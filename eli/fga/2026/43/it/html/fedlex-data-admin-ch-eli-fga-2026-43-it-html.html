<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.100--><p class="srnummer man-space-after-18">25.100</p>
<h1 class="erlasstitel botschafttitel">Messaggio <br>concernente l’approvazione del Protocollo <br>che modifica la Convenzione di domicilio <br>tra la Svizzera e l’Iran</h1>
<p class="botschaftdatum man-space-before-3">del 19 dicembre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">con il presente messaggio vi sottoponiamo, per approvazione, il disegno di decreto federale<sup><a href="#fn-d5394e24" id="fnbck-d5394e24">1</a></sup> che approva il Protocollo che modifica la Convenzione di domicilio tra la Svizzera e l’Iran.<sup><a href="#fn-d5394e37" id="fnbck-d5394e37">2</a></sup></p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">19 dicembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>La Convenzione di domicilio tra la Svizzera e l’Impero di Persia, conclusa nel 1934, prevede che i cittadini iraniani in Svizzera siano sottoposti alle leggi iraniane in materia di diritto delle persone, di famiglia e di successione. Questo complica l’applicazione del diritto da parte dei giudici svizzeri e crea incertezza giuridica. Detta Convenzione va dunque adattata per sottoporre al diritto svizzero anche i cittadini iraniani in Svizzera.</b></p>
<p class="zwischentitel man-space-before-8 man-font-weight-bold"><i>Situazione </i><i>iniziale</i></p>
<p class="absatzkurs man-font-style-italic man-space-before-4">Nel 1934 la Svizzera e l’Impero di Persia (oggi: Repubblica Islamica dell’Iran; di seguito: Iran) hanno concluso una Convenzione di domicilio secondo la quale i cittadini di ciascuna delle parti contraenti sul territorio dell’altra parte restano soggetti alle loro leggi nazionali per quanto riguarda il diritto delle persone, di famiglia e di successione. Questa era la prassi corrente all’epoca. Poiché la Convenzione non è mai stata adeguata, il diritto iraniano in materia si applica ancora oggi ai cittadini iraniani in Svizzera.</p>
<p class="absatzkurs man-font-style-italic man-space-before-4">Risulta particolarmente problematica in particolare l’applicazione del diritto di famiglia iraniano in Svizzera: determinate norme iraniane sono inapplicabili in quanto non compatibili con l’ordine pubblico svizzero, il che causa incertezza giuridica. Applicare ai cittadini iraniani il loro diritto nazionale costituisce inoltre un’ingiustificata disparità di trattamento rispetto agli altri abitanti della Svizzera, soggetti in linea di massima al diritto dello Stato di domicilio.</p>
<p class="zwischentitel man-space-before-8 man-font-weight-bold"><i>Contenuto del progetto</i></p>
<p class="absatzkurs man-font-style-italic man-space-before-4">Il Protocollo che modifica la Convenzione di domicilio, firmato a Teheran il 18 dicembre 2024 e ora sottoposto per approvazione al Parlamento, prevede l’abrogazione delle disposizioni relative al diritto applicabile (art. 8 par. 3 e 4). In questo modo anche ai cittadini iraniani in Svizzera si applicherà il diritto internazionale privato, ossia la legge federale sul diritto internazionale privato, come pure le pertinenti convenzioni multilaterali dell’Aia sulla protezione dei minori e degli adulti e sulle prestazioni alimentari. Queste moderne norme di conflitto si fondano generalmente sul diritto del luogo di domicilio o di dimora abituale, per cui in futuro nella maggior parte dei casi si applicherà il diritto svizzero.</p>
<p class="absatz man-space-before-4"></p>
<p class="titelbotschaftinnen man-space-after-18">Messaggio</p>
<div class="footnotes">
<p id="fn-d5394e24"><sup><a href="#fnbck-d5394e24">1</a></sup><sup></sup>  <a href="https://fedlex.data.admin.ch/eli/fga/2026/44" target="_blank">FF <b>2026</b> 44</a></p>
<p id="fn-d5394e37"><sup><a href="#fnbck-d5394e37">2</a></sup><sup></sup>  <a href="https://fedlex.data.admin.ch/eli/fga/2026/45" target="_blank">FF <b>2026</b> 45</a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Necessità di agire e obiettivi</a>
</h2>
<div class="collapseable">
<p class="absatzvor man-space-before-8">La Convenzione di domicilio tra la Confederazione Svizzera e l’Impero di Persia, conclusa il 25 aprile 1934<sup><a href="#fn-d5394e108" id="fnbck-d5394e108">3</a></sup> (di seguito: Convenzione), contiene disposizioni a tutela dei cittadini dei due Paesi (ad eccezione delle persone con doppia cittadinanza<sup><a href="#fn-d5394e120" id="fnbck-d5394e120">4</a></sup> e dei rifugiati; ai rifugiati si applica l’art. 12 par. 1 della Convenzione del 28 luglio 1951<sup><a href="#fn-d5394e131" id="fnbck-d5394e131">5</a></sup> sullo statuto dei rifugiati) e disciplina, ad esempio, la libertà di movimento e il diritto di esercitare un’attività lavorativa. Impone inoltre l’applicazione delle leggi nazionali in materia di diritto delle persone, di famiglia e di successione. Nella prima metà del XX secolo, anche l’Austria, il Belgio, la Francia, la Germania e la Russia avevano concluso con l’Iran convenzioni di domicilio analoghe.</p>
<p class="absatz man-space-before-4">Per quanto riguarda l’applicazione del diritto in Iran, le disposizioni della Convenzione in materia di diritto delle persone, di famiglia e di successione sono per lo più irrilevanti, poiché il diritto iraniano rimanda comunque al diritto dello Stato d’origine. Anche senza la Convenzione, ai cittadini svizzeri in Iran si applica quindi il diritto svizzero di famiglia e successorio. Va detto inoltre che in Iran attualmente sono poche le persone con la sola cittadinanza svizzera e quindi soggette alla Convenzione.</p>
<p class="absatz man-space-before-4">Per contro, in Svizzera sono diverse migliaia le persone potenzialmente soggette alla Convenzione. In presenza della sola cittadinanza iraniana, la Convenzione impone di applicare il diritto iraniano, ad esempio in materia di mantenimento dei figli, di custodia o di condizioni del divorzio. Tuttavia, se l’applicazione di tale diritto va a collidere con la concezione di giustizia prevalente in Svizzera, i giudici svizzeri non lo applicano (riserva dell’<i>ordine pubblico</i>; cfr. la risposta del Consiglio federale all’interrogazione 08.1129), come è avvenuto nei casi in cui il diritto iraniano prevedeva di affidare il figlio al padre senza valutare nello specifico il bene del minore. Ne risulta dunque un’incertezza giuridica circa il diritto applicabile in Svizzera.</p>
<p class="absatz man-space-before-4">Inoltre, il diritto iraniano è di difficile accesso per i giudici svizzeri, i quali devono regolarmente affidarsi a perizie di parte, il che comporta dei costi e allunga i tempi del procedimento giudiziario.</p>
<p class="absatz man-space-before-4">Tuttavia, ciò che la Svizzera ritiene ormai inopportuno è soprattutto applicare il diritto dello Stato d’origine in materia civile. Obiettivo del diritto internazionale privato è applicare sempre l’ordinamento nazionale più correlato ai fatti in oggetto, in quanto si presume permetta di adottare la soluzione più appropriata. I fattori che determinano il diritto applicabile possono variare a seconda dei casi (p. es. il domicilio o la cittadinanza). In occasione dell’elaborazione della legge federale del 18 dicembre 1987<sup><a href="#fn-d5394e154" id="fnbck-d5394e154">6</a></sup> sul diritto internazionale privato (LDIP) tra il 1980 e il 1985, si è discusso intensamente se fosse più opportuno applicare il diritto dello Stato d’origine o quello dello Stato di domicilio in materia di diritto familiare e successorio. La scelta è caduta chiaramente sul diritto dello Stato di domicilio, come emerge dal messaggio del Consiglio federale concernente la LDIP: non si giustifica l’applicazione del diritto dello Stato d’origine per gli interventi giudiziari in materia di famiglia nello Stato di domicilio; inoltre, le misure a tutela dell’unione coniugale vanno di regola disposte rapidamente, il che lascia poco spazio ad approfondimenti complessi sul diritto applicabile<sup><a href="#fn-d5394e166" id="fnbck-d5394e166">7</a></sup>.</p>
<p class="absatz man-space-before-4">Dal punto di vista odierno, in materia di famiglia l’applicazione del diritto del luogo di domicilio o del luogo di dimora abituale produce risultati più adeguati. L’ammontare delle prestazioni alimentari in Svizzera dipende, ad esempio, da fattori sociopolitici locali (assegni per i figli, anticipo, costi scolastici, ecc.), più facili da tenere in considerazione applicando il diritto svizzero. Anche per quanto riguarda i requisiti del matrimonio e del divorzio, il legislatore ha deciso in due occasioni di applicare sempre il diritto svizzero senza deroga alcuna a favore del diritto dello Stato d’origine: la prima volta nel 2012, per le misure contro i matrimoni forzati, e la seconda nel 2015, nella normativa sul conguaglio della previdenza professionale. Lo stesso vale per i matrimoni con minori: dal 1° gennaio 2025, l’articolo 45 capoverso 3 LDIP vincola il riconoscimento di questi matrimoni ai limiti di età fissati nel diritto svizzero. Per quanto riguarda i minori, è più semplice per un’autorità svizzera pronunciare misure di protezione del figlio secondo il diritto svizzero se l’autorità parentale è retta dallo stesso ordinamento. In materia di famiglia, infatti, nella maggior parte dei casi, ad esempio nella Convenzione dell’Aia del 19 ottobre 1996<sup><a href="#fn-d5394e182" id="fnbck-d5394e182">8</a></sup> sulla protezione dei minori e nella Convenzione dell’Aia del 13 gennaio 2000<sup><a href="#fn-d5394e194" id="fnbck-d5394e194">9</a></sup> sulla protezione internazionale degli adulti, fa attualmente stato il diritto del luogo di dimora abituale, di norma quindi quello dello Stato di domicilio.</p>
<p class="absatz man-space-before-4">L’applicazione delle leggi nazionali prevista all’articolo 8 della Convenzione di domicilio causa incertezza giuridica, comporta un’ingiustificata disparità di trattamento dei cittadini iraniani rispetto a tutti gli altri e impone regole non pertinenti. La Convenzione va pertanto adeguata.</p>
<p class="absatz man-space-before-4">Sebbene la Convenzione venga modificata su iniziativa del Consiglio federale, la modifica prende le mosse dalla mozione 22.4560, respinta dal Parlamento, che invitava il Consiglio federale a disdire la Convenzione. In occasione dei dibattiti parlamentari sulla mozione, il Consiglio federale aveva annunciato che avrebbe analizzato la Convenzione ed eventualmente avviato negoziati con l’Iran per modificarla<sup><a href="#fn-d5394e210" id="fnbck-d5394e210">10</a></sup>. </p>
<p class="absatz man-space-before-4">La Convenzione è stata più volte tematizzata nell’ora delle domande e in vari interventi parlamentari come, ad esempio, la domanda 23.7217 Les femmes iraniennes en Suisse, la domanda 22.7937 La charia risque-t-elle de s’appliquer en Suisse?, la domanda 22.7936 «Contrat conclu avec l’Iran. La charia s’applique-t-elle en Suisse?», l’interrogazione 22.4281 In Svizzera vige il diritto di famiglia svizzero o iraniano?, la domanda 11.5442 «Traité de 1934 entre la Suisse et l’Iran. Insécurité juridique» oppure l’interrogazione 08.1129 Convenzione di domicilio del 25 aprile 1934 tra la Confederazione svizzera e l’Impero di Persia.</p>
<div class="footnotes">
<p id="fn-d5394e108"><sup><a href="#fnbck-d5394e108">3</a></sup><sup></sup>  <a href="https://fedlex.data.admin.ch/vocabulary/legal-taxonomy/285" target="_blank" data-rs-uri="https://fedlex.data.admin.ch/eli/cc/51/415_427_511" data-rs="0.142.114.362" data-lang="it">RS <b>0.142.114.362</b></a></p>
<p id="fn-d5394e120"><sup><a href="#fnbck-d5394e120">4</a></sup><sup></sup>  <a href="https://www.bger.ch/ext/eurospider/live/de/php/aza/http/index.php?lang=de&amp;type=highlight_simple_query&amp;page=1&amp;from_date=&amp;to_date=&amp;sort=relevance&amp;insertion_date=&amp;top_subcollection_aza=all&amp;query_words=BGer+5A_197%2F2007&amp;rank=1&amp;azaclir=aza&amp;highlight_docid=aza%3A%2F%2F31-08-2007-5A_197-2007&amp;number_of_ranks=167" target="_blank">
				Tribunale federale, sentenza 5A_197/2007
			</a> del 31 agosto 2007.</p>
<p id="fn-d5394e131"><sup><a href="#fnbck-d5394e131">5</a></sup><sup></sup>  <a href="https://fedlex.data.admin.ch/vocabulary/legal-taxonomy/432" target="_blank" data-rs-uri="https://fedlex.data.admin.ch/eli/cc/1955/443_461_469" data-rs="0.142.30" data-lang="it">RS <b>0.142.30</b></a></p>
<p id="fn-d5394e154"><sup><a href="#fnbck-d5394e154">6</a></sup><sup></sup>  <a href="https://fedlex.data.admin.ch/vocabulary/legal-taxonomy/6186" target="_blank" data-rs-uri="https://fedlex.data.admin.ch/eli/cc/1988/1776_1776_1776" data-rs="291" data-lang="it">SR <b>291</b></a></p>
<p id="fn-d5394e166"><sup><a href="#fnbck-d5394e166">7</a></sup><sup></sup>  FF <b>1983 </b>I<b> </b>239, 320, 334, 341, 361</p>
<p id="fn-d5394e182"><sup><a href="#fnbck-d5394e182">8</a></sup><sup></sup>  <a href="https://fedlex.data.admin.ch/vocabulary/legal-taxonomy/860" target="_blank" data-rs-uri="https://fedlex.data.admin.ch/eli/cc/2009/380" data-rs="0.211.231.011" data-lang="it">RS <b>0.211.231.011</b></a></p>
<p id="fn-d5394e194"><sup><a href="#fnbck-d5394e194">9</a></sup><sup></sup>  <a href="https://fedlex.data.admin.ch/vocabulary/legal-taxonomy/864" target="_blank" data-rs-uri="https://fedlex.data.admin.ch/eli/cc/2009/381" data-rs="0.211.232.1" data-lang="it">RS <b>0.211.232.1</b></a></p>
<p id="fn-d5394e210"><sup><a href="#fnbck-d5394e210">10</a></sup><sup></sup>  Boll. Uff. <b>2024</b> N 237.</p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Alternative esaminate</a>
</h2>
<div class="collapseable"><p class="absatzvor man-space-before-8">L’articolo 10 paragrafo 2 della Convenzione prevede la possibilità di disdirla in qualsiasi momento, mediante preavviso di sei mesi. Interessi di politica estera impongono alla Svizzera di rinunciare alla denuncia della Convenzione. Inoltre, è solamente possibile denunciare l’intera Convenzione anche se, come in questo caso, il problema risiede in un’unica disposizione. Per questa ragione l’adeguamento consensuale della Convenzione costituisce la soluzione migliore.</p></div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Svolgimento e risultato dei negoziati</a>
</h2>
<div class="collapseable"><p class="absatzvor man-space-before-8">I negoziati tra la Svizzera e l’Iran si sono svolti nel 2024 senza impedimenti. Entrambe le parti erano favorevoli all’abrogazione dell’articolo 8 paragrafi 3 e 4, per cui il Protocollo di modifica ha potuto essere firmato il 18 dicembre 2024.</p></div></section><section id="lvl_1/lvl_1.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.4">1.4 Rapporto con il programma di legislatura e il piano finanziario, nonché con le strategie del Consiglio federale</a>
</h2>
<div class="collapseable">
<p class="absatzvor man-space-before-8">Il progetto non è annunciato né nel messaggio del 24 gennaio 2024<sup><a href="#fn-d5394e238" id="fnbck-d5394e238">11</a></sup> sul programma di legislatura 2023–2027 né nel decreto federale del 6 giugno 2024<sup><a href="#fn-d5394e251" id="fnbck-d5394e251">12</a></sup> sul programma di legislatura 2023–2027. Coincide tuttavia con diversi obiettivi che il Consiglio federale ha fissato nel programma di legislatura; rafforza ad esempio la cooperazione internazionale (obiettivo 14) e permette alla Svizzera di posizionarsi come partner affidabile (obiettivo 15).</p>
<div class="footnotes">
<p id="fn-d5394e238"><sup><a href="#fnbck-d5394e238">11</a></sup><sup></sup>  <a href="https://fedlex.data.admin.ch/eli/fga/2024/525" target="_blank">FF <b>2024</b> 525</a></p>
<p id="fn-d5394e251"><sup><a href="#fnbck-d5394e251">12</a></sup><sup></sup>  <a href="https://fedlex.data.admin.ch/eli/fga/2024/1440" target="_blank">FF <b>2024</b> 1440</a></p>
</div>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura di consultazione</a>
</h1>
<div class="collapseable">
<p class="absatzvor man-space-before-8">La procedura di consultazione è durata dal 6 giugno al 29 settembre 2025. Sono stati invitati a esprimere un parere 49 destinatari. In tutto sono pervenuti 29 pareri (22 Cantoni, 4 partiti politici e 3 organizzazioni). </p>
<p class="absatz man-space-before-4">Tutti i partecipanti alla consultazione, senza eccezioni, hanno approvato il progetto e accolto con favore il rafforzamento della certezza del diritto, la semplificazione dell’applicazione del diritto da parte dei giudici e l’uguaglianza giuridica che deriva dell’applicazione del diritto dello Stato di domicilio invece del diritto dello Stato di origine<sup><a href="#fn-d5394e271" id="fnbck-d5394e271">13</a></sup>. La consultazione conferma che la modifica della Convenzione è opportuna e che occorre proseguire su questa strada. </p>
<p class="absatz man-space-before-4">Solo quattro partecipanti alla consultazione (Cantone di Zurigo, Unione democratica di centro, Unione sindacale svizzera e Università di Ginevra) hanno espresso delle critiche. In particolare, hanno deplorato che la modifica non sia stata apportata prima, che la clausola della nazione più favorita non sia stata abolita, che non sia stata regolamentata allo stesso tempo anche la riammissione delle persone allontanate e il fatto che in futuro le sentenze svizzere che applicano il diritto svizzero potrebbero incontrare maggiori difficoltà a essere riconosciute in Iran di quelle che, come finora, applicano il diritto iraniano.</p>
<p class="absatz man-space-before-4">La critica avanzata è in parte infondata, poiché la Convenzione non ha nulla a che vedere con il rimpatrio delle persone allontanate. Inoltre, una clausola della nazione più favorita non migliora la situazione delle persone, ma ne garantisce la parità di trattamento rispetto a quelle di altre nazionalità. Lo svantaggio insito nel fatto che in futuro le sentenze svizzere potrebbero essere riconosciute meno facilmente in Iran se applicano il diritto svizzero è un inconveniente che va accettato: l’obiettivo di una norma sul diritto applicabile non è il successivo riconoscimento all’estero, ma l’applicazione del diritto che presenta il nesso più stretto con i fatti.</p>
<p class="absatz man-space-before-4">Anche le poche voci critiche sostengono tuttavia fermamente la modifica proposta. Ne consegue che le critiche non costituiscono un motivo per non seguire la strada proposta.</p>
<div class="footnotes"><p id="fn-d5394e271"><sup><a href="#fnbck-d5394e271">13</a></sup><sup></sup>  Il rapporto sui risultati della consultazione è reperibile all’indirizzo: www.admin.ch &gt; Diritto federale &gt; procedure di consultazione &gt; Procedure di consultazione concluse &gt; 2025 &gt; DFGP &gt; 2025/19.</p></div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Consultazione di commissioni parlamentari</a>
</h1>
<div class="collapseable">
<p class="absatzvor man-space-before-8">Nel presente caso è stato possibile rinunciare a informare le commissioni competenti in materia di politica estera, perché l’abrogazione dell’articolo 8 paragrafi 3 e 4 della Convenzione non costituisce un affare di politica estera importante: non è un progetto essenziale secondo l’articolo 152 capoverso 3 della legge del 13 dicembre 2002<sup><a href="#fn-d5394e290" id="fnbck-d5394e290">14</a></sup> sul Parlamento (LParl) e non implica negoziati internazionali importanti. Si tratta semplicemente di un dettaglio tecnico che ha per conseguenza l’applicazione di norme giuridiche comunque applicabili a quasi tutte le persone in Svizzera. In occasione delle deliberazioni sulla mozione 22.4560, il Consiglio federale ha peraltro informato il Parlamento che esaminerà la Convenzione e, se del caso, avvierà negoziati con l’Iran in vista di un adeguamento<sup><a href="#fn-d5394e302" id="fnbck-d5394e302">15</a></sup>. Non è quindi stato necessario consultare le commissioni parlamentari.</p>
<div class="footnotes">
<p id="fn-d5394e290"><sup><a href="#fnbck-d5394e290">14</a></sup><sup></sup>  <a href="https://fedlex.data.admin.ch/vocabulary/legal-taxonomy/4991" target="_blank" data-rs-uri="https://fedlex.data.admin.ch/eli/cc/2003/510" data-rs="171.10" data-lang="it">RS <b>171.10</b></a></p>
<p id="fn-d5394e302"><sup><a href="#fnbck-d5394e302">15</a></sup><sup></sup>  Boll. Uff. <b>2024</b> N 237.</p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Punti essenziali del Protocollo di modifica</a>
</h1>
<div class="collapseable"><p class="absatzvor man-space-before-8">I paragrafi 3 e 4 dell’articolo 8 della Convenzione, che prevedono l’applicazione delle leggi nazionali, sono abrogati. Si applicano quindi le disposizioni di diritto internazionale privato vigenti rispettivamente in Svizzera e in Iran.</p></div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Commento al Protocollo di modifica</a>
</h1>
<div class="collapseable">
<section id="lvl_5/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_u1">Preambolo</a>
</h2>
<div class="collapseable"><p class="absatz man-space-before-4">Il preambolo sottolinea che la Svizzera e l’Iran dispongono ciascuno di proprie norme di conflitto collegate a vari elementi di fatto, come ad esempio la cittadinanza, il domicilio o la dimora abituale, che si fondano su valori sociopolitici differenti, rispettati reciprocamente.</p></div></section><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1">Art. 1</a>
</h6>
<div class="collapseable"><p class="absatz man-space-before-4">Nel testo originale della Convenzione del 1934 i paragrafi non erano numerati. Inoltre, la versione persiana non è impostata come la versione francese rilevante per la Svizzera. Non è dunque possibile abrogare semplicemente i paragrafi 3 e 4, ma occorre sostituire l’intero articolo. Il nuovo testo riprende alla lettera i vigenti paragrafi 1 e 2 dell’articolo 8.</p></div></article>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni per la Confederazione</a>
</h2>
<div class="collapseable"><p class="absatzvor man-space-before-8">Dal progetto non ci si attendono ripercussioni per la Confederazione. </p></div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Ripercussioni per i Cantoni e per i Comuni</a>
</h2>
<div class="collapseable"><p class="absatzvor man-space-before-8">Il progetto non ha ripercussioni dirette per i Cantoni e per i Comuni. Faciliterà per contro il lavoro dei giudici svizzeri, i quali potranno applicare più spesso il diritto svizzero anziché quello iraniano, semplificando così l’applicazione del diritto e riducendo il carico di lavoro.</p></div></section><section id="lvl_6/lvl_6.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.3">6.3 Ripercussioni per la società</a>
</h2>
<div class="collapseable">
<p class="absatzvor man-space-before-8">La modifica non ha alcuna ripercussione per i cittadini svizzeri in Iran poiché le norme di conflitto iraniane in materia di diritto delle persone, di famiglia e di successione si fondano principalmente sulla cittadinanza (art. 7 e 963−967 del Codice civile iraniano). </p>
<p class="absatz man-space-before-4">Per contro, il progetto avrà ripercussioni concrete per i cittadini iraniani in Svizzera, cui si applicheranno le stesse disposizioni applicabili alle altre persone in Svizzera a prescindere dalla loro cittadinanza. Poiché si tratta di norme consolidate, applicate in Svizzera da decenni, si può rimandare ai corrispondenti messaggi sulla LDIP<sup><a href="#fn-d5394e353" id="fnbck-d5394e353">16</a></sup> e le pertinenti convenzioni multilaterali<sup><a href="#fn-d5394e366" id="fnbck-d5394e366">17</a></sup>. La panoramica riportata di seguito riassume le norme di conflitto applicate in Svizzera, senza tener conto di eventuali eccezioni.</p>
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Ambito giuridico</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Diritto applicabile senza l’articolo 8 paragrafi 3 e 4 della Convenzione </p>
				</th>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Diritto delle persone</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato di domicilio: diritto svizzero in caso di domicilio in Svizzera (art. 33 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Capacità di agire</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato di domicilio: diritto svizzero in caso di domicilio in Svizzera (art. 35 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Diritto del nome</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato di domicilio: diritto svizzero in caso di domicilio in Svizzera; possibilità di scegliere il diritto dello Stato d’origine (art. 37 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Cambiamento <br>di sesso</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato di domicilio: diritto svizzero in caso di domicilio in Svizzera; possibilità di scegliere il diritto dello Stato d’origine (art. 40<i>a</i> LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Celebrazione <br>del matrimonio</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto svizzero (art. 44 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Effetti del matrimonio</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato di domicilio comune dei coniugi: diritto svizzero in caso di domicilio in Svizzera (art. 48 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Obbligazioni <br>alimentari</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto del luogo di dimora abituale del creditore di alimenti: diritto svizzero in caso di dimora in Svizzera; eventualmente il diritto applicato al divorzio nel caso di coniugi divorziati (art. 4 e 8 Convenzione del 2 ottobre 1973<sup><a href="#fn-d5394e515" id="fnbck-d5394e515">18</a></sup> sulla legge applicabile alle obbligazioni alimentari)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Regime dei beni</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato di domicilio comune dei coniugi (art. 52 e 54 LDIP): diritto svizzero in caso di domicilio in Svizzera; possibilità di scegliere il diritto da applicare</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Divorzio/separazione</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto svizzero (art. 61 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Filiazione</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto del luogo di dimora abituale del figlio (art. 68 LDIP): diritto svizzero in caso di dimora in Svizzera</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Riconoscimento <br>del figlio</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto dello Stato d’origine o dello Stato di domicilio di una delle parti coinvolte: diritto iraniano o svizzero, ossia quello che agevola la validità del riconoscimento (art. 72 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Adozione</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto svizzero (art. 77 LDIP)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Protezione <br>del minore, custodia</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto del tribunale adito: di regola, il diritto svizzero in caso di dimora abituale in Svizzera (art. 15 Convenzione dell’Aia sulla protezione dei minori)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4 man-text-align-left">Protezione <br>degli adulti</p>
				</td>
				<td>
					
					<p class="man-template-tab-krpr man-space-before-4 man-text-align-left">Diritto del tribunale adito: di regola, il diritto svizzero in caso di dimora abituale in Svizzera (art. 13 Convenzione dell’Aia sulla protezione internazionale degli adulti)</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">Diritto successorio</p>
				</td>
				<td>
					
					<p class="man-template-tab-krpr man-space-after-4 man-text-align-left">Diritto svizzero in caso di ultimo domicilio della persona in Svizzera; possibilità di scegliere il diritto dello Stato d’origine (art. 90 e 91 LDIP) </p>
				</td>
			</tr>
		</table></div>
<p class="absatz man-space-before-4">In futuro, dunque, ai cittadini iraniani con domicilio o dimora abituale in Svizzera si applicherà il diritto svizzero nella maggior parte dei casi.</p>
<div class="footnotes">
<p id="fn-d5394e353"><sup><a href="#fnbck-d5394e353">16</a></sup><sup></sup>  <a href="https://fedlex.data.admin.ch/eli/fga/1983/1_263_255_239" target="_blank">FF <b>1983</b> I 239</a></p>
<p id="fn-d5394e366"><sup><a href="#fnbck-d5394e366">17</a></sup><sup></sup>  <a href="https://fedlex.data.admin.ch/eli/fga/1975/2___1365" target="_blank">FF <b>1975</b> II 1365</a>; <b></b><a href="https://fedlex.data.admin.ch/eli/fga/2007/421" target="_blank"><b>2007</b> 2369</a></p>
<p id="fn-d5394e515"><sup><a href="#fnbck-d5394e515">18</a></sup><sup></sup>  <a href="https://fedlex.data.admin.ch/vocabulary/legal-taxonomy/838" target="_blank" data-rs-uri="https://fedlex.data.admin.ch/eli/cc/1977/1620_1620_1620" data-rs="0.211.213.01" data-lang="it">RS <b>0.211.213.01</b></a></p>
</div>
</div></section><section id="lvl_6/lvl_6.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.4">6.4 Altre ripercussioni</a>
</h2>
<div class="collapseable"><p class="absatzvor man-space-before-8">È evidente che il progetto non ha ripercussioni specifiche per l’economia, le imprese, l’ambiente, le città, le agglomerazioni e le regioni di montagna. Le relative questioni non sono quindi state approfondite.</p></div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable">
<p class="absatzvor man-space-before-8">Il progetto si fonda sull’articolo 54 capoverso 1 della Costituzione federale (Cost.)<sup><a href="#fn-d5394e672" id="fnbck-d5394e672">19</a></sup> secondo cui la Confederazione è competente per gli affari esteri. L’articolo 184 capoverso 2 Cost. autorizza il Consiglio federale a firmare e ratificare trattati internazionali. Secondo l’articolo 166 capoverso 2 Cost., all’Assemblea federale compete l’approvazione dei trattati internazionali, nella misura in cui la loro conclusione non competa al Consiglio federale in virtù della legge o di un trattato internazionale (art. 24 cpv. 2 LParl; art. 7<i>a</i> cpv. 1 legge del 21 marzo 1997<sup><a href="#fn-d5394e687" id="fnbck-d5394e687">20</a></sup> sull’organizzazione del Governo e dell’Amministrazione).</p>
<div class="footnotes">
<p id="fn-d5394e672"><sup><a href="#fnbck-d5394e672">19</a></sup><sup></sup>  <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d5394e687"><sup><a href="#fnbck-d5394e687">20</a></sup><sup></sup>  <a href="https://fedlex.data.admin.ch/vocabulary/legal-taxonomy/5015" target="_blank" data-rs-uri="https://fedlex.data.admin.ch/eli/cc/1997/2022_2022_2022" data-rs="172.010" data-lang="it">RS <b>172.010</b></a></p>
</div>
</div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con altri impegni internazionali della Svizzera</a>
</h2>
<div class="collapseable"><p class="absatzvor man-space-before-8">Non vi è incompatibilità con altri impegni internazionali della Svizzera.</p></div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable">
<p class="absatzvor man-space-before-8">Secondo l’articolo 141 capoverso 1 lettera d numero 3 Cost., sottostanno a referendum facoltativo i trattati internazionali comprendenti disposizioni importanti che contengono norme di diritto o per l’attuazione dei quali è necessaria l’emanazione di leggi federali. Secondo l’articolo 22 capoverso 4 LParl, contengono norme di diritto le disposizioni che, in forma direttamente vincolante e in termini generali ed astratti, impongono obblighi, conferiscono diritti o determinano competenze. Sono considerate importanti le disposizioni che in virtù dell’articolo 164 capoverso 1 Cost. devono essere emanate sotto forma di legge federale.</p>
<p class="absatz man-space-before-4">Il presente trattato internazionale modifica il diritto applicabile generalmente retto dalla LDIP, ossia da una legge federale. Il decreto federale che approva il Protocollo di modifica sottostà quindi a referendum facoltativo secondo l’articolo 141 capoverso 1 lettera d numero 3 Cost.</p>
</div></section>
</div></section></main>
</div></body>
</html>
