<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<p class="man-template-tab-krpr-fett man-font-weight-bold">Convenzione intercantonale sulla medicina altamente specializzata (CIMAS):</p>
<h1 class="erlasstitel botschafttitel">Aggiudicazione delle attribuzioni delle prestazioni MAS nel settore della chirurgia viscerale complessa altamente specializzata, sottosettori resezione dell’esofago negli adulti, resezione del pancreas negli adulti e resezione epatica negli adulti: invito a prendere posizione in ottemperanza al diritto di essere sentiti</h1>
<p class="man-template-tab-untertit man-space-before-8">Comunicazione dell’Organo decisionale MAS</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">Con la Convenzione intercantonale sulla medicina altamente specializzata (CIMAS) entrata in vigore nel 2009, i Cantoni hanno delegato a un collegio intercantonale, nello specifico all’Organo decisionale MAS, la competenza di definire e pianificare il settore della medicina altamente specializzata. Tale organo fonda le proprie decisioni sulle proposte dell’Organo scientifico MAS, un collegio formato da esperte ed esperti svizzeri e stranieri. La CIMAS prevede che per le prestazioni di medicina altamente specializzata sia l’Organo decisionale MAS – e non i governi cantonali – ad allestire un elenco intercantonale degli ospedali MAS ai sensi dell’articolo 39 LAMal.</dd>
<dt class="man-space-before-4"></dt>
<dd class="man-space-before-4">La chirurgia viscerale complessa altamente specializzata, sottosettori resezione dell’esofago negli adulti, resezione del pancreas negli adulti e resezione epatica negli adulti<sup><a href="#fn-d1631e21" id="fnbck-d1631e21">1</a></sup> è stata assegnata alla medicina altamente specializzata con decisione del 28 novembre 2024, pubblicata il 10 dicembre 2024. Tale decisione è passata in giudicato.</dd>
<dt class="man-space-before-4">2. </dt>
<dd class="man-space-before-4">Nell’ambito della procedura di pianificazione, l’Organo scientifico MAS ha svolto una procedura di candidatura che ha offerto ai fornitori di prestazioni interessati l’opportunità di candidarsi per un mandato di prestazioni. La procedura di candidatura si è conclusa il 28 marzo 2025. Nel frattempo gli organi CIMAS hanno valutato le candidature incluso l’adempimento delle esigenze specifiche.</dd>
<dt class="man-space-before-4">3. </dt>
<dd class="man-space-before-4">Ciò premesso, l’Organo decisionale MAS invita i fornitori di prestazioni che hanno presentato una candidatura per un mandato di prestazioni a prendere posizione sulle previste attribuzioni delle prestazioni. Le prese di posizione devono essere fatte pervenire entro il 5 febbraio 2026<b>,</b> termine che non può essere prorogato.</dd>
<dt class="man-space-before-4"></dt>
<dd class="man-space-before-4">Le attribuzioni delle prestazioni pianificate sono riportate nel rapporto esplicativo dell’8 settembre 2025. Per tutta la durata della procedura di presa di posizione in ottemperanza al diritto di essere sentiti, il rapporto nonché la documentazione relativa alla procedura di audizione sono disponibili sul sito Internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk-cds.ch
			</a>).</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">6 gennaio 2026</p>
				</td>
				<td>
					
					<p class="unterschriftenfi1 man-space-before-24">Per l’Organo decisionale MAS:</p>
					<p class="unterschriftenfi man-space-before-6">La presidente, Natalie Rickli</p>
				</td>
			</tr>
		</table></div>
<div class="footnotes"><p id="fn-d1631e21"><sup><a href="#fnbck-d1631e21">1</a></sup><sup></sup> Il settore in questione include i seguenti sottosettori: –  resezione dell’esofago negli adulti –  resezione del pancreas negli adulti –  resezione epatica negli adulti</p></div>
</div></div></body>
</html>
