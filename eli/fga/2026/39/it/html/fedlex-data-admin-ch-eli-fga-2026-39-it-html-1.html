<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Strategia Svizzera digitale 2026</h1>
<p class="botschaftdatum man-space-before-3">del 12 dicembre 2025</p>
<p class="botschaftlinie man-space-before-10"></p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">12 dicembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Strategia Svizzera digitale 2026</p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Scopo</a>
</h1>
<div class="collapseable">
<p class="absatzvor man-space-before-8">La strategia Svizzera digitale 2026 definisce le linee direttrici per la trasformazione digitale nel nostro Paese<sup><a href="#fn-d3043e44" id="fnbck-d3043e44">1</a></sup>. Essa è vincolante per l’Amministrazione federale<sup><a href="#fn-d3043e57" id="fnbck-d3043e57">2</a></sup> e funge da quadro di orientamento per tutti gli altri attori della digitalizzazione. L’obiettivo, portato avanti congiuntamente dalle autorità a tutti i livelli federali, dalla società civile, dall’economia, dalla scienza e dalla politica, è che tutta la popolazione in Svizzera possa beneficiare di una trasformazione digitale sostenibile (sotto il profilo ecologico, economico e sociale) e responsabile. Nel perseguire tale obiettivo si terrà altresì conto della parità di genere.</p>
<p class="absatz man-space-before-4">Attraverso temi centrali, il Consiglio federale identifica ogni anno due o tre questioni di particolare attualità e dà così impulso a tematiche legate alla trasformazione digitale. Questi temi sono completati dal piano d’azione che offre una panoramica sulle attività nel settore della trasformazione digitale per il pubblico in generale. A differenza dei temi centrali, che cambiano ogni anno, la visione e i settori d’impatto restano stabili per diversi anni.</p>
<p class="absatz man-space-before-4">La strategia Svizzera digitale 2026 offre – intesa come strategia globale – un quadro per la Strategia Amministrazione federale digitale, per la strategia Amministrazione digitale Svizzera e per le altre strategie settoriali. Essa contribuisce inoltre al raggiungimento degli obiettivi climatici e ambientali della Svizzera e degli obiettivi per lo sviluppo sostenibile dell’Agenda 2030 dell’Organizzazione delle Nazioni Unite<sup><a href="#fn-d3043e74" id="fnbck-d3043e74">3</a></sup>. La digitalizzazione rimane il compito di tutte le organizzazioni competenti a livello specialistico incaricate di attuare le misure. La presente strategia sostituisce dal 1° gennaio 2026 la strategia Svizzera digitale 2025<sup><a href="#fn-d3043e85" id="fnbck-d3043e85">4</a></sup>.</p>
<div class="footnotes">
<p id="fn-d3043e44"><sup><a href="#fnbck-d3043e44">1</a></sup><sup></sup> Cfr. ordinanza del 2 apr. 2025 sulla digitalizzazione; <a href="https://fedlex.data.admin.ch/vocabulary/legal-taxonomy/40169" target="_blank" data-rs-uri="https://fedlex.data.admin.ch/eli/cc/2025/235" data-rs="172.019.1" data-lang="it">RS <b>172.019.1</b></a>.</p>
<p id="fn-d3043e57"><sup><a href="#fnbck-d3043e57">2</a></sup><sup></sup> Cfr. l’art. 2 della legge del 21 mar. 1997 sull’organizzazione del Governo e dell’Amministrazione; <a href="https://fedlex.data.admin.ch/vocabulary/legal-taxonomy/5015" target="_blank" data-rs-uri="https://fedlex.data.admin.ch/eli/cc/1997/2022_2022_2022" data-rs="172.010" data-lang="it">RS <b>172.010</b></a>.</p>
<p id="fn-d3043e74"><sup><a href="#fnbck-d3043e74">3</a></sup><sup></sup> Gli obiettivi sono consultabili all’indirizzo: <a href="https://unric.org/it/" target="_blank">
				https://unric.org
			</a> &gt; Agenda 2030.</p>
<p id="fn-d3043e85"><sup><a href="#fnbck-d3043e85">4</a></sup><sup></sup> <a href="https://fedlex.data.admin.ch/eli/fga/2025/31" target="_blank">FF <b>2025</b> 31</a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Visione</a>
</h1>
<div class="collapseable"><p class="absatzvor man-space-before-8">La Svizzera dà la priorità alle offerte digitali che vanno a beneficio di tutte le persone indipendentemente dal sesso, dall’età e dall’origine («digital first»). Sfrutta le opportunità di una trasformazione digitale sostenibile in modo mirato affinché tutti ne possano approfittare a lungo termine. La Svizzera è uno dei Paesi più competitivi e innovativi a livello digitale in Europa.</p></div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Settori d’impatto</a>
</h1>
<div class="collapseable">
<p class="absatzvor man-space-before-8">La struttura della strategia Svizzera digitale 2026 è costituita da cinque settori d’impatto sul lungo termine che si basano sulla bussola digitale della Commissione europea<sup><a href="#fn-d3043e108" id="fnbck-d3043e108">5</a></sup>. A ogni settore d’impatto sono attribuiti i temi centrali e le misure. Questa struttura è intesa come uno strumento per creare una visione globale delle attività sovrane importanti per una Svizzera digitale. Il Consiglio federale misura i progressi in ogni settore d’impatto con due parametri di riferimento<sup><a href="#fn-d3043e119" id="fnbck-d3043e119">6</a></sup>. Sono stati inizialmente definiti dieci parametri di riferimento che saranno rivisti su base continuativa e modificati se necessario. Per quanto possibile queste misure saranno confrontate con i valori dei parametri di riferimento internazionali.</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">
<b>Formazione e competenze:</b> popolazione, economia e autorità dispongono delle competenze per confrontarsi con le nuove tecnologie e possono metterle in discussione in modo critico.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">Parametri di riferimento:<dl class="man-space-after-0">
<dt class="man-space-before-2">1. </dt>
<dd class="man-space-before-2">Quota della popolazione con competenze digitali avanzate: 45 per cento (2025);</dd>
<dt class="man-space-before-2">2. </dt>
<dd class="man-space-before-2">Quota degli specialisti TIC sul mercato del lavoro svizzero: 5,7 per cento (4,7 % uomini, 1,0 % donne) (2024).</dd>
</dl>
</dd>
<dt class="man-space-before-4">– </dt>
<dd class="man-space-before-4">
<b>Sicurezza e fiducia: </b>gli abitanti della Svizzera possono muoversi in sicurezza nel mondo digitale; la sfera privata è tutelata.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">Parametri di riferimento:<dl class="man-space-after-0">
<dt class="man-space-before-2">1. </dt>
<dd class="man-space-before-2">Situazione relativa alle minacce nel ciberspazio: numero dei ciberincidenti segnalati all’Ufficio federale della cibersicurezza: 62 954 (2024);</dd>
<dt class="man-space-before-2">2. </dt>
<dd class="man-space-before-2">Criminalità digitale: identificazione dei reati con una componente digitale: 59 034 casi (2024).</dd>
</dl>
</dd>
<dt class="man-space-before-4">– </dt>
<dd class="man-space-before-4">
<b>Condizioni quadro: </b>economia e società possono avvalersi di condizioni quadro affidabili e vantaggiose per lo spazio digitale.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">Parametri di riferimento:<dl class="man-space-after-0">
<dt class="man-space-before-2">1. </dt>
<dd class="man-space-before-2">Competitività digitale della Svizzera secondo il World Digital Competitiveness Ranking dell’International Institute for Management Development: 1° rango (2025);</dd>
<dt class="man-space-before-2">2. </dt>
<dd class="man-space-before-2">Quota delle nuove aziende nel settore TIC rispetto al numero totale delle nuove aziende fondate: 4,6 per cento (2023).</dd>
</dl>
</dd>
<dt class="man-space-before-4">– </dt>
<dd class="man-space-before-4">
<b>Infrastruttura: </b>le autorità promuovono e gestiscono un’infrastruttura fisica e digitale affidabile e resiliente.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">Parametri di riferimento:<dl class="man-space-after-0">
<dt class="man-space-before-2">1. </dt>
<dd class="man-space-before-2">Tasso di copertura della rete 5G in percentuale della superficie nazionale: 95 per cento (2024);</dd>
<dt class="man-space-before-2">2. </dt>
<dd class="man-space-before-2">Disponibilità di dati liberamente accessibili: numero di set di dati su opendata.swiss<sup><a href="#fn-d3043e223" id="fnbck-d3043e223">7</a></sup>: 13 656 (ottobre 2025).</dd>
</dl>
</dd>
<dt class="man-space-before-4">– </dt>
<dd class="man-space-before-4">
<b>Prestazioni digitali delle autorità: </b>come standard, le autorità offrono le loro prestazioni in modo digitale («digital first»), orientato all’utenza e senza barriere.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">Parametri di riferimento:<dl class="man-space-after-0">
<dt class="man-space-before-2">1. </dt>
<dd class="man-space-before-2">Accesso degli utenti ai servizi online delle autorità: 83 per cento (2024);</dd>
<dt class="man-space-before-2">2. </dt>
<dd class="man-space-before-2">Servizi pubblici digitali per le imprese: 67 per cento (2024).</dd>
</dl>
</dd>
</dl>
<div class="footnotes">
<p id="fn-d3043e108"><sup><a href="#fnbck-d3043e108">5</a></sup><sup></sup> Consultabile all’indirizzo: <a href="https://commission.europa.eu/index_it" target="_blank">
				https://commission.europa.eu/index_it
			</a> &gt; Digitare nella casella di ricerca: «Decennio digitale europeo: obiettivi digitali per il 2030».</p>
<p id="fn-d3043e119"><sup><a href="#fnbck-d3043e119">6</a></sup><sup></sup> I dieci parametri di riferimento possono essere consultati sul sito dell’Ufficio federale di statistica: <a href="https://www.bfs.admin.ch/bfs/it/home.html" target="_blank">
				www.bfs.admin.ch
			</a> &gt; Statistiques &gt; Culture, médias, société de l’information, sport &gt; Société de l’information &gt; Indicateurs stratégiques.</p>
<p id="fn-d3043e223"><sup><a href="#fnbck-d3043e223">7</a></sup><sup></sup> I set di dati sono consultabili all’indirizzo: <a href="https://opendata.swiss/it" target="_blank">
				https://opendata.swiss
			</a>.</p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Temi centrali</a>
</h1>
<div class="collapseable">
<p class="absatzvor man-space-before-8">I temi centrali sono il punto di partenza per nuove misure e mandati del Consiglio federale nella misura in cui riguardano competenze federali. Sono oggetto degli incontri del Comitato consultivo Svizzera digitale in cui, sotto la presidenza di un consigliere federale, gli esperti discutono approfonditamente il tema. I temi centrali sono decisi di anno in anno dal Consiglio federale e la loro attuazione avviene sotto la direzione dei dipartimenti competenti.</p>
<p class="absatz man-space-before-4">I tre temi centrali per il 2026 sono:</p>
<dl class="man-space-after-0">
<dt class="man-space-before-4">
<b>1.</b><b> </b>
</dt>
<dd class="man-space-before-4">
<b></b><b> </b><b></b><b>Sovranità</b><b> digitale</b>
</dd>
<dt class="man-space-before-4"></dt>
<dd class="man-space-before-4">L’Amministrazione federale deve rafforzare in modo mirato la propria sovranità digitale e la propria resilienza in caso di crisi per mantenere la propria capacità di resistenza e di intervento. Il gruppo di lavoro interdipartimentale sulla sovranità digitale istituito dal Consiglio federale deve fornire una visione d’insieme dei lavori rilevanti nelle amministrazioni pubbliche. Deve identificare i rischi in materia di politica di sicurezza ed estera per le risorse digitali ed elaborare ulteriori misure.</dd>
<dt class="man-space-before-4"></dt>
<dd class="man-space-before-4">Direzione: Dipartimento federale della difesa, della protezione della popolazione e dello sport (Segreteria di Stato della politica di sicurezza) in collaborazione con la Cancelleria federale (Settore Trasformazione digitale e governance delle TIC [settore TDT]) e il Dipartimento federale degli affari esteri (Direzione del diritto internazionale pubblico).</dd>
<dt class="man-space-before-4">
<b>2.</b><b> </b>
</dt>
<dd class="man-space-before-4">
<b></b><b> </b><b>Stato ospite digitale</b>
</dd>
<dt class="man-space-before-4"></dt>
<dd class="man-space-before-4">In qualità di moderno Stato ospite digitale, la Svizzera rafforza in particolare la Ginevra internazionale e i suoi attori nei settori della resilienza informatica nonché della sicurezza dei centri di elaborazione dati e dell’infrastruttura cloud. Si impegna inoltre in modo mirato affinché i principali attori del settore digitale si insedino nella Ginevra internazionale.</dd>
<dt class="man-space-before-4"></dt>
<dd class="man-space-before-4">Direzione: Dipartimento federale degli affari esteri (Divisione Prosperità e sostenibilità e Direzione del diritto internazionale pubblico).</dd>
<dt class="man-space-before-4">
<b>3.</b><b> </b>
</dt>
<dd class="man-space-before-4">
<b></b><b> </b><b>Introduzione dell’identità elettronica</b>
</dd>
<dt class="man-space-before-4"></dt>
<dd class="man-space-before-4">Il mezzo d’identificazione elettronico (Id-e) è un elemento centrale per la trasformazione digitale della Svizzera. Il suo utilizzo è facoltativo. L’obiettivo è far sì che gli abitanti della Svizzera e gli Svizzeri all’estero possano identificarsi in modo sicuro in Internet con l’Id-e. L’Id-e è emesso dalla Confederazione e può essere utilizzato dalle autorità e dalle imprese.</dd>
<dt class="man-space-before-4"></dt>
<dd class="man-space-before-4">Direzione: Dipartimento federale di giustizia e polizia (Ufficio federale di giustizia).</dd>
</dl>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Piano d’azione</a>
</h1>
<div class="collapseable"><p class="absatzvor man-space-before-8">Il piano d’azione è parte della strategia Svizzera digitale 2026. Esso definisce le misure e fornisce una panoramica sull’avanzamento. Le misure sono programmi, progetti o iniziative concreti e limitati nel tempo di attori interni o esterni alla Confederazione che contribuiscono in modo significativo alla trasformazione digitale della Svizzera. Lo stato di avanzamento dell’attuazione delle singole misure viene costantemente aggiornato dagli attori competenti e pubblicato sotto forma di panoramica sul sito Internet www.digital.swiss.</p></div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Competenza e attuazione</a>
</h1>
<div class="collapseable">
<p class="absatzvor man-space-before-8">Il settore TDT è competente per lo sviluppo, il coordinamento, la comunicazione e il monitoraggio della strategia Svizzera digitale 2026. Annualmente elabora proposte per nuovi temi centrali in stretta collaborazione con i dipartimenti. Gli attori a cui è stata data la direzione sono competenti per l’attuazione delle singole misure e informano regolarmente il settore TDT dei progressi.</p>
<p class="abstand1seite man-space-before-0"></p>
</div></section></main>
</div></body>
</html>
