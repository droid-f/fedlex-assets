<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2472-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Procedura di selezione <br>per la delega dei compiti del servizio nazionale <br>di registrazione dei tumori </h1>
<p>Il Dipartimento federale dell’interno (DFI) delega i compiti del servizio nazionale di registrazione dei tumori secondo l’articolo 33 della legge federale del 18 marzo 2016<sup><a href="#fn-d6e16" id="fnbck-d6e16">1</a></sup> sulla registrazione delle malattie tumorali (LRMT) in combinato disposto con l’articolo 36 e segg. dell’ordinanza dell’11 aprile 2018<sup><a href="#fn-d6e27" id="fnbck-d6e27">2</a></sup> sulla registrazione delle malattie tumorali (ORTM) a una persona o a un’organizzazione esterna all’Amministrazione federale. I compiti sono nuovamente messi a concorso, l’aggiudicazione avverrà al più tardi entro l’estate 2023. </p>
<p>Il DFI cerca una persona o un’organizzazione idonea per l’adempimento dei compiti del servizio nazionale di registrazione dei tumori. Le persone e le organizzazioni interessate sono invitate a partecipare alla procedura di selezione. </p>
<p>Dal 1° giugno 2018 la fondazione NICER (Foundation National Institute for Cancer Epidemiology and Registration) adempie questi compiti, remunerati dall’UFSP.</p>
<p class="untertit man-font-weight-bold ">Compiti</p>
<p>Il servizio nazionale di registrazione dei tumori raccoglie i dati registrati nei registri cantonali dei tumori, garantisce la qualità dei dati, provvede alla loro analisi e pubblicazione nel quadro dei rapporti sulla salute, mette a disposizione documenti concernenti l’informazione del paziente e provvede all’informazione della popolazione. Per i dettagli riguardanti i compiti si rimanda ai documenti relativi alla procedura di selezione.</p>
<p>I dettagli sui compiti da adempiere e l’ammontare della remunerazione saranno disciplinati in un contratto di diritto pubblico tra l’UFSP e la persona o l’organizzazione incaricata. </p>
<p class="untertit man-font-weight-bold ">Diritto di partecipazione</p>
<p>Sono autorizzate a partecipare tutte le persone e le organizzazioni esterne all’Amministrazione federale. </p>
<p class="untertit man-font-weight-bold ">Termini</p>
<dl>
<dt>– </dt>
<dd>Pubblicazione del bando: dal 17 ottobre 2022</dd>
<dt>– </dt>
<dd>Inoltro delle offerte: entro il 15 febbraio 2023</dd>
</dl>
<p class="untertit man-font-weight-bold ">Accesso ai documenti relativi alla procedura di selezione</p>
<p>La documentazione relativa alla procedura di selezione può essere consultata e scaricata a partire dal 17 ottobre 2022 all’indirizzo Internet <a href="http://www.ufsp.admin.ch" target="_blank">
				www.ufsp.admin.ch
			</a> (Ufficio federale della sanità pubblica UFSP &gt; Leggi &amp; autorizzazioni &gt; Legislazione &gt; Legislazione su persone &amp; salute &gt; Legislazione sulla registrazione dei tumori) . </p>
<p></p>
<div class="table"><table border="1">
			
			
			<tr>
				
				
				<td>
					
					<p>17 ottobre 2022</p>
				</td>
				<td>
					
					<p>Ufficio federale della sanità pubblica</p>
				</td>
			</tr>
		</table></div>
<div class="footnotes">
<p id="fn-d6e16"><sup><a href="#fnbck-d6e16">1</a></sup>  <a href="https://fedlex.data.admin.ch/eli/cc/2018/289" target="_blank">RS <b>818.33</b></a></p>
<p id="fn-d6e27"><sup><a href="#fnbck-d6e27">2</a></sup>  <a href="https://fedlex.data.admin.ch/eli/cc/2018/290" target="_blank">RS <b>818.331</b></a></p>
</div>
</div></div></body>
</html>
