<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2103-it-docx</title>
</head>
<body><div id="lawcontent">
<div id="preface">
<p> <i>Progetto</i></p>
<h1 class="erlasstitel botschafttitel ">Codice delle obbligazioni</h1>
<h2 class="erlasskurztitel ">(Diritto di locazione: disdetta per bisogno personale)</h2>
<p>Modifica del ...</p>
</div>
<div id="preamble">
<p>L’Assemblea federale della Confederazione Svizzera, </p>
<p>visto il rapporto della Commissione degli affari giuridici del Consiglio nazionale del 18 agosto 2022<sup><a href="#fn-d6e23" id="fnbck-d6e23">1</a></sup>;<br>visto il parere del Consiglio federale del ...<sup><a href="#fn-d6e37" id="fnbck-d6e37">2</a></sup>,</p>
<p>decreta:</p>
<p class=" man-font-style-italic man-text-align-left ">Minoranza (Dandrès, Arslan, Brenzikofer, Fehlmann Rielle, Funiciello, Hurni, Mahaim, Marti Min Li, Walder) <br><br>Non entrare in materia</p>
<p>I</p>
<p>Il Codice delle obbligazioni<sup><a href="#fn-d6e58" id="fnbck-d6e58">3</a></sup> è modificato come segue:</p>
<p class=" man-font-style-italic ">Art. 261 cpv. 2</p>
<p><sup>2</sup> Tuttavia, il nuovo proprietario può dare la disdetta per la prossima scadenza legale, rispettando il termine legale di preavviso:<i> </i></p>
<dl>
<dt>a. </dt>
<dd>in caso di locazione di abitazioni o locali commerciali, se sulla base di una valutazione oggettiva fa valere un bisogno personale importante e attuale, suo proprio o dei suoi stretti parenti o affini;</dd>
</dl>
<p class=" man-font-style-italic ">Minoranza (Dandrès, Arslan, Brenzikofer, Fehlmann Rielle, Funiciello, Hurni, Mahaim, Marti Min Li, Walder)</p>
<dl>
<dt>a. </dt>
<dd>in caso di locazione di abitazioni o locali commerciali, se sulla base di una valutazione oggettiva fa valere un bisogno personale concreto, importante e attuale, suo proprio o dei suoi stretti parenti o affini;<i> </i>
</dd>
</dl>
<p class=" man-font-style-italic ">Art. 271a cpv. 3 lett. a</p>
<p><sup>3</sup> Le lettere d ed e del capoverso 1 non si applicano se è stata data disdetta: </p>
<dl>
<dt>a. </dt>
<dd>perché sulla base di una valutazione oggettiva il locatore fa valere un bisogno personale importante e attuale, suo proprio o dei suoi stretti parenti o affini;</dd>
<dt><i>Minoranza (Dandrès, Arslan, Brenzikofer, Fehlmann Rielle, Funiciello, Hurni, Mahaim, Marti Min Li, Walder)</i></dt>
<dd></dd>
<dt>a. </dt>
<dd>perché sulla base di una valutazione oggettiva il locatore fa valere un bisogno personale urgente, concreto, attuale e importante, suo proprio o dei suoi stretti parenti o affini;</dd>
</dl>
<p class=" man-font-style-italic ">Art. 272 cpv. 2 lett. d</p>
<p><sup>2</sup> L’autorità competente pondera gli interessi delle parti tenendo segnatamente conto: </p>
<dl>
<dt>d. </dt>
<dd>dell’eventuale bisogno personale del locatore o dei suoi stretti parenti o affini, nonché dell’importanza e dell’attualità di siffatto bisogno fondate su una valutazione oggettiva;</dd>
</dl>
<p class=" man-font-style-italic ">Minoranza (Dandrès, Arslan, Brenzikofer, Fehlmann Rielle, Funiciello, Hurni, Mahaim, Marti Min Li, Walder)</p>
<dl>
<dt>d. </dt>
<dd>dell’eventuale bisogno personale del locatore o dei suoi stretti parenti o affini, nonché dell’urgenza, dell’attualità e dell’importanza di siffatto bisogno fondate su una valutazione oggettiva;</dd>
</dl>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <i>FF <b>2022</b> 2102</i></p>
<p id="fn-d6e37"><sup><a href="#fnbck-d6e37">2</a></sup> FF <b>2022</b> ...</p>
<p id="fn-d6e58"><sup><a href="#fnbck-d6e58">3</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
</div>
</div>
</div></body>
</html>
