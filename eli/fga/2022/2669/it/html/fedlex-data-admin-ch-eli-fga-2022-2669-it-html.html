<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2669-it-docx</title>
</head>
<body><div id="lawcontent">
<div id="preface">
<p> <i>Progetto</i></p>
<h1 class="erlasstitel botschafttitel ">Legge federale <br>sul divieto di dissimulare il viso</h1>
<h2 class="erlasskurztitel ">(LDDV)</h2>
<p>del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 123 capoverso 1 della Costituzione federale (Cost.)<sup><a href="#fn-d6e25" id="fnbck-d6e25">1</a></sup>;<br>visto il messaggio del Consiglio federale del 12 ottobre 2022<sup><a href="#fn-d6e38" id="fnbck-d6e38">2</a></sup>,</p>
<p>decreta:</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e38"><sup><a href="#fnbck-d6e38">2</a></sup>  <i>FF <b>2022</b> 2668</i></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione </a>
</h6>
<div class="collapseable"> <p><sup>1</sup> La presente legge disciplina l’attuazione del divieto di dissimulare il proprio viso (art. 10<i>a</i> Cost.). </p>
<p><sup>2</sup> La legge non si applica:</p>
<dl>
<dt>a. </dt>
<dd>a bordo di aeromobili civili in Svizzera e all’estero; </dd>
<dt>b. </dt>
<dd>nei locali che servono alle relazioni diplomatiche e consolari o sono utilizzati per scopi ufficiali da beneficiari istituzionali di cui all’articolo 2 capoverso 1 della legge del 22 giugno 2007<sup><a href="#fn-d6e83" id="fnbck-d6e83">3</a></sup> sullo Stato ospite. </dd>
</dl>
<div class="footnotes"><p id="fn-d6e83"><sup><a href="#fnbck-d6e83">3</a></sup>  <a href="https://fedlex.data.admin.ch/eli/cc/2007/860" target="_blank">RS <b>192.12</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Divieto di dissimulare il viso </a>
</h6>
<div class="collapseable"> <p><sup>1</sup> È vietato dissimulare il viso nei luoghi pubblici o privati, aperti alla collettività gratuitamente o a pagamento, in modo tale da renderne irriconoscibili i tratti.</p>
<p><sup>2</sup> Sono escluse dal divieto le dissimulazioni del viso:</p>
<dl>
<dt>a. </dt>
<dd>nei luoghi di culto;</dd>
<dt>b. </dt>
<dd>per proteggere o ripristinare la salute propria o di terzi;</dd>
<dt>c. </dt>
<dd>per garantire la sicurezza personale;</dd>
<dt>d. </dt>
<dd>per proteggersi dalle condizioni climatiche; </dd>
<dt>e. </dt>
<dd>per seguire le usanze locali;</dd>
<dt>f. </dt>
<dd>in occasione di spettacoli artistici e d’intrattenimento; </dd>
<dt>g. </dt>
<dd>a scopi pubblicitari.</dd>
</dl>
<p><sup>3</sup> Nella misura in cui la sicurezza e l’ordine pubblici non sono pregiudicati, l’autorità competente può inoltre autorizzare la dissimulazione del viso in luoghi pubblici se: </p>
<dl>
<dt>a. </dt>
<dd>è necessaria per la propria protezione nell’esercizio dei diritti fondamentali delle libertà di opinione e di riunione; o</dd>
<dt>b. </dt>
<dd>rappresenta una forma di espressione visiva di un’opinione.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Disposizione penale </a>
</h6>
<div class="collapseable"> <p><sup>1</sup> Chi viola il divieto di cui all’articolo 2 è punito con una multa fino a 1000 franchi.</p>
<p><sup>2</sup> Il perseguimento penale spetta ai Cantoni.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Modifica di un altro atto normativo </a>
</h6>
<div class="collapseable"> <p>La legge del 18 marzo 2016<sup><a href="#fn-d6e187" id="fnbck-d6e187">4</a></sup> sulle multe disciplinari è modificata come segue: </p>
<p class=" man-font-style-italic ">Art. 1 cpv. 1 lett. a n. 18</p>
<p><sup>1</sup> È punito con una multa disciplinare secondo una procedura semplificata (procedura della multa disciplinare) chiunque commette una contravvenzione prevista: </p>
<dl>
<dt>a. </dt>
<dd>in una delle seguenti leggi:<dl>
<dt>18. </dt>
<dd>legge federale del ...<sup><a href="#fn-d6e216" id="fnbck-d6e216">5</a></sup> sul divieto di dissimulare il viso;</dd>
</dl>
</dd>
</dl>
<div class="footnotes">
<p id="fn-d6e187"><sup><a href="#fnbck-d6e187">4</a></sup>  <a href="https://fedlex.data.admin.ch/eli/cc/2017/725" target="_blank">RS <b>314.1</b></a></p>
<p id="fn-d6e216"><sup><a href="#fnbck-d6e216">5</a></sup>  RS ...</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
</div></article></main>
</div></body>
</html>
