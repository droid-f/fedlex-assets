<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2546-it-docx</title>
</head>
<body><div id="lawcontent"><div id="preface">
<p class=" man-font-weight-bold ">Convenzione intercantonale sulla medicina altamente specializzata (CIMAS):</p>
<h1 class="erlasstitel botschafttitel ">Aggiudicazione delle attribuzioni delle prestazioni MAS nel settore della pediatria e della chirurgia pediatrica altamente specializzate: invito a prendere posizione in ottemperanza al diritto di essere sentiti</h1>
<p class="untertit man-font-weight-bold ">Comunicazione dell’Organo decisionale MAS</p>
<dl>
<dt>1. </dt>
<dd>Con la Convenzione intercantonale sulla medicina altamente specializzata (CIMAS) entrata in vigore nel 2009, i Cantoni hanno delegato a un collegio intercantonale, nello specifico all’Organo decisionale MAS, la competenza di definire e pianificare il settore della medicina altamente specializzata. Tale organo fonda le proprie decisioni sulle proposte dell’Organo scientifico MAS, un collegio formato da esperte ed esperti svizzeri e stranieri. La CIMAS prevede che per le prestazioni di medicina altamente specializzata sia l’Organo decisionale MAS – e non i governi cantonali – ad allestire un elenco intercantonale degli ospedali MAS ai sensi dell’articolo 39 LAMal.</dd>
<dt></dt>
<dd>La pediatria e la chirurgia pediatrica altamente specializzate<sup><a href="#fn-d6e24" id="fnbck-d6e24">1</a></sup> sono state inserite nella medicina altamente specializzata con decisione del 26 agosto 2022, pubblicata il 7 settembre 2021. Tale decisione è passata in giudicato.</dd>
<dt>2. </dt>
<dd>Nell’ambito della procedura di pianificazione, l’Organo scientifico MAS ha svolto una procedura di candidatura che ha offerto ai fornitori di prestazioni interessati l’opportunità di candidarsi per un mandato di prestazioni. La procedura di candidatura si è conclusa il 22 novembre 2021. Nel frattempo gli organi CIMAS hanno valutato le candidature incluso l’adempimento delle esigenze specifiche.</dd>
<dt>3. </dt>
<dd>Ciò premesso, l’Organo decisionale MAS invita i fornitori di prestazioni che hanno presentato una candidatura per un mandato di prestazioni a prendere posizione sulle previste attribuzioni delle prestazioni. Le prese di posizione devono essere fatte pervenire entro il 3 gennaio 2023<b>,</b> termine che non può essere prorogato.</dd>
<dt></dt>
<dd>Le attribuzioni delle prestazioni pianificate sono riportate nel rapporto esplicativo del 19 settembre 2022. Per tutta la durata della procedura di presa di posizione in ottemperanza al diritto di essere sentiti, il rapporto nonché la documentazione relativa alla procedura di audizione sono disponibili sul sito internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk-cds.ch
			</a>).</dd>
</dl>
<p></p>
<div class="table"><table border="1">
			
			
			<tr>
				
				<td>
					
					<p>25 ottobre 2022</p>
				</td>
				<td>
					
					<p>Per l’Organo decisionale MAS:</p>
					<p>Il presidente, Mauro Poggia</p>
				</td>
			</tr>
		</table></div>
<div class="footnotes"><p id="fn-d6e24"><sup><a href="#fnbck-d6e24">1</a></sup>  Tale settore comprende i seguenti sottosettori:    – Cure intensive per neonati pretermine o a termine   – Ustioni gravi  – Trapianti di polmone  – Trapianti di fegato  – Trapianti di rene   – Chirurgia elettiva complessa del pancreas, del fegato e delle vie biliari  – Chirurgia elettiva complessa delle vie respiratorie    – Traumi gravi e politraumi, inclusi traumi cranio-cerebrali   – Immunodeficienze primitive (genetiche): terapie speciali    – Diagnostica e terapia complesse di malattie metaboliche congenite   – Diagnostica e terapia complesse di malattie genetiche delle ossa e del tessuto connet­ tivo</p></div>
</div></div></body>
</html>
