<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1265-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Convenzione intercantonale sulla medicina altamente specializzata (CIMAS):</h1>
<h2 class="erlasskurztitel ">Attribuzione delle prestazioni nel settore della chirurgia viscerale complessa altamente specializzata, resezione dell’esofago: sentenza del Tribunale amministrativo federale</h2>
<p class="untertit ">Comunicazione dell’Organo decisionale MAS</p>
<p>Con decisione del 31 gennaio 2019 (FF <i>2019</i> 1289), l’Organo decisionale MAS ha stabilito l’elenco degli ospedali a cui sono attribuite le prestazioni del settore della chirurgia viscerale complessa altamente specializzata, resezione dell’esofago. Nel documento si precisava che ai fornitori di prestazioni esclusi dall’attribuzione veniva notificata una decisione individuale separata contro la quale era possibile interporre ricorso. La candidatura del Hôpital fribourgeois – freiburger spital a un mandato di prestazioni nel settore della resezione dell’esofago negli adulti è stata respinta con decisione del 17 aprile 2019, che gli è stata notificata e motivata.</p>
<p>L’Hôpital fribourgeois – freiburger spital (la ricorrente 1) ha interposto ricorso presso il Tribunale amministrativo federale contro la decisione. Il Tribunale amministrativo federale ha respinto il ricorso con sentenza del 3 maggio 2022, invitando l’Organo decisionale MAS a pubblicare nel Foglio federale la cifra 3 del dispositivo:</p>
<p>«3. Trascorsi sei mesi dalla notifica della presente sentenza, la ricorrente 1 non è più autorizzata a fatturare a carico dell’AOMS interventi nel settore della chirurgia viscerale complessa altamente specializzata, resezione dell’esofago negli adulti.»</p>
<p></p>
<div class="table"><table border="1">
			
			
			<tr>
				
				
				<td>
					
					<p>31 maggio 2022</p>
				</td>
				<td>
					
					<p>Per l’Organo decisionale MAS:</p>
					<p>Il presidente, Mauro Poggia</p>
				</td>
			</tr>
		</table></div>
<p></p>
</div></div></body>
</html>
