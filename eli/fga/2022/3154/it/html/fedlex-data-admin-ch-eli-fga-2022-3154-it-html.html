<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-3154-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Strategia Svizzera digitale 2023</h1>
<p>adottata dal Consiglio federale il 16 dicembre 2022</p>
<p></p>
<p></p>
<p></p>
<p>Strategia Svizzera digitale 2023</p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Scopo </a>
</h1>
<div class="collapseable">
<p>La strategia Svizzera digitale definisce le linee direttrici per la trasformazione digitale nel nostro Paese.<sup><a href="#fn-d6e23" id="fnbck-d6e23">1</a></sup> Essa è vincolante per l’Amministrazione federale<sup><a href="#fn-d6e35" id="fnbck-d6e35">2</a></sup> e funge da quadro di orientamento per tutti gli altri attori della digitalizzazione. L’obiettivo, portato avanti congiuntamente dalle autorità a tutti i livelli della Confederazione, dalla società civile, dall’economia, dalla scienza e dalla politica, è che tutta la popolazione in Svizzera possa beneficiare di una trasformazione digitale sostenibile e responsabile.</p>
<p>Il Consiglio federale identifica annualmente da due a tre temi centrali che servono da punto di avvio della trasformazione digitale. Questi temi sono completati dal piano d’azione che offre una panoramica sulle attività nel settore della trasformazione digitale per il pubblico in generale. A differenza dei temi centrali, che cambiano ogni anno, la visione e i settori d’impatto del piano d’azione restano stabili per diversi anni. </p>
<p>La strategia Svizzera digitale offre – intesa come strategia globale – un quadro per la Strategia di digitalizzazione della Confederazione, per la strategia Amministrazione digitale Svizzera e per le altre strategie settoriali. Essa contribuisce inoltre al raggiungimento degli obiettivi climatici e ambientali della Svizzera e degli obiettivi per lo sviluppo sostenibile dell’Agenda 2030 dell’Organizzazione delle Nazioni Unite. La digitalizzazione rimane il compito di tutte le organizzazioni competenti a livello specialistico incaricate di attuare le misure. La presente strategia sostituisce dal 1° gennaio 2023 la strategia Svizzera digitale dell’11 settembre 2020<sup><a href="#fn-d6e51" id="fnbck-d6e51">3</a></sup>.</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> Cfr. Ordinanza del 25 novembre 2020 sulla trasformazione digitale e l’informatica; <a href="https://fedlex.data.admin.ch/eli/cc/2020/988" target="_blank">RS <b>172.010.58</b></a>.</p>
<p id="fn-d6e35"><sup><a href="#fnbck-d6e35">2</a></sup> Il campo di applicazione è definito secondo l’articolo 2 della legge del 21 marzo 1997 sull’organizzazione del Governo e dell’Amministrazione, <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a>.</p>
<p id="fn-d6e51"><sup><a href="#fnbck-d6e51">3</a></sup> <a href="https://fedlex.data.admin.ch/eli/fga/2020/1995" target="_blank">FF <b>2020</b> 6649</a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Visione </a>
</h1>
<div class="collapseable">
<p>La Svizzera dà la priorità alle offerte digitali che vanno a beneficio delle persone («digital first»)<sup><a href="#fn-d6e68" id="fnbck-d6e68">4</a></sup>. Sfrutta le opportunità della trasformazione digitale in modo mirato affinché tutti ne possano approfittare in modo sostenibile. La Svizzera è uno dei Paesi più competitivi e innovativi a livello digitale in Europa.</p>
<div class="footnotes"><p id="fn-d6e68"><sup><a href="#fnbck-d6e68">4</a></sup> Secondo il principio di «digital first» viene data la priorità a soluzioni digitali ogni volta che è possibile e nella misura in cui sia sensato. Se necessario vengono offerte anche soluzioni non digitali. Questa è la differenza tra il principio «digital first» e quello «digital only», che prevede esclusivamente soluzioni digitali.</p></div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Settori d’impatto </a>
</h1>
<div class="collapseable">
<p>La struttura della strategia Svizzera digitale è costituita da cinque settori d’impatto sul lungo termine che si basano sulla bussola digitale della Commissione europea<sup><a href="#fn-d6e80" id="fnbck-d6e80">5</a></sup>. A ogni settore d’impatto sono attribuiti i temi centrali e le misure. Questa struttura è intesa come uno strumento per creare una visione globale delle attività sovrane importanti per una Svizzera digitale. Il Consiglio federale misura i progressi in ogni settore d’impatto con due parametri di riferimento. Sono stati inizialmente definiti 10 parametri di riferimento che saranno rivisti su base continuativa e modificati se necessario. Per quanto possibile queste misure saranno confrontate con i valori dei parametri di riferimento internazionali.</p>
<dl>
<dt>– </dt>
<dd>
<b>Formazione e competenze:</b> popolazione, economia e autorità dispongono delle competenze per confrontarsi con le nuove tecnologie e possono metterle in discussione in modo critico. </dd>
<dt></dt>
<dd>Parametri di riferimento: <dl>
<dt>1. </dt>
<dd>Quota della popolazione con competenze digitali avanzate: 41 per cento (2021)<sup><a href="#fn-d6e108" id="fnbck-d6e108">6</a></sup>
</dd>
<dt>2. </dt>
<dd>Quota degli specialisti TIC sul mercato del lavoro svizzero: 5,5 per cento (2021)<sup><a href="#fn-d6e122" id="fnbck-d6e122">7</a></sup>
</dd>
</dl>
</dd>
<dt>– </dt>
<dd>
<b>Sicurezza e fiducia: </b>chi abita in Svizzera può muoversi in sicurezza nel mondo digitale; la sfera privata è tutelata. </dd>
<dt></dt>
<dd>Parametri di riferimento: <dl>
<dt>1. </dt>
<dd>Situazione relativa alle minacce nel ciberspazio: numero dei ciberincidenti segnalati al Centro nazionale per la cibersicurezza: 21 714 (2021)<sup><a href="#fn-d6e148" id="fnbck-d6e148">8</a></sup>
</dd>
<dt>2. </dt>
<dd>Criminalità digitale, identificazione dei reati con una componente digitale: 30 351 casi (2021)<sup><a href="#fn-d6e162" id="fnbck-d6e162">9</a></sup>
</dd>
</dl>
</dd>
<dt>– </dt>
<dd>
<b>Condizioni quadro: </b>economia e società possono avvalersi di condizioni quadro affidabili e vantaggiose per lo spazio digitale. </dd>
<dt></dt>
<dd>Parametri di riferimento:<dl>
<dt>1. </dt>
<dd>Competitività digitale, rango della Svizzera nell’IMD World Digital Competitivness Ranking: 5° (2022)<sup><a href="#fn-d6e185" id="fnbck-d6e185">10</a></sup>
</dd>
<dt>2. </dt>
<dd>Quota delle nuove aziende nel settore TIC rispetto al numero totale delle nuove aziende fondate: 5,8 per cento (2019)<sup><a href="#fn-d6e199" id="fnbck-d6e199">11</a></sup>
</dd>
</dl>
</dd>
<dt>– </dt>
<dd>
<b>Infrastruttura: </b>le autorità promuovono e gestiscono un’infrastruttura fisica e digitale affidabile e resiliente.</dd>
<dt></dt>
<dd>Parametri di riferimento: <dl>
<dt>1. </dt>
<dd>Tasso di copertura della rete 5G in percentuale della superficie nazionale: 74 per cento (2021)<sup><a href="#fn-d6e225" id="fnbck-d6e225">12</a></sup> </dd>
<dt>2. </dt>
<dd>Disponibilità di dati liberamente accessibili, numero di set di dati su opendata.swiss: 7 541 (agosto 2022)<sup><a href="#fn-d6e239" id="fnbck-d6e239">13</a></sup>
</dd>
</dl>
</dd>
<dt>– </dt>
<dd>
<b>Prestazioni digitali delle autorità: </b>come standard,<b> </b>le autorità offrono le loro prestazioni in modo digitale («digital first»).</dd>
<dt></dt>
<dd>Parametri di riferimento: <dl>
<dt>1. </dt>
<dd>Disponibilità di servizi online per la popolazione: 63 per cento (2022)<sup><a href="#fn-d6e268" id="fnbck-d6e268">14</a></sup>
</dd>
<dt>2. </dt>
<dd>Servizi pubblici digitali per le imprese: 62 per cento (2022)<sup><a href="#fn-d6e282" id="fnbck-d6e282">15</a></sup>
</dd>
</dl>
</dd>
</dl>
<div class="footnotes">
<p id="fn-d6e80"><sup><a href="#fnbck-d6e80">5</a></sup>  Cfr. Commissione europea, www.ec.europa.eu &gt; Strategia &gt; Le priorità della Commissione europea &gt; Un’Europa pronta per l’era digitale &gt; <a href="https://ec.europa.eu/info/strategy/priorities-2019-2024/europe-fit-digital-age/europes-digital-decade-digital-targets-2030_it" target="_blank">
				Decennio digitale europeo: obiettivi digitali per il 2030
			</a>.</p>
<p id="fn-d6e108"><sup><a href="#fnbck-d6e108">6</a></sup> Cfr. Ufficio federale di statistica, www.bfs.admin.ch &gt; Trouver des statistiques &gt; Culture, médias, societé de l’information, sport &gt; Societé de l’information &gt; Ensemble des indicateurs &gt; Ménage et population &gt; <a href="https://www.bfs.admin.ch/bfs/fr/home/statistiques/culture-medias-societe-information-sport/societe-information/indicateurs-generaux/menages-population/competences-numeriques.html" target="_blank">
				Compétences numériques
			</a>.</p>
<p id="fn-d6e122"><sup><a href="#fnbck-d6e122">7</a></sup> Cfr. Ufficio federale di statistica, bfs.admin.ch &gt; Trovare statistiche &gt; Cataloghi e banche dati &gt; Grafici &gt; <a href="https://www.bfs.admin.ch/bfs/it/home/statistiche/cataloghi-banche-dati/grafici.assetdetail.23604088.html" target="_blank">
				Part des spécialistes TIC dans le total des professions exercées en Suisse
			</a> (grafico in francese). Sinora non è stata effettuata una ripartizione di questa categoria secondo il genere. Dal 2023 l’Ufficio federale di statistica può effettuare manualmente tale ripartizione.</p>
<p id="fn-d6e148"><sup><a href="#fnbck-d6e148">8</a></sup> Cfr. Centro nazionale per la cibersicurezza, www.nscs.admin.ch &gt; Documentazione &gt; Rapporti &gt; Rapporti di situazione &gt; <a href="https://www.ncsc.admin.ch/ncsc/it/home/dokumentation/berichte/lageberichte/halbjahresbericht-2021-2.html" target="_blank">
				Rapporto semestrale 2021/2
			</a>.</p>
<p id="fn-d6e162"><sup><a href="#fnbck-d6e162">9</a></sup> Cfr. Ufficio federale di statistica, www.bfs.admin.ch &gt; Trovare statistiche &gt; Criminalità e diritto penale &gt; Polizia &gt; Criminalità digitale.</p>
<p id="fn-d6e185"><sup><a href="#fnbck-d6e185">10</a></sup> Cfr. IMD, www.imd.org &gt; <a href="https://www.imd.org/centers/world-competitiveness-center/rankings/world-digital-competitiveness/" target="_blank">
				World Digital Competitiveness Ranking
			</a>.</p>
<p id="fn-d6e199"><sup><a href="#fnbck-d6e199">11</a></sup> Cfr. Ufficio federale di statistica, www.bfs.admin.ch &gt; Trouver des statistiques &gt; Catalogues et banques de données &gt; Graphiques &gt; <a href="https://www.bfs.admin.ch/bfs/fr/home/statistiques/catalogues-banques-donnees.assetdetail.23604128.html" target="_blank">
				Emplois, entreprises et nouvelles entreprises du secteur TIC
			</a>.</p>
<p id="fn-d6e225"><sup><a href="#fnbck-d6e225">12</a></sup> Cfr. Ufficio federale delle comunicazioni, www.bakom.admin.ch &gt; Telecomunicazione &gt; Fatti e cifre &gt; Osservatorio statistico &gt; <a href="https://www.bakom.admin.ch/bakom/it/pagina-iniziale/telecomunicazione/fatti-cifre/osservatorio-statistico/mobile/infrastrutture-delle-reti-mobili-terrestri.html" target="_blank">
				Infrastrutture delle reti mobili terrestri
			</a></p>
<p id="fn-d6e239"><sup><a href="#fnbck-d6e239">13</a></sup> Cfr. <a href="https://opendata.swiss/it" target="_blank">
				opendata.swiss
			</a>.</p>
<p id="fn-d6e268"><sup><a href="#fnbck-d6e268">14</a></sup> Cfr. Commissione europea, digital-strategy.ec.europa.eu/it &gt; Biblioteca &gt; eGovernment, Trust services and eID &gt; <a href="https://digital-strategy.ec.europa.eu/it/library/egovernment-benchmark-2022" target="_blank">
				parametro di riferimento per l’eGovernment 2022 | Plasmare il futuro digitale dell’Europa
			</a>, Background Report pag.19 («Online Availability»).</p>
<p id="fn-d6e282"><sup><a href="#fnbck-d6e282">15</a></sup> Cfr. Commissione europea, digital-strategy.ec.europa.eu/it &gt; Biblioteca &gt; eGovernment, Trust services and eID &gt; <a href="https://digital-strategy.ec.europa.eu/it/library/egovernment-benchmark-2022" target="_blank">
				parametro di riferimento per l’eGovernment 2022 | Plasmare il futuro digitale dell’Europa
			</a>, Background Report pag.40 («Regular Business Operations»).</p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Temi centrali </a>
</h1>
<div class="collapseable">
<p>I temi centrali sono il punto di partenza per nuove misure e mandati del Consiglio federale nella misura in cui riguardano competenze federali. Sono oggetto degli incontri del Comitato consultivo Svizzera digitale in cui, sotto la presidenza di un consigliere federale, gli esperti discutono approfonditamente il tema. I temi centrali sono decisi di anno in anno dal Consiglio federale e la loro attuazione avviene sotto la direzione dei dipartimenti competenti. </p>
<p>I tre temi centrali per il 2023 sono: </p>
<dl>
<dt>1. </dt>
<dd>
<b>Digitalizzazione nel settore della salute</b><b>:</b> Direzione: Ufficio federale della sanità pubblica (in stretta collaborazione con l’Ufficio federale di statistica). </dd>
<dt></dt>
<dd>Le istituzioni e gli specialisti del settore della salute saranno meglio collegati in rete a livello digitale; l’accento verrà posto sull’uso multiplo dei dati. Per promuovere un sistema sanitario interoperabile basato su un ecosistema di dati trasparente e attuare misure e progetti concreti, si sta elaborando un programma di promozione della trasformazione digitale nel settore sanitario.</dd>
<dt>2. </dt>
<dd>
<b>Diritto favorevole alla digitalizzazione</b><b>:</b> Direzione: Ufficio federale di giustizia. </dd>
<dt></dt>
<dd>Le leggi sono concepite in modo da favorire la digitalizzazione invece di inibirla. Per quanto possibile e sensato, le autorità a tutti i livelli federali svolgono le loro attività in modo digitale. Se necessario offrono anche soluzioni non digitali.</dd>
<dt>3. </dt>
<dd>
<b>Sovranità digitale</b><b>:</b> Direzione: Direzione del diritto internazionale pubblico, Dipartimento federale degli affari esteri. </dd>
<dt></dt>
<dd>La Svizzera esamina quali dipendenze politiche, giuridiche, economiche e individuali possono essere ridotte nel mondo digitale. Queste saranno ponderate rispetto ai vantaggi dati dall’apertura e dal networking internazionale.</dd>
</dl>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Piano d’azione </a>
</h1>
<div class="collapseable">
<p>Il piano d’azione è parte della strategia Svizzera digitale. </p>
<p>Esso definisce le misure e fornisce una panoramica sull’avanzamento. Le misure sono programmi, progetti o iniziative concreti e limitati nel tempo di attori interni o esterni alla Confederazione che contribuiscono in modo significativo alla trasformazione digitale della Svizzera. Lo stato di avanzamento dell’attuazione delle singole misure viene costantemente aggiornato dagli attori competenti e pubblicato sotto forma di panoramica sul sito Internet www.digital.swiss.</p>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Competenza e attuazione </a>
</h1>
<div class="collapseable">
<p>Il settore Trasformazione digitale e governance delle TIC (settore TDT) della Cancelleria federale è competente per lo sviluppo, la coordinazione, la comunicazione e il monitoraggio della strategia Svizzera digitale. Annualmente riferisce al Consiglio federale sui progressi della Strategia e elabora proposte per nuovi temi centrali in stretta collaborazione con i dipartimenti. Gli attori a cui è stata data la direzione sono competenti per l’attuazione delle singole misure e informano regolarmente il settore TDT della Cancelleria federale dei progressi.</p>
<p></p>
</div></section></main>
</div></body>
</html>
