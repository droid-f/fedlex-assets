<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2039-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della commissione della concorrenza</h1>
<p>(art. 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart, RS <i>251</i>)</p>
<p>Il 15 agosto 2022 la Segreteria della Commissione della concorrenza (in seguito: Segreteria), in accordo con un membro della Presidenza, ha aperto un’inchiesta contro Fresenius Kabi Aktiengesellschaft<i>, </i>Fresenius Kabi Deutschland GmbH, Fresenius Kabi Nederland BV<i> </i>così come le società a loro affiliate e facenti parte dei loro gruppi.</p>
<p>La Segreteria dispone di indizi secondo i quali il Gruppo Fresenius Kabi deterrebbe una posizione dominante relativa nei confronti di un grossista farmaceutico svizzero e starebbe abusando della propria posizione (art. 7 LCart). In particolare, vi sono indizi secondo cui il Gruppo Fresenius Kabi si starebbe rifiutando di fornire in Germania e nei Paesi Bassi a un grossista farmaceutico con sede in Svizzera i prodotti della categoria «alimentazione orale, enterale e integratori». Un tale rifiuto di fornitura potrebbe adempiere i presupposti previsti dall’art. 7 cpv. 2 lit. g LCart in combinato disposto con il suo cpv. 1. Un abuso è dato quando viene limitata la possibilità dei clienti di acquistare all’estero i beni o servizi offerti in Svizzera ai prezzi di mercato e alle condizioni settoriali vigenti oltrefrontiera.</p>
<p>I terzi interessati che desiderano partecipare alla procedura possono annunciarsi presso la Segreteria della Commissione della concorrenza entro 30 giorni a partire dal giorno della presente pubblicazione. Giusta l’articolo 43 capoverso 1 lettere a-c LCart possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p>Gli annunci vanno indirizzati alla Segreteria della Commissione della concorrenza, Hallwylstrasse 4, 3003 Berna, telefono 058 462 20 40 e-mail: info@comco.admin.ch</p>
<p></p>
<div class="table"><table border="1">
			
			
			<tr>
				
				<td>
					
					<p>30 agosto 2022</p>
				</td>
				<td>
					
					<p class=" man-text-align-right ">Segreteria della Commissione della concorrenza</p>
				</td>
			</tr>
		</table></div>
<p></p>
</div></div></body>
</html>
