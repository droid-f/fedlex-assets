<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1854-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Indagine conoscitiva</h1>
<p>(art. 104 cpv. 1 della legge federale sugli stranieri e la loro integrazione [LStrI; RS <i>142.20]</i>)</p>
<p class=" man-font-weight-bold ">Advance Passenger Information (API): obbligo di comunicazione<br>per le linee di volo da Jeddah (JED/OEJN), Riyadh (RUH/OERK), <br>New York (JFK/KJFK), Liberia (LIR/MRLB), Kilimanjaro (JRO/HTKJ) <br>e Zanzibar (ZNZ/HTZA) verso la Svizzera</p>
<p>La Segreteria di Stato della migrazione (SEM) determina i voli per i quali le compagnie aeree sono tenute a comunicare, immediatamente dopo il check-in, i dati personali relativi ai passeggeri (generalità e indicazioni relative al documento di viaggio) e i dati relativi al volo (art. 104 LStrI). La valutazione dei dati API contribuisce a migliorare i controlli al confine e a lottare efficacemente contro l’entrata illegale.</p>
<p>Prima di sottoporre una linea di volo all’obbligo di comunicazione sono sentite tutte le compagnie aeree che effettuano regolari voli di linea o charter su tale linea a destinazione della Svizzera. </p>
<p>Sulla base di un’analisi dei rischi, la SEM sta considerando l’eventualità di sottoporre all’obbligo di comunicazione i voli in provenienza da Jeddah (JED/OEJN), Riyadh (RUH/OERK), New York (JFK/KJFK), Liberia (LIR/MRLB), Kilimanjaro (JRO/HTKJ) e Zanzibar (ZNZ/HTZA) a destinazione della Svizzera. Le compagnie aeree interessate hanno la possibilità di inviare, entro il <i>30 agosto 2022,</i> il proprio parere in merito alla prevista introduzione dell’obbligo di comunicazione. Questo l’indirizzo per l’inoltro dei pareri:</p>
<p class=" man-font-style-italic ">Segreteria di Stato della migrazione<br>Sezione Basi frontiera <br>Quellenweg 6<br>3003 Berna-Wabern</p>
<p>L’obbligo sarà verosimilmente disposto nell’ Foglio federale del 29 settembre 2022 con effetto dal 30 ottobre 2022. Vi è la possibilità di prevedere una fase di prova su domanda della compagnia aerea. </p>
<p>La trasmissione dei dati relativi ai passeggeri a bordo di voli sottoposti all’obbligo di comunicazione avviene tramite la rete SITA Type B. La trasmissione è descritta nelle specifiche tecniche API, le quali costituiscono una base vincolante per la predisposizione delle necessarie infrastrutture e definiscono altresì le modalità di comunicazione dei dati in caso di disturbi tecnici. Le specifiche tecniche API sono consultabili sul sito web della SEM.</p>
<p>Le compagnie aeree interessate sono invitate a indicare alla SEM, entro il 30 agosto 2022, l’eventuale desiderio di una fase di prova e la lingua di corrispondenza auspicata (italiano, tedesco, francese). Sono altresì invitate di indicare alla SEM una persona di contatto per le questioni inerenti alla trasmissione di prova e alla qualità dei dati.</p>
<p class=" man-text-align-left ">Per domande o chiarimenti, le compagnie aeree possono rivolgersi a: <br>api-info@sem.admin.ch.</p>
<p></p>
<div class="table"><table border="1">
			
			
			<tr>
				
				<td>
					
					<p>29 luglio2022 </p>
				</td>
				<td>
					
					<p>Segreteria di Stato della migrazione</p>
				</td>
			</tr>
		</table></div>
</div></div></body>
</html>
