<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2349-it-docx</title>
</head>
<body><div id="lawcontent">
<div id="preface">
<p> <i>Progetto</i></p>
<h1 class="erlasstitel botschafttitel ">Legge federale <br>sui medicamenti e i dispositivi medici</h1>
<h2 class="erlasskurztitel ">(Legge sugli agenti terapeutici, LATer)</h2>
<p><b>Modifica del …</b></p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il rapporto della Commissione della sicurezza sociale e della sanità del Consiglio nazionale del 19 agosto 2022<sup><a href="#fn-d6e26" id="fnbck-d6e26">1</a></sup>;<br>visto il parere del Consiglio federale del ... <sup><a href="#fn-d6e40" id="fnbck-d6e40">2</a></sup>,</p>
<p>decreta: </p>
<p>I</p>
<p>La legge federale del 15 dicembre 2000<sup><a href="#fn-d6e56" id="fnbck-d6e56">3</a></sup> sui medicamenti e i dispositivi medici è modificata come segue:</p>
<p class=" man-font-style-italic ">Inserire dopo il titolo del capitolo 2, sezione 6</p>
<div class="footnotes">
<p id="fn-d6e26"><sup><a href="#fnbck-d6e26">1</a></sup>  <i>FF <b>2022</b> 2348</i></p>
<p id="fn-d6e40"><sup><a href="#fnbck-d6e40">2</a></sup>  FF <b>2022</b> ...</p>
<p id="fn-d6e56"><sup><a href="#fnbck-d6e56">3</a></sup>  <a href="https://fedlex.data.admin.ch/eli/cc/2001/422" target="_blank">RS <b>812.21</b></a></p>
</div>
</div>
<main id="maintext"><article id="art_33_a"><a name="a33a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33_a"><i>Art. 33a</i><i></i> <i></i>Gratuità della donazione di sangue </a>
</h6>
<div class="collapseable"> <p><sup>1</sup> È vietato offrire, concedere, richiedere o accettare un profitto finanziario o un altro vantaggio per la donazione di sangue umano.</p>
<p><sup>2</sup> Non è considerato profitto finanziario o altro vantaggio:</p>
<dl>
<dt>a. </dt>
<dd>il risarcimento della perdita di guadagno del donatore e delle spese direttamente occasionate al donatore;</dd>
<dt>b. </dt>
<dd>il risarcimento dei danni subiti dal donatore a causa della donazione di sangue;</dd>
<dt>c. </dt>
<dd>un gesto simbolico di riconoscenza a posteriori.</dd>
</dl>
<p class=" man-font-style-italic ">Art. 35 cpv. 1<sup>bis</sup></p>
<p><sup>1bis</sup> Il sangue e i suoi derivati labili importati per le trasfusioni devono soddisfare i requisiti di gratuità della donazione di cui all’articolo 33<i>a</i>.</p>
<p class=" man-font-style-italic ">Art. 35 cpv. 2, secondo periodo</p>
<p><sup>2</sup> ... A tal fine può eccezionalmente derogare al principio di gratuità. </p>
<p class=" man-font-style-italic ">Art. 36 cpv. 2<sup>bis</sup></p>
<p><sup>2bis</sup> I criteri di esclusione non devono discriminare nessuno. Si basano sul comportamento individuale a rischio della persona disposta a donare il proprio sangue e devono essere scientificamente motivati.</p>
<p class=" man-font-style-italic ">Art. 41, rubrica </p>
<p><i> </i>Altre disposizioni di sicurezza</p>
<p class=" man-font-style-italic ">Inserire prima del titolo del capitolo 2 sezione 7 </p>
</div></article><article id="art_41_a"><a name="a41a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_41_a"><i>Art. 41a</i> Aiuti finanziari </a>
</h6>
<div class="collapseable"> <p><sup>1</sup> La Confederazione può concedere aiuti finanziari per promuovere la garanzia di un trattamento sicuro del sangue e dei suoi derivati labili, se un approvvigionamento sufficiente della popolazione non può essere garantito altrimenti.</p>
<p><sup>2</sup> Nei limiti dei crediti stanziati, la Confederazione può concedere gli aiuti finanziari sotto forma di contributi di base, contributi agli investimenti e contributi vincolati a progetti.</p>
<p><sup>3</sup> La Confederazione può versare i contributi soltanto se il beneficiario:</p>
<dl>
<dt>a. </dt>
<dd>dispone delle conoscenze e delle capacità necessarie a garantire un trattamento sicuro del sangue e dei suoi derivati labili;</dd>
<dt>b. </dt>
<dd>contribuisce a un approvvigionamento sufficiente della popolazione con sangue e suoi derivati labili;</dd>
<dt>c. </dt>
<dd>assicura di adempiere il compito da promuovere prioritariamente a favore della popolazione;</dd>
<dt>d. </dt>
<dd>adempie il compito da promuovere in modo appropriato, economico e con un onere amministrativo minimo;</dd>
<dt>e. </dt>
<dd>fornisce le prestazioni proprie ragionevolmente esigibili per la garanzia di un trattamento sicuro del sangue e dei suoi derivati labili; e</dd>
<dt>f. </dt>
<dd>adotta le misure di autofinanziamento ragionevolmente esigibili ed esaurisce le altre possibilità di finanziamento.</dd>
</dl>
<p class=" man-font-style-italic ">Art. 82 cpv. 1, terzo periodo</p>
<p><sup>1</sup> ... L’UFSP è competente per l’esecuzione dell’articolo 41<i>a</i> e del capitolo 4 sezione 2<i>a</i>. ...</p>
<p class=" man-font-style-italic ">Art. 86 cpv. 1 lett. c</p>
<p><sup>1</sup> È punito con una pena detentiva fino a tre anni o con una pena pecuniaria chiunque intenzionalmente:</p>
<dl>
<dt>c. </dt>
<dd>utilizza il sangue e i suoi derivati violando le disposizioni concernenti la gratuità della donazione di sangue, l’idoneità del donatore, l’esame obbligatorio, l’obbligo di designazione e di conservazione o gli obblighi di diligenza sanciti nell’articolo 37 od omettendo di prendere le necessarie misure di protezione e di sicurezza;</dd>
</dl>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
</div></article></main>
</div></body>
</html>
