<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2414-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza</h1>
<p>(art. 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart, RS <i>251</i>)</p>
<p>Il 12 settembre 2022 la Segreteria della Commissione della concorrenza (di seguito: Segreteria), in accordo con un membro della Presidenza, ha aperto un’inchiesta contro Novartis AG e Novartis Pharma AG<i> </i>così come le società a loro affiliate e facenti parte dei loro gruppi (di seguito: Novartis).</p>
<p>Sulla base delle informazioni a disposizione della Segreteria, si sospetta che Novartis abbia acquisito e fatto valere un portafoglio di brevetti e di richieste di rilascio di brevetto, così come il brevetto europeo 2 784 084 appartenente a questo portafoglio di brevetti, con l’obiettivo di assicurare le quote di mercato del suo farmaco Cosentyx® e di proteggerlo da prodotti concorrenti. L’inchiesta è volta a chiarire se sono stati utilizzati brevetti di blocco che potrebbero costituire un abuso di un’eventuale posizione dominante ai sensi dell’articolo 7 LCart.</p>
<p>I terzi interessati che desiderano partecipare alla procedura possono annunciarsi presso la Segreteria della Commissione della concorrenza entro 30 giorni a partire dal giorno della presente pubblicazione. Giusta l’articolo 43 capoverso 1 lettere a–c LCart possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p class=" man-text-align-left ">Gli annunci vanno indirizzati al seguente indirizzo: <br>Segreteria della Commissione della concorrenza, Hallwylstrasse 4, 3003 Berna, telefono 058 462 20 40, e-mail: info@comco.admin.ch</p>
<p></p>
<div class="table"><table border="1">
			
			
			<tr>
				
				<td>
					
					<p>11 ottobre 2022</p>
				</td>
				<td>
					
					<p class=" man-text-align-right ">Segreteria della Commissione della concorrenza</p>
				</td>
			</tr>
		</table></div>
<p></p>
</div></div></body>
</html>
