<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1268-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Approvazione di tariffe nell’assicurazione privata</h1>
<p>(art. 84 della legge del 17 dicembre 2004 sulla sorveglianza degli assicuratori [LSA; RS <i>961.01</i>])</p>
<p>L’Autorità federale di vigilanza sui mercati finanziari FINMA ha approvato la tariffa seguente relativa ai contratti d’assicurazione in corso:</p>
<p class="untertit ">Decisione</p>
<p class=" man-font-style-italic ">del 12 aprile 2022 </p>
<p class=" man-text-align-left ">Tariffa sottoposta da Swiss Life SA, General-Guisan-Quai 40, 8022 Zurigo</p>
<p>nell’assicurazione collettiva vita nel quadro della previdenza professionale</p>
<p>Con lettera del 3 marzo 2022, Swiss Life SA, General-Guisan-Quai 40, 8022 Zurigo ha presentato nel settore dei rischi della previdenza professionale una modifica della tariffa collettiva SL KT 2023.</p>
<p>Gli adeguamenti riguardano l’attualizzazione delle probabilità di decesso, di invalidità e di uscita di primo grado dall’assicurazione come pure dei parametri per il modello della tariffazione in funzione del rischio per i premi di decesso e invalidità concernenti il portafoglio clienti, l’introduzione di un nuovo modello della tariffazione in funzione del rischio per i premi di invalidità concernenti clienti di nuova acquisizione, l’adeguamento del tasso d’interesse tecnico nella tariffa di rischio, l’adeguamento delle aliquote di conversione per l’assicurazione integrale come pure per gli istituti di previdenza con processo di risparmio autonomo e l’adeguamento della scala delle prestazioni in caso di invalidità. </p>
<p>L’adeguamento tariffario concerne tutti gli assicurati delle fondazioni collettive e degli istituti di previdenza assicurati presso la richiedente.</p>
<p>Ai fini dell’esame e dell’approvazione di tariffe si applica l’articolo 38 LSA. Secondo questa disposizione le tariffe soggette ad approvazione devono essere stabilite entro limiti tali da garantire, da un lato, la solvibilità dell’istituto d’assicurazione richiedente e, dall’altro, la protezione degli assicurati contro eventuali abusi. </p>
<p>Con la sua tariffa la richiedente ha fornito la prova che il limite di cui all’articolo 38 LSA è rispettato. Con decisione del 12 aprile 2022 la FINMA ha pertanto approvato la richiesta di modifica della tariffa.</p>
<p>La richiedente intende applicare gli adeguamenti tariffali approvati dal 1° gennaio 2023 a tutto il portafoglio (contratti in corso e contratti nuovi).</p>
<p class=" man-font-style-italic ">Rimedi giuridici</p>
<p>La presente comunicazione costituisce la notifica della decisione. Le persone che hanno diritto di ricorrere in virtù dell’articolo 48 della legge del 20 dicembre 1968 sulla procedura amministrativa (PA; RS <i>172.021</i>) possono impugnare la decisione, indicando il loro domicilio o rispettivamente la loro sede, presso il Tribunale amministrativo federale, Corte II, casella postale, 9023 San Gallo. Il ricorso deve essere presentato entro 30 giorni dalla presente pubblicazione e contenere le conclusioni nonché i motivi. Durante questo periodo, la decisione può essere consultata presso l’Autorità federale di vigilanza sui mercati finanziari FINMA, Laupenstrasse 27, 3003 Berna.</p>
<p></p>
<div class="table"><table border="1">
			
			
			<tr>
				
				<td>
					
					<p>31 maggio 2022</p>
				</td>
				<td>
					
					<p>Autorità federale di vigilanza <br>sui mercati finanziari FINMA</p>
				</td>
			</tr>
		</table></div>
</div></div></body>
</html>
