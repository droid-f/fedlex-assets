<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2303-it-docx</title>
</head>
<body><div id="lawcontent"><div id="preface">
<p class=" man-font-weight-bold ">Convenzione intercantonale sulla medicina altamente specializzata (CIMAS):</p>
<h1 class="erlasstitel botschafttitel ">Attribuzione delle prestazioni nel settore della chirurgia viscerale complessa altamente specializzata, resezione dell’esofago negli adulti: <br>sentenza del Tribunale amministrativo federale</h1>
<p class="untertit man-font-weight-bold ">Comunicazione dell’Organo decisionale MAS</p>
<p>Con decisione del 31 gennaio 2019 (FF <i>2019</i> 1289), l’Organo decisionale MAS ha stabilito l’elenco degli ospedali a cui sono attribuite le prestazioni del settore della chirurgia viscerale complessa altamente specializzata, resezione dell’esofago negli adulti. Nel documento si precisava che ai fornitori di prestazioni esclusi dall’attribuzione veniva notificata una decisione individuale separata contro la quale era possibile interporre ricorso. La candidatura della Hirslanden Bern AG Klinik Beau-Site a un mandato di prestazioni nel settore della resezione dell’esofago negli adulti è stata respinta con decisione del 14 maggio 2019, notificata e motivata alla stessa clinica.</p>
<p>La Hirslanden Bern AG Klinik Beau-Site ha interposto ricorso presso il Tribunale amministrativo federale contro la decisione. Con sentenza del 6 settembre 2022, il Tribunale amministrativo federale ha annullato la decisione del 14 maggio 2019, impugnata dalla ricorrente, e rinviato l’affare all’istanza precedente per ulteriori accertamenti e il riesame. L’Organo decisionale MAS è stato invitato a pubblicare nel Foglio federale la cifra 1 del dispositivo:</p>
<p>«1. Il ricorso della Hirslanden Bern AG Klinik Beau-Site del 14 giugno 2019 è accolto con annullamento della decisione del 14 maggio 2019 di non attribuzione di un mandato di prestazioni nel settore della chirurgia viscerale complessa altamente specializzata, resezione dell’esofago negli adulti, impugnata dalla ricorrente, e rinvio dell’affare all’istanza precedente per ulteriori accertamenti e il riesame ai sensi del considerando 7.»</p>
<p></p>
<div class="table"><table border="1">
			
			
			<tr>
				
				
				<td>
					
					<p>28 settembre 2022</p>
				</td>
				<td>
					
					<p>Per l’Organo decisionale MAS</p>
					<p>Il presidente: Mauro Poggia</p>
				</td>
			</tr>
		</table></div>
<p></p>
</div></div></body>
</html>
