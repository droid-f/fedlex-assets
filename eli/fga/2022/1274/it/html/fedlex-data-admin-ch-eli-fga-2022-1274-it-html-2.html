<!DOCTYPE html>
<!-- Generated by Aspose.Words for .NET 22.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1274-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>concernente una modifica temporanea della struttura dello spazio aereo svizzero per gli addestramenti e le esibizioni aeronautiche della Patrouille Suisse («PS»), del PC7 Team («PC7T») e del Hornet Solo Display Team («FA18») delle Forze aeree</h1>
<p>del 18 maggio 2022</p>
</div>
<div id="preamble">
<p></p>
<div class="table"><table border="1">
			
			
			<tr>
				
				
				<td>
					
					<p>Autorità di decisione:</p>
				</td>
				<td>
					
					<p>Ufficio federale dell’aviazione civile (UFAC), 3003 Berna.</p>
				</td>
			</tr>
			<tr>
				
				
				<td>
					
					<p>Oggetto:</p>
				</td>
				<td>
					
					<p>Gli spazi aerei elencati nell’allegato 2 alla presente decisione sono temporaneamente riclassificati in zone regolamentate (TEMPO RA) con, di fatto, interdizione al volo. Durante gli orari fissati, all’interno delle zone regolamentate sono vietati i voli con aeromobili che non prendono parte ai voli di allenamento o alle esibizioni. </p>
				</td>
			</tr>
			<tr>
				
				
				<td>
					
					<p>Basi giuridiche:</p>
				</td>
				<td>
					
					<p>Secondo gli articoli 8<i>a</i> e 40 della legge sulla navigazione aerea del 21 dicembre 1948 (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. In virtù dell’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili sottostà a determinate condizioni.</p>
					<p>In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC in merito alla struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p>Contenuto della decisione:</p>
				</td>
				<td><dl>
<dt>1. </dt>
<dd>Conformemente all’allegato 2 alla presente decisione, gli spazi aerei ivi indicati sono riclassificati in zone regolamentate temporanee e attivabili per periodi limitati.</dd>
<dt>2. </dt>
<dd>Inoltre vengono fissati i seguenti oneri:</dd>
<dt>2.1. </dt>
<dd>All’interno delle zone regolamentate attivate sono vietati i voli con aeromobili che non prendono parte alle esibizioni o ai necessari voli di allenamento. Le zone regolamentate possono essere attivate esclusivamente alle date indicate nell’allegato 2 alla presente decisione. Gli orari di attivazione esatti sono resi noti mediante Notice to Airmen (NOTAM).</dd>
<dt>2.2 </dt>
<dd>Nelle TEMPO RA attivate, i voli di ricerca e salvataggio e i voli di aeroambulanza urgenti (HEMS) sono ammessi a condizione che sia rispettata la procedura indicata nel Manuale d’informazione aeronautica, AIP), capitolo ENR 5.1 – §1.1. </dd>
<dt>3. </dt>
<dd>La pubblicazione delle TEMPO RA avviene tramite NOTAM ed è consultabile mediante il Daily Airspace Bulletin Switzerland (DABS). La Military Aviation Authority (o le Forze aeree su ordine della Military Aviation Authority) informa gli aerodromi interessati degli addestramenti e delle esibizioni aeronautiche previsti nonché degli orari di attivazione delle rispettive zone regolamentate temporanee.</dd>
<dt>4. </dt>
<dd>La modifica temporanea della struttura dello spazio aereo svizzero di cui al numero 1 della presente decisione entra in vigore il 3 giugno 2022.</dd>
<dt>5. </dt>
<dd>Per la presente decisione non si riscuotono emolumenti.</dd>
<dt>6. </dt>
<dd>La presente decisione è notificata alle Forze aeree e alla Military Aviation Authority mediante lettera raccomandata con avviso di ricevimento, nonché comunicata mediante lettera raccomandata a tutte le parti interpellate che hanno presentato un parere.</dd>
</dl></td>
			</tr>
			<tr>
				
				
				<td>
					
					<p>Destinatari:</p>
				</td>
				<td>
					
					<p>La presente modifica temporanea dello spazio aereo svizzero interessa tutti coloro che, in qualche modo, utilizzano questo spazio aereo o che vi svolgono attività suscettibili d’influire sullo stesso e, in tal modo, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p>Deposito pubblico:</p>
				</td>
				<td>
					
					<p>La presente decisione viene notificata agli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta per telefono all’UFAC, Divisione Sicurezza delle Infrastrutture, al n. di tel. 058 467 40 53.</p>
				</td>
			</tr>
			<tr>
				
				
				<td>
					
					<p>Rimedi giuridici:</p>
				</td>
				<td>
					
					<p>Contro la presente decisione può essere interposto ricorso entro 30 giorni presso il Tribunale amministrativo federale, Casella postale, 9023 San Gallo. In caso di notifica personale alle parti, il termine di ricorso inizia a decorrere il giorno successivo alla notifica, in caso di pubblicazione in un bollettino ufficiale il giorno successivo alla pubblicazione.</p>
					<p>Il ricorso deve essere presentato in duplice copia e deve contenere le conclusioni, le motivazioni, l’indicazione dei mezzi di prova nonché la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente. È inoltre necessario allegare la procura conferita a un eventuale rappresentante. </p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p>1° giugno 2022</p>
				</td>
				<td>
					
					<p>Ufficio federale dell’aviazione civile:</p>
					<p>Il Vicedirettore, Martin Bernegger</p>
				</td>
			</tr>
		</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div>
<div id="annex">
<section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2 alla decisione del 18 maggio 2022 relativa alle TEMPO RA riservate della Patrouille Suisse («PS»), del PC7 Team («PC7T») e del Hornet Solo Display Team («FA18») delle Forze aeree </a>
</h1>
<div class="collapseable"></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">PS </a>
</h1>
<div class="collapseable"></div></section><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">«Emmen HIGH» </a>
</h1>
<div class="collapseable">
<p>Circle of 10 km radius, centered at ARP LSME (WGS84 N 47 05 32 / E 008 18 17, ELEV 1398FT), LIMITED TO THE WEST BY LSME CTR BORDERLINE AND TO THE S BY LSZC AND LSMA CTR BORDERLINE.</p>
<p>Lower Limit: GND / 1000 ft AGL in the area of Haltikon</p>
<p>Upper Limit: FL120</p>
<p>Date: June 3<sup>rd</sup> and October 6<sup>th</sup>, 2022</p>
</div></section><section id="lvl_u4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u4">«Romanshorn» </a>
</h1>
<div class="collapseable">
<p>Circle of 10 km radius, centered at Romanshorn (WGS84 N 47 34 03 / E 009 23 05, ELEV 1315FT).</p>
<p>Lower Limit: GND</p>
<p>Upper Limit: FL120</p>
<p>Date: August 5th and 6th, 2022</p>
</div></section><section id="lvl_u5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u5">«Birmenstorf NEW» </a>
</h1>
<div class="collapseable">
<p>Circle of 10 km radius, centered at Hardwinkel Birmenstorf (WGS84 N 47 26 55 / <br>E 008 16 17, ELEV 1275FT).</p>
<p>LSZH CTR 1, TMA 1, 4C AND 6 NOT AFFECTED.</p>
<p>Lower Limit: GND</p>
<p class=" man-text-align-left ">Upper Limit: 3000 ft AMSL (LSZH TMA 1)<br>4500 ft AMSL (LSZH TMA 4C)<br>5500 ft AMSL (LSZH TMA 6)</p>
<p>Date: August 12<sup>th</sup> and 13<sup>th</sup>, 2022</p>
</div></section><section id="lvl_u6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u6">«Rapperswil» </a>
</h1>
<div class="collapseable">
<p>Circle of 10 km radius, centered at Rapperswil (WGS84 N 47 13 31 / E 008 48 50, ELEV 1333FT).</p>
<p>Lower Limit: GND</p>
<p>Upper Limit: FL120</p>
<p>Date: August 12<sup>th</sup> and 13<sup>th</sup>, 2022</p>
</div></section><section id="lvl_u7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u7">PC7T </a>
</h1>
<div class="collapseable"></div></section><section id="lvl_u8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u8">«Gstaad» </a>
</h1>
<div class="collapseable">
<p class=" man-text-align-left ">Circle of 7 km radius, centered at Gstaad (WGS84 N 46 28 30 / E 007 17 00, <br>ELEV 3460FT).</p>
<p>Lower Limit: GND</p>
<p>Upper Limit: FL100</p>
<p>Date: July 22<sup>nd</sup> and 24<sup>th</sup>, 2022</p>
</div></section><section id="lvl_u9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u9">«Luzern» </a>
</h1>
<div class="collapseable">
<p class=" man-text-align-left ">Circle of 7 km radius, centered at Verkehrshaus Luzern (WGS84 N 47 03 11 / <br>E 008 20 07, ELEV 1435FT)</p>
<p>NO RESTRICTIONS NE OF LINE SEMPACH-WEGGIS.</p>
<p>Lower Limit: GND</p>
<p>Upper Limit: 8000 ft AMSL</p>
<p>Date: October 14<sup>th</sup>, 15<sup>th</sup> and 16<sup>th</sup> 2022</p>
</div></section><section id="lvl_u10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u10">FA18 </a>
</h1>
<div class="collapseable"></div></section><section id="lvl_u11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u11">«Villneuve» </a>
</h1>
<div class="collapseable">
<p>SEMI CIRCLE TO THE W 3NM RADIUS 180-000 DEG, centered at Villeneuve (WGS84 N 46 23 27 / E 006 56 12, ELEV 1140FT).</p>
<p>Lower Limit: GND</p>
<p>Upper Limit: 8000 ft AMSL</p>
<p>Date: August 19<sup>th</sup>, 20<sup>th</sup> and 21<sup>st</sup>, 2022</p>
<p></p>
</div></section>
</div>
</div></body>
</html>
