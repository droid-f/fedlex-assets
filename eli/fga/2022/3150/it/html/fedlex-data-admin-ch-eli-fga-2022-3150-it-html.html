<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-3150-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Decisione<br>concernente le regolamentazioni del traffico a causa di cantieri sulla strada nazionale N2 nel Cantone Ticino</h1>
<p>A causa della messa in esercizio della fase transitoria estiva 2023 della corsia di uscita preferenziale Airolo e Passi CUPRA, del tratto autostradale N2 Airolo-Quinto, l’Ufficio federale delle strade (USTRA) decide,</p>
<p>in base agli art. 2 cpv. 3<sup>bis</sup>, della Legge federale sulla circolazione stradale del 19 dicembre 1958<sup><a href="#fn-d6e19" id="fnbck-d6e19">1</a></sup> e agli art. 107 cpv. 1 e cpv. 5, art. 108 cpv. 1, cpv. 2 let. a, cpv. 4 e cpv. 5 e art. 110 cpv. 2 dell’Ordinanza sulla segnaletica stradale del 5 settembre 1979<sup><a href="#fn-d6e30" id="fnbck-d6e30">2</a></sup>:</p>
<p>I</p>
<p>La velocità massima sulla strada nazionale N2 in direzione S/N è fissata come segue:</p>
<p>Comparto Airolo-Quinto</p>
<dl>
<dt>– </dt>
<dd>Da maggio a ottobre 2023: da km 98.500 a km 107.490: a 60 km/h, corsia d’emergenza.</dd>
</dl>
<p>II</p>
<p>La larghezza massima delle corsie in direzione S/N della strada nazionale N2 risulta essere pari a:</p>
<dl>
<dt>– </dt>
<dd>Da maggio a ottobre 2023: 3.50 m per la corsia d’emergenza dal km 98.500 al km 107.490.</dd>
</dl>
<p>III</p>
<p>Le regolamentazioni del traffico sono indicate secondo lo stato di apertura al traffico temporanea della corsia di emergenza e sono valide presumibilmente fino al 31 ottobre 2023.</p>
<p>IV</p>
<p>Un eventuale ricorso non ha effetto sospensivo.</p>
<p>V</p>
<p>Conformemente all’articolo 47 capoverso 1 lettera b della Legge federale del 20 dicembre 1968 sulla procedura amministrativa, la presente decisione può essere impugnata entro 30 giorni dalla pubblicazione nel Foglio federale presso il Tribunale amministrativo federale, 9023 San Gallo. L’atto di ricorso deve contenere le conclusioni, i motivi con le indicazioni dei mezzi di prova e la firma del ricorrente o del suo rappresentante; devono essere allegati una copia della decisione impugnata e i documenti indicati come mezzi di prova, se sono in possesso del ricorrente. L’incarto dettagliato può essere consultato, durante il periodo di ricorso, presso l’Ufficio federale delle strade USTRA, Filiale di Bellinzona, via C. Pellandini 2a, 6500 Bellinzona.</p>
<p></p>
<div class="table"><table border="1">
			
			
			<tr>
				
				<td>
					
					<p>21 dicembre 2022</p>
				</td>
				<td>
					
					<p>Ufficio federale delle strade:</p>
					<p>Il Vicedirettore USTRA, Guido Biaggio</p>
				</td>
			</tr>
		</table></div>
<div class="footnotes">
<p id="fn-d6e19"><sup><a href="#fnbck-d6e19">1</a></sup>  <a href="https://fedlex.data.admin.ch/eli/cc/1959/679_705_685" target="_blank">SR <b>741.01</b></a></p>
<p id="fn-d6e30"><sup><a href="#fnbck-d6e30">2</a></sup>  <a href="https://fedlex.data.admin.ch/eli/cc/1979/1961_1961_1961" target="_blank">SR <b>741.21</b></a></p>
</div>
</div></div></body>
</html>
