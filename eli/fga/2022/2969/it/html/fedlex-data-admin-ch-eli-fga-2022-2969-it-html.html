<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-2969-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione</h1>
<p class=" man-text-align-left ">Secondo gli articoli 36 della legge federale del 20 dicembre 1968 sulla procedura amministrativa (PA; RS 172.021) e 34a della legge federale del 22 marzo 1974 sul diritto panale amministrativo (DPA; RS 313.0)</p>
<p><b>MONTICONE</b> Matteo, nato il 12 novembre 1975 a Torino, cittadino italiano, consulente di vendita, ultimo domiciliato noto: c/o Rescigni Maria Cristina, Via Di Belmonte 11, 50012 Bagno a Ripoli (FI), Italia.</p>
<p><b>Riferimento atti:</b> 71-2020.7313</p>
<p>Il 17 febbraio 2020 il signor Monticone, alla guida di un’Audi RS6 con targhe VS991, intestata alla società Heritage Crowns SA, per la quale lavorava, si è presentato alla dogana di Stabio Confine in uscita dalla Svizzera, esibendo alle autorità doganali svizzere il Carnet ATA no. CH/TI/2019/0735, titolare Ferrari Expedition SA, 6982 Agno (per conto di Heritage Crowns SA) per 14 orologi del valore complessivo di Fr. 650 000.00. Alla dogana svizzera il signor Monticone ha chiesto e ottenuto il certificato per l’esportazione con carnet ATA di 10 di orologi, per un valore totale di Fr. 440 000.00.</p>
<p>Il signor Monticone si è recato in seguito all’ufficio doganale italiano di Gaggiolo per espletare le formalità doganali necessarie per l’importazione temporanea in Italia. Il controllo doganale del veicolo effettuato dalla Guardia di Finanza ha permesso a quest’ultima di trovare in una cassa posta sotto il sedile del conducente ulteriori 24 orologi esportati dalla svizzera in omissione delle formalità doganali.</p>
<p>La susseguente inchiesta penale doganale avviata il 24 giugno 2020 dall’Antifrode doganale Sud, nei confronti del signor Monticone ha permesso di accertare, quanto di seguito esposto.</p>
<p>Il 1° settembre 2020 il signor Monticone nel corso del verbale d’interrogatorio ha dichiarato che 9 dei 24 orologi esportati senza formalità doganali erano stati precedentemente importati in Svizzera in omissione delle formalità doganali e che anche 3 dei 14 orologi indicati nel Carnet ATA no. CH/TI/2019/0735 erano anch’essi stati importati in Svizzera in omissione delle formalità doganali. In base alle dichiarazioni del signor Monticone i 12 orologi in oggetto facevano parte della sua collezione personale che aveva in Italia e sono stati importati dopo il suo trasferimento in Svizzera del 1 ottobre 2016.</p>
<p>Tra ottobre 2016 e marzo 2020, il signor Monticone, ha importato in Svizzera in omissione delle formalità doganali, per conto della società Heritage Crowns SA ulteriori 9 orologi. Gli orologi oggetto hanno potuto essere identificati confrontando i numeri di serie univoci indicati nella documentazione estera (fatture di vendita, ricevute, bollettini di consegna) rinvenuta in sede di perquisizione presso la società Heritage Crowns SA con quelli indicati sui Carnet e quelli degli orologi esportati illegalmente il 17 febbraio 2020. </p>
<p>Vagliando la documentazione bancaria della società Heritage Crowns, l’autorità doganale ha potuto altresì accertare che due orologi regolarmente importati dalla società Heritage Crowns erano stati dichiarati in modo inesatto, ovvero era stato loro attribuito un valore inferiore rispetto al valore che realmente la società ha pagato.</p>
<p>L’omessa e l’errata dichiarazione di orologi destinati all’immissione in libera pratica, costituisce la fattispecie di un’infrazione alla legge del 18 marzo 2005 sulle dogane (LD; RS 631.0) e alla legge federale del 12 giugno 2009 concernete l’imposta sul valore aggiunto (LIVA; RS 641.20). </p>
<p>A seguito dell’omessa dichiarazione delle predette merci, a torto, non sono stati riscossi i seguenti tributi doganali all’importazione:</p>
<p></p>
<div class="table"><table border="1">
			
			
			<tr>
				
				<td>
					
					<p>dazio doganale</p>
				</td>
				<td>
					
					<p class=" man-text-align-right ">Fr.</p>
				</td>
				<td>
					
					<p class=" man-text-align-right ">3.15</p>
				</td>
			</tr>
			<tr>
				
				<td>
					
					<p>imposta sul valore aggiunto (IVA)</p>
				</td>
				<td>
					
					<p class=" man-text-align-right ">Fr.</p>
				</td>
				<td>
					
					<p class=" man-text-align-right ">60 845.05</p>
				</td>
			</tr>
			<tr>
				
				<td>
					
					<p>interesse di mora</p>
				</td>
				<td>
					
					<p class=" man-text-align-right ">Fr.</p>
				</td>
				<td>
					
					<p class=" man-text-align-right ">4 603.95</p>
				</td>
			</tr>
			<tr>
				
				<td>
					
					<p><b>totale</b></p>
				</td>
				<td>
					
					<p class=" man-font-weight-bold man-text-align-right ">Fr.</p>
				</td>
				<td>
					
					<p class=" man-font-weight-bold man-text-align-right ">65 452.15</p>
				</td>
			</tr>
		</table></div>
<p>Per il conteggio dettagliato dei tributi si rimanda alla tabella di calcolo allegata agli atti.</p>
<p>Visto quanto precede, basandoci sui mezzi di prova presenti agli atti e in applicazione dell’articolo 12 DPA, in concomitanza con l’articolo 70 LD e con l’articolo 51 LIVA, è nostra intenzione richiedere al signor Monticone il pagamento del succitato importo.</p>
<p>Secondo l’articolo 74 LD in combinato disposto con l’articolo 57 LIVA, se l’obbligazione doganale non viene pagata entro il termine stabilito a partire dall’esigibilità è riscosso un interesse di mora. Tale interesse è fissato dall’ordinanza del DFF dell’11 dicembre 2009 concernente l’interesse moratorio e rimuneratorio (RS 641.207.1).</p>
<p>L’obbligo di pagare l’interesse di mora inizia con il sorgere dell’obbligazione doganale (articolo 69 LD e articolo 56 LIVA) e secondo le disposizioni di cui all’articolo 186 dell’ordinanza del 1° novembre 2006 sulle dogane (OD; RS 631.01) e termina al momento del pagamento del debito doganale.</p>
<p>Per quanto concerne gli interessi relativi all’imposta sul valore aggiunto, conformemente alle disposizioni dell’articolo 1 dell’ordinanza del DFF, a partire dal 1 gennaio 2017 non viene riscosso alcun interesse moratorio se all’atto dell’esigibilità l’importatore era registrato come contribuente sul territorio svizzero e se egli avesse potuto dedurre a titolo di imposta precedente l’imposta dovuta all’Ufficio federale della dogana e della sicurezza dei confini (UDSC).</p>
<p>In caso di pagamento tardivo o rateale gli interessi saranno oggetto di un nuovo conteggio.</p>
<p>Conformemente all’articolo 29 della legge federale del 20 dicembre 1968 sulla procedura amministrativa (PA; RS 172.021), il signor Monticone ha il diritto d’essere sentito prima dell’emanazione della decisione formale. Pertanto viene accordato al signor Monticone un termine di <i>20 giorni</i>, a contare dalla notifica della presente sul foglio federale, per eventualmente esprimervi in merito.</p>
<p>Le eventuali osservazioni sono da indirizzare all’Ufficio federale della dogana e della sicurezza dei confini (UDSC), Perseguimento penale, Antifrode doganale Sud, Via Pioda 10, Casella postale 1044, 6901 Lugano.</p>
<p>Trascorso il succitato termine sarà notificata sul foglio federale una decisione formale sull’obbligo di pagamento dei tributi, contro la quale potrà essere interposto ricordo presso il Tribunale amministrativo federale (TAF).</p>
<p></p>
<div class="table"><table border="1">
			
			
			<tr>
				
				<td>
					
					<p>6 dicembre 2022</p>
				</td>
				<td>
					
					<p>Ufficio federale della dogana e della sicurezza dei confini (UDSC)<br>Perseguimento penale</p>
					<p>Antifrode doganale Sud</p>
				</td>
			</tr>
		</table></div>
<p></p>
</div></div></body>
</html>
