<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1550-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale<br>sulle basi legali delle ordinanze del Consiglio federale <br>volte a far fronte all’epidemia di COVID-19</h1>
<h2 class="erlasskurztitel ">(Legge COVID-19)</h2>
<p>Modifica del ...</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 3 giugno 2022<sup><a href="#fn-d6e27" id="fnbck-d6e27">1</a></sup>, </p>
<p>decreta:</p>
<p>I</p>
<p>La legge COVID-19 del 25 settembre 2020<sup><a href="#fn-d6e45" id="fnbck-d6e45">2</a></sup> è modificata come segue:</p>
<p class=" man-font-style-italic ">Art. 3 cpv. 3, 4<sup>bis</sup>, 4<sup>ter</sup>, 5 e 5<sup>bis</sup></p>
<p><sup>3</sup> Il Consiglio federale adotta i provvedimenti di cui al capoverso 2 lettere e ed f unicamente nella misura in cui i Cantoni e i privati non siano in grado di garantire l’approvvigionamento.</p>
<p><sup>4bis</sup> Al fine di rafforzare i servizi del settore sanitario nella crisi da COVID-19, i Cantoni finanziano le riserve di capacità necessarie per far fronte ai picchi di attività. Definiscono le capacità necessarie in coordinamento con la Confederazione.</p>
<p><sup>4ter</sup> Il Consiglio federale può obbligare i Cantoni a notificare le loro capacità nell’assistenza sanitaria, segnatamente il numero totale e l’occupazione dei posti letto ospedalieri destinati al trattamento dei malati di COVID-19.</p>
<p><sup>5</sup> I Cantoni assumono i costi dei test COVID-19. La quota spettante a ciascun Cantone è determinata in funzione della popolazione residente. Il Consiglio federale disciplina i dettagli, segnatamente la procedura di conteggio; può prevedere eccezioni per quanto riguarda l’assunzione dei costi.</p>
<p><sup>5bis</sup> I Cantoni garantiscono un’offerta sufficiente di test COVID-19 e assumono i costi del loro svolgimento. I Cantoni disciplinano i dettagli; possono prevedere eccezioni per quanto riguarda l’assunzione dei costi.</p>
<p class=" man-font-style-italic ">Art. 4 cpv. 1</p>
<p><sup>1</sup> Il Consiglio federale può ordinare provvedimenti per la protezione dei lavoratori particolarmente a rischio. Può in particolare imporre i relativi obblighi ai datori di lavoro, segnatamente quello di permettere ai lavoratori particolarmente a rischio di adempiere da casa i loro obblighi lavorativi o di svolgere un lavoro alternativo equivalente.</p>
<p>II</p>
<p>La durata di validità delle seguenti disposizioni della legge COVID-19 del 25 settembre 2020<sup><a href="#fn-d6e97" id="fnbck-d6e97">3</a></sup> è prorogata sino al 30 giugno 2024:</p>
<dl>
<dt>a.  </dt>
<dd>articolo 3 capoversi 1 e 2 lettere a–g;</dd>
<dt>b. </dt>
<dd>articolo 5;</dd>
<dt>c. </dt>
<dd>articolo 6;</dd>
<dt>d. </dt>
<dd>articolo 6<i>a</i>.</dd>
</dl>
<p>III</p>
<p>La modifica di un altro atto normativo è disciplinata nell’allegato.</p>
<p>IV</p>
<p><sup>1</sup> La presente legge è dichiarata urgente (art. 165 cpv. 1 Cost.). Sottostà a referendum facoltativo (art. 141 cpv. 1 lett. b Cost.). </p>
<p><sup>2</sup> Fatto salvo il capoverso 3, entra in vigore il 1° gennaio 2023 con effetto, fatto salvo il capoverso 4, sino al 30 giugno 2024.</p>
<p><sup>3</sup> L’articolo 3 capoverso 5<sup>bis</sup> entra in vigore il 1° aprile 2023.</p>
<p><sup>4</sup> L’articolo 3 capoverso 5 ha effetto sino al 31 marzo 2023.</p>
<div class="footnotes">
<p id="fn-d6e27"><sup><a href="#fnbck-d6e27">1</a></sup>  <i>FF <b>2022</b> 1549</i></p>
<p id="fn-d6e45"><sup><a href="#fnbck-d6e45">2</a></sup>  <a href="https://fedlex.data.admin.ch/eli/cc/2020/711" target="_blank">RS <b>818.102</b></a></p>
<p id="fn-d6e97"><sup><a href="#fnbck-d6e97">3</a></sup>  <a href="https://fedlex.data.admin.ch/eli/cc/2020/711" target="_blank">RS <b>818.102</b></a></p>
</div>
</div>
<div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato </a>
</h1>
<div class="collapseable">
<p>(cifra III)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Modifica di un altro atto normativo </a>
</h2>
<div class="collapseable">
<p>La legge del 28 settembre 2012<sup><a href="#fn-d6e169" id="fnbck-d6e169">4</a></sup> sulle epidemie è modificata come segue:</p>
<article id="lvl_u1/lvl_u1/art_60_a"><a name="a60a"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_60_a"><i>Art. 60a</i> Sistemi di tracciamento della prossimità e della presenza per il coronavirus </a>
</h6>
<div class="collapseable"> <p><sup>1</sup> Per informare le persone che sono state potenzialmente esposte al coronavirus SARS-CoV-2, l’UFSP gestisce i seguenti sistemi:</p>
<dl>
<dt>a. </dt>
<dd>un sistema che registra la prossimità tra i telefoni cellullari di persone partecipanti al sistema (sistema di tracciamento della prossimità);</dd>
<dt>b. </dt>
<dd>un sistema che i visitatori di manifestazioni e strutture possono utilizzare per registrare la loro presenza senza fornire dati personali (sistema di tracciamento della presenza).</dd>
</dl>
<p><sup>2</sup> I sistemi e i dati trattati possono essere utilizzati esclusivamente per informare le persone che sono state potenzialmente esposte al coronavirus e per allestire le relative statistiche. Non possono in particolare essere utilizzati dalle autorità cantonali per ordinare ed eseguire i provvedimenti di cui agli articoli 33–38, dalla polizia, dalle autorità penali o dai servizi delle attività informative.</p>
<p><sup>3</sup> La partecipazione ai sistemi è volontaria per tutti. Autorità, imprese e privati non possono favorire o penalizzare nessuno per la partecipazione o non partecipazione; eventuali accordi derogatori non hanno effetto.</p>
<p><sup>4</sup> Chi è stato informato attraverso uno dei sistemi di essere stato potenzialmente esposto al coronavirus può, dietro presentazione della relativa notifica, sottoporsi gratuitamente a test per determinare se presenta un’infezione da coronavirus.</p>
<p><sup>5</sup> I sistemi sono concepiti in base ai seguenti principi:</p>
<dl>
<dt>a. </dt>
<dd>per il trattamento dei dati sono adottati tutti i provvedimenti tecnici e organizzativi adeguati per evitare che i partecipanti siano identificabili;</dd>
<dt>b. </dt>
<dd>i dati sono trattati, per quanto possibile, su componenti decentralizzati e installati dai partecipanti sul loro telefono cellulare; in particolare, i dati su altre persone registrati sul telefono cellulare di un partecipante possono essere trattati e memorizzati esclusivamente su questo telefono cellulare;</dd>
<dt>c. </dt>
<dd>il sistema di tracciamento della prossimità raccoglie o tratta soltanto i dati necessari a determinare la distanza e la durata della prossimità e a trasmettere le informazioni; non registra in particolare dati sulla posizione;</dd>
<dt>d. </dt>
<dd>i dati sono distrutti non appena non servono più alla trasmissione delle informazioni;</dd>
<dt>e. </dt>
<dd>il codice sorgente e le specifiche tecniche di tutti i componenti dei sistemi sono pubblici; i programmi leggibili elettronicamente devono comprovatamente essere stati elaborati per mezzo di questo codice sorgente.</dd>
</dl>
<p><sup>6</sup> È applicabile la legislazione federale sulla protezione dei dati.</p>
<p><sup>7</sup> Il Consiglio federale disciplina i dettagli dell’organizzazione e dell’esercizio dei sistemi, nonché del trattamento dei dati.</p>
<p><sup>8</sup> Il Consiglio federale prevede la sospensione dei sistemi, segnatamente la disattivazione o la disinstallazione di tutti i componenti installati sui telefoni cellulari, non appena i sistemi non sono più necessari o non si rivelano sufficientemente efficaci per lottare contro l’epidemia causata dal coronavirus.</p>
</div></article><article id="lvl_u1/lvl_u1/art_62_a"><a name="a62a"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_62_a"><i>Art. 62a</i> Collegamento dei sistemi di tracciamento della prossimità e della presenza a sistemi esteri </a>
</h6>
<div class="collapseable"> <p>I sistemi di cui all’articolo 60<i>a</i> possono essere collegati a sistemi esteri corrispondenti se i rispettivi Stati garantiscono una protezione adeguata della personalità mediante:</p>
<dl>
<dt>a. </dt>
<dd>la legislazione; o</dd>
<dt>b. </dt>
<dd>garanzie sufficienti, in particolare contrattuali.</dd>
</dl>
<p class=" man-font-style-italic ">Art. 80 cpv. 1 lett. f</p>
<p><sup>1</sup> Il Consiglio federale può concludere accordi internazionali concernenti:</p>
<dl>
<dt>f. </dt>
<dd>il collegamento del sistema di tracciamento della prossimità o del sistema di tracciamento di presenza di cui all’articolo 60<i>a</i> a sistemi esteri corrispondenti.</dd>
</dl>
<p class=" man-font-style-italic ">Art. 83 cpv. 1 lett. n</p>
<p><sup>1</sup> È punito con la multa chiunque intenzionalmente:</p>
<dl>
<dt>n. </dt>
<dd>rifiuta un servizio da lui offerto e destinato al pubblico a una persona, perché questa non partecipa al sistema di tracciamento della prossimità o della presenza (art. 60<i>a</i> cpv. 3).</dd>
</dl>
</div></article><div class="footnotes"><p id="fn-d6e169"><sup><a href="#fnbck-d6e169">4</a></sup>  <a href="https://fedlex.data.admin.ch/eli/cc/2015/297" target="_blank">RS <b>818.101</b></a></p></div>
</div></section>
</div></section></div>
</div></body>
</html>
