<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1926-it-docx</title>
</head>
<body><div id="lawcontent">
<div id="preface">
<p> <i>Progetto</i></p>
<h1 class="erlasstitel botschafttitel ">Legge federale <br>sulla caccia e la protezione dei mammiferi <br>e degli uccelli selvatici</h1>
<h2 class="erlasskurztitel ">(Legge sulla caccia, LCP)</h2>
<p>Modifica del ...</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il rapporto della Commissione dell’ambiente, della pianificazione del territorio e dell’energia del Consiglio degli Stati del 23 giugno 2022<sup><a href="#fn-d6e27" id="fnbck-d6e27">1</a></sup>; <br>visto il parere del Consiglio federale del ...<sup><a href="#fn-d6e41" id="fnbck-d6e41">2</a></sup>,</p>
<p>decreta:</p>
<p>I</p>
<p>La legge del 20 giugno 1986<sup><a href="#fn-d6e54" id="fnbck-d6e54">3</a></sup> sulla caccia è modificata come segue:</p>
<p class=" man-font-style-italic ">Art. 7 cpv. 2 e 3</p>
<p class=" man-font-style-italic ">Abrogati</p>
<div class="footnotes">
<p id="fn-d6e27"><sup><a href="#fnbck-d6e27">1</a></sup>  <i>FF <b>2022</b> 1925</i></p>
<p id="fn-d6e41"><sup><a href="#fnbck-d6e41">2</a></sup> Sarà pubblicato successivamente nel FF.</p>
<p id="fn-d6e54"><sup><a href="#fnbck-d6e54">3</a></sup>  <a href="https://fedlex.data.admin.ch/eli/cc/1988/506_506_506" target="_blank">RS <b>922.0</b></a></p>
</div>
</div>
<main id="maintext"><article id="art_7_a"><a name="a7a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7_a"><i>Art. 7a</i><i></i> <i></i>Regolazione degli effettivi di stambecchi e lupi e finanziamento delle misure </a>
</h6>
<div class="collapseable"> <p class=" man-text-align-left "><sup>1</sup> Previo consenso dell’Ufficio federale dell’ambiente (Ufficio federale), i Cantoni possono prevedere una regolazione degli effettivi di:</p>
<dl>
<dt>a. </dt>
<dd>stambecchi, dal 1° agosto al 30 novembre;</dd>
<dt>b. </dt>
<dd>lupi, dal 1° settembre al 31 gennaio.</dd>
</dl>
<p class=" man-text-align-left "><sup>2</sup> Tali regolazioni non devono mettere in pericolo l’effettivo della popolazione e devono essere necessarie per:</p>
<dl>
<dt>a. </dt>
<dd>proteggere gli spazi vitali o conservare la diversità delle specie; o</dd>
<dt>b. </dt>
<dd>impedire il verificarsi di danni o di un pericolo per l’uomo, sempre che ciò non possa essere raggiunto mediante misure di protezione ragionevolmente esigibili; o</dd>
<dt>c. </dt>
<dd>mantenere effettivi adeguati di selvaggina a livello regionale.</dd>
</dl>
<p><sup>3</sup> Sulla base di accordi programmatici, la Confederazione accorda ai Cantoni aiuti finanziari globali per le spese di vigilanza e di attuazione delle misure di gestione delle specie di cui al capoverso 1. </p>
<p class=" man-font-style-italic ">Art. 12, rubrica, cpv. 2, primo periodo, 4, secondo periodo, 5 – 7</p>
<p class=" man-text-align-left "><i> </i>Prevenzione dei danni causati dalla selvaggina e pericoli per l’uomo</p>
<p><sup>2</sup> Essi possono in ogni momento ordinare o permettere misure contro singoli animali protetti o cacciabili che causano danni rilevanti o costituiscono un pericolo per l’uomo. ...</p>
<p class=" man-text-align-left "><sup>4</sup> ... È fatta salva la regolazione degli effettivi delle specie di cui all’articolo 7<i>a</i> capoversi 1 e 2.</p>
<p class=" man-text-align-left "><sup>5</sup> La Confederazione promuove e coordina le misure dei Cantoni volte a prevenire i danni causati:</p>
<dl>
<dt>a. </dt>
<dd>dai grandi predatori agli animali da reddito; o</dd>
<dt>b. </dt>
<dd>dai castori agli edifici e agli impianti di interesse pubblico, alle vie di collegamento delle aziende agricole o a scarpate spondali importanti per la protezione contro le piene.</dd>
</dl>
<p><sup>6</sup> La Confederazione può affidare l’esecuzione dei compiti di cui al capoverso 5, contro indennità, a enti di diritto pubblico o a privati.</p>
<p><sup>7</sup> La Confederazione stabilisce i principi per le misure di protezione delle greggi. Il Cantone stabilisce i criteri in materia di esigibilità ed eseguibilità delle misure.</p>
<p class=" man-font-style-italic ">Art. 13 cpv. 4 e 5</p>
<p><sup>4</sup> La Confederazione e i Cantoni partecipano al risarcimento dei danni causati da animali di determinate specie protette alle foreste, alle colture agricole e agli animali da reddito, sempre che siano state prese le misure che si potevano ragionevolmente pretendere per prevenire il danno. Il Consiglio federale, sentiti i Cantoni, designa queste specie protette e determina le condizioni del risarcimento.</p>
<p><sup>5</sup> Oltre a quanto previsto dal capoverso 4, la Confederazione e i Cantoni partecipano anche al risarcimento dei danni causati dai castori agli edifici e impianti di interesse pubblico, alle infrastrutture di trasporto private e alle scarpate spondali il cui danneggiamento pregiudica la protezione contro le piene. Il risarcimento è versato soltanto se sono state prese le misure che si potevano ragionevolmente pretendere per prevenire il danno.</p>
<p>II</p>
<p><sup>1 </sup>La presente legge sottostà a referendum facoltativo.</p>
<p><sup>2 </sup>Il Consiglio federale ne determina l’entrata in vigore.</p>
</div></article></main>
</div></body>
</html>
