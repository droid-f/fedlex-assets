<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1674-it-docx</title>
</head>
<body><div id="lawcontent">
<div id="preface">
<p> Disegno</p>
<h1 class="erlasstitel botschafttitel ">Legge federale<br>sulle infrastrutture del mercato finanziario <br>e il comportamento sul mercato nel commercio<br>di valori mobiliari e derivati</h1>
<h2 class="erlasskurztitel ">(Legge sull’infrastruttura finanziaria, LInFi)</h2>
<h1 class="erlasstitel botschafttitel ">(Riconoscimento di sedi di negoziazione estere per il commercio <br>di titoli di partecipazione di società con sede in Svizzera)</h1>
<p>Modifica del ...</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 22 giugno 2002<sup><a href="#fn-d6e32" id="fnbck-d6e32">1</a></sup>,</p>
<p>decreta:</p>
<p>I</p>
<p>La legge del 19 giugno 2015<sup><a href="#fn-d6e50" id="fnbck-d6e50">2</a></sup> sull’infrastruttura finanziaria è modificata come segue:</p>
<p class=" man-font-style-italic ">Art. 41, rubrica</p>
<p>Riconoscimento di sedi di negoziazione estere per concedere l’accesso ai partecipanti svizzeri</p>
<p class=" man-font-style-italic ">Titolo dopo l’art. 41</p>
<div class="footnotes">
<p id="fn-d6e32"><sup><a href="#fnbck-d6e32">1</a></sup> <i>FF <b>2022</b> 1673</i></p>
<p id="fn-d6e50"><sup><a href="#fnbck-d6e50">2</a></sup> <a href="https://fedlex.data.admin.ch/eli/cc/2015/853" target="_blank">RS <b>958.1</b></a></p>
</div>
</div>
<main id="maintext"><section id="sec_1_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1_a">Sezione 1<i>a</i>: Riconoscimento di sedi di negoziazione estere per il commercio di titoli di partecipazione di società con sede in Svizzera </a>
</h1>
<div class="collapseable">
<article id="art_41_a"><a name="a41a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_41_a"><i>Art. 41a</i> Obbligo di riconoscimento </a>
</h6>
<div class="collapseable"> <p><sup>1</sup> Le sedi di negoziazione con sede all’estero necessitano previamente di un riconoscimento della FINMA se:</p>
<dl>
<dt>a. </dt>
<dd>vi vengono negoziati titoli di partecipazione di società con sede in Svizzera o se esse consentono in altro modo il commercio di simili titoli di partecipazione; e</dd>
<dt>b. </dt>
<dd>i titoli di partecipazione di cui alla lettera a sono quotati in una borsa in Svizzera o negoziati presso una sede di negoziazione svizzera.</dd>
</dl>
<p><sup>2</sup> Una borsa estera non necessita di un riconoscimento per il commercio di titoli di partecipazione:</p>
<dl>
<dt>a. </dt>
<dd>che sono quotati o ammessi al commercio nella borsa in questione con il consenso esplicito dell’emittente dato prima del 30 novembre 2018;</dd>
<dt>b. </dt>
<dd>che sono stati quotati o ammessi al commercio nella borsa in questione prima del 30 novembre 2018; e</dd>
<dt>c. </dt>
<dd>il cui emittente si assume presso la borsa in questione gli obblighi connessi con la quotazione o l’ammissione al commercio.</dd>
</dl>
<p><sup>3</sup> Il riconoscimento decade non appena la sede di negoziazione ha la sua sede in una Giurisdizione secondo l’articolo 41<i>c</i> capoverso 2.</p>
</div></article><article id="art_41_b"><a name="a41b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_41_b"><i>Art. 41b</i> Condizioni per il riconoscimento e procedura </a>
</h6>
<div class="collapseable"> <p><sup>1</sup> La FINMA accorda il riconoscimento su richiesta, se la sede di negoziazione estera:</p>
<dl>
<dt>a. </dt>
<dd>sottostà a una regolamentazione e vigilanza adeguate; e</dd>
<dt>b. </dt>
<dd>non ha la sua sede in una Giurisdizione che pone restrizioni ai suoi partecipanti al mercato per il commercio, presso sedi di negoziazione svizzere, di titoli di partecipazione di società con sede in Svizzera, pregiudicando così notevolmente il commercio di questi titoli presso le sedi di negoziazione svizzere.</dd>
</dl>
<p><sup>2</sup> Se la sede di negoziazione soddisfa i requisiti di cui al capoverso 1, la FINMA può accordare il riconoscimento anche se non è stata presentata alcuna domanda.</p>
</div></article><article id="art_41_c"><a name="a41c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_41_c"><i>Art. 41c</i> Pubblicazione di elenchi </a>
</h6>
<div class="collapseable"> <p><sup>1</sup> La FINMA pubblica un elenco delle sedi di negoziazione estere riconosciute.</p>
<p><sup>2</sup> Il Consiglio federale pubblica un elenco delle Giurisdizioni di cui all’articolo 41<i>b</i> capoverso 1 lettera b.</p>
</div></article><article id="art_163_a"><a name="a163a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_163_a"><i>Art. 163a</i> Disposizione transitoria della modifica del ... </a>
</h6>
<div class="collapseable"> <p>Le sedi di negoziazione estere che, all’entrata in vigore della modifica del ..., dispongono di un riconoscimento della FINMA ai sensi dell’ordinanza del 30 novembre 2018<sup><a href="#fn-d6e180" id="fnbck-d6e180">3</a></sup> concernente il riconoscimento di sedi di negoziazione estere per il commercio di titoli di partecipazione di società con sede in Svizzera non necessitano di un nuovo riconoscimento secondo l’articolo 41<i>a</i>.</p>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Essa ha effetto per cinque anni. Il Consiglio federale può prorogarla ogni volta di cinque anni al massimo, se al momento della proroga l’elenco di cui all’articolo 41<i>c</i> capoverso 2 contiene almeno una Giurisdizione.</p>
<p><sup>3</sup> Il Consiglio federale ne determina l’entrata in vigore.</p>
<p></p>
<div class="footnotes"><p id="fn-d6e180"><sup><a href="#fnbck-d6e180">3</a></sup> <a href="https://fedlex.data.admin.ch/eli/cc/2018/689" target="_blank">RS <b>958.2</b></a></p></div>
</div></article>
</div></section></main>
</div></body>
</html>
