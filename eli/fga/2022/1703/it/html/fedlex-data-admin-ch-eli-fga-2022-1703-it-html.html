<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1703-it-docx</title>
</head>
<body><div id="lawcontent">
<div id="preface"><p class=" man-font-style-italic ">Termine per la raccolta delle firme: 12 gennaio 2024</p></div>
<div id="preamble">
<h1 class="erlasstitel botschafttitel ">Iniziativa popolare federale<br>«Condizioni di lavoro eque per gli autisti <br>(Iniziativa sugli autisti)»</h1>
<p>Esame preliminare</p>
<p>La Cancelleria federale svizzera,</p>
<p msg:wcstyle02-3="loose pPr/contextualSpacing" xmlns:msg="urn:com:c-moria:legi4ch:xslt:message">esaminata la lista per la raccolta delle firme a sostegno dell’iniziativa popolare federale «Condizioni di lavoro eque per gli autisti (Iniziativa sugli autisti)», presentata il 21 giugno 2022;<br>dopo che il 21 giugno 2022 il comitato ha dichiarato di approvare le tre versioni linguistiche vincolanti del testo dell’iniziativa e confermato che queste sono definitive;</p>
<p>visti gli articoli 68 e 69 della legge federale del 17 dicembre 1976<sup><a href="#fn-d6e27" id="fnbck-d6e27">1</a></sup> sui diritti politici;<br>visto l’articolo 23 dell’ordinanza del 24 maggio 1978<sup><a href="#fn-d6e40" id="fnbck-d6e40">2</a></sup> sui diritti politici,</p>
<p>decide:</p>
<dl>
<dt>1. </dt>
<dd>La lista per la raccolta delle firme a sostegno dell’iniziativa popolare federale «Condizioni di lavoro eque per gli autisti (Iniziativa sugli autisti)», presentata il 21 giugno 2022, soddisfa formalmente le esigenze legali; essa contiene le indicazioni seguenti: il Cantone e il Comune politico in cui i firmatari hanno diritto di voto, il titolo e il testo dell’iniziativa e la data di pubblicazione nel Foglio federale, una clausola di ritiro, la menzione secondo cui chiunque corrompe o si lascia corrompere in occasione della raccolta delle firme (art. 281 CP<sup><a href="#fn-d6e59" id="fnbck-d6e59">3</a></sup>) oppure altera il risultato della raccolta delle firme (art. 282 CP) è punibile, come anche il nome e l’indirizzo di almeno sette ma al massimo 27 promotori. La validità dell’iniziativa verrà esaminata dall’Assemblea federale in caso di riuscita formale.</dd>
<dt>2. </dt>
<dd>L’iniziativa popolare può essere ritirata dalla maggioranza assoluta dei seguenti promotori:<dl>
<dt>1. </dt>
<dd>Odermatt Markus, Rosenweg 13, 6340 Baar</dd>
<dt>2. </dt>
<dd>Oberson François, Route Treyfayes 38, 1626 Rueyres-Treyfayes</dd>
<dt>3. </dt>
<dd>Inauen Franz, Schönenbüel 38, 9050 Appenzell</dd>
<dt>4. </dt>
<dd>Pulfer Rudolf, Klostergasse 2, 3155 Helgisried</dd>
<dt>5. </dt>
<dd>Perrenoud Marcel, Route de l’Industrie 20, 1754 Rosé</dd>
<dt>6. </dt>
<dd>Hadorn Marc, Wagisbach 2, 3818 Grindelwald</dd>
<dt>7. </dt>
<dd>Mesic Elvedin, Brändlistrasse 13, 6048 Horw</dd>
<dt>8. </dt>
<dd>Trüssel Franz, Voltastrasse 14, 6005 Luzern</dd>
<dt>9. </dt>
<dd>Bechtiger Ruedi, Haggenstrasse 86c, 9014 St. Gallen</dd>
<dt>10. </dt>
<dd>Trey Bernd, Freifeldstrasse 7, 7000 Chur</dd>
<dt>11. </dt>
<dd>Simone Frédéric, Chemin Ruz-d’Agiez 5, 1350 Orbe</dd>
<dt>12. </dt>
<dd>Perrenoud Eric, Route de Lucens 81, 1527 Villeneuve</dd>
<dt>13. </dt>
<dd>Müller Daniel, Route Principale 15, 2364 St. Brais</dd>
<dt>14. </dt>
<dd>Gilgen Christian, Dorfstrasse 11, 3205 Gümmenen</dd>
<dt>15. </dt>
<dd>Weyermann Iwan, Dorfstrasse 23, 3205 Gümmenen</dd>
<dt>16. </dt>
<dd>Boschung Guido, Rohr 33, 1712 Tafers</dd>
<dt>17. </dt>
<dd>Piras David, Route de la Chocolatière 24, 1026 Echandens</dd>
</dl>
</dd>
<dt>3. </dt>
<dd>Il titolo dell’iniziativa popolare federale «Condizioni di lavoro eque per gli autisti (Iniziativa sugli autisti)» soddisfa le condizioni stabilite nell’articolo 69 capoverso 2 della legge federale del 17 dicembre 1976 sui diritti politici.</dd>
<dt>4. </dt>
<dd>La presente decisione è comunicata al comitato d’iniziativa: Les Routiers Suisses, Route de la Chocolatière 26, 1026 Echandens e pubblicata nel Foglio federale del 12 luglio 2022.</dd>
</dl>
<p></p>
<div class="table"><table border="1">
			
			
			<tr>
				
				
				<td>
					
					<p>28 giugno 2022</p>
				</td>
				<td>
					
					<p>Cancelleria federale svizzera:</p>
					<p>Il cancelliere della Confederazione, Walter Thurnherr</p>
				</td>
			</tr>
		</table></div>
<div class="footnotes">
<p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p>
<p id="fn-d6e40"><sup><a href="#fnbck-d6e40">2</a></sup> <a href="https://fedlex.data.admin.ch/eli/cc/1978/712_712_712" target="_blank">RS <b>161.11</b></a></p>
<p id="fn-d6e59"><sup><a href="#fnbck-d6e59">3</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div>
<div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Iniziativa popolare federale «Condizioni di lavoro eque per gli autisti  (Iniziativa sugli autisti)» </a>
</h1>
<div class="collapseable">
<br><br><p>L’iniziativa popolare ha il tenore seguente:</p>
<p>La Costituzione federale<sup><a href="#fn-d6e203" id="fnbck-d6e203">4</a></sup> è modificata come segue:</p>
<article id="lvl_u1/art_102_a"><a name="a102a"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/art_102_a"><i>Art. 102a</i>  Autisti e logistica </a>
</h6>
<div class="collapseable"> <p><sup>1</sup> Per assicurare l’approvvigionamento della popolazione e dell’economia in servizi logistici, la Confederazione provvede affinché vi sia un numero sufficiente di autisti adeguatamente formati.</p>
<p><sup>2</sup> Gli autisti che effettuano trasporti entro i confini svizzeri devono vivere e abitare in Svizzera o tutt’al più nelle regioni limitrofe, così da garantire che il tragitto per recarsi al lavoro duri meno di un’ora.</p>
<p><sup>3</sup> Le condizioni di lavoro e la retribuzione degli autisti devono essere paragonabili a quelle di altre professioni artigianali. Il Consiglio federale stabilisce mediante ordinanza un salario minimo vincolante.</p>
<p><sup>4</sup> Sono vietati i trasporti effettuati entro i confini svizzeri con veicoli immatricolati all’estero (cabotaggio). Le infrazioni a tale divieto sono perseguite dalle autorità federali. La Confederazione ha il diritto di esaminare la documentazione d’esercizio, i documenti di trasporto e i conteggi, nonché di effettuare sopralluoghi presso spedizionieri, trasportatori e destinatari e sottoporre i veicoli a controlli su strada.</p>
<p><sup>5</sup> La formazione e il perfezionamento rispondono alle esigenze dell’economia, della popolazione e degli autisti stessi. La formazione e il perfezionamento sono imperniati sull’efficienza dei metodi di lavoro, la sicurezza stradale, la protezione dell’ambiente, l’utilizzo parsimonioso delle risorse e il senso di responsabilità. La formazione e il perfezionamento sono assolti in Svizzera. Sono finanziati con i proventi della tassa sul traffico pesante commisurata alle prestazioni.</p>
<p><sup>6</sup> La Confederazione rileva i dati statistici utili a verificare l’applicazione di queste prescrizioni.</p>
<p><sup>7</sup> La Confederazione emana leggi e ordinanze che disciplinano l’assunzione, le condizioni di lavoro, la formazione e il perfezionamento degli autisti nonché l’applicazione del divieto di cabotaggio.</p>
<p></p>
</div></article><div class="footnotes"><p id="fn-d6e203"><sup><a href="#fnbck-d6e203">4</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section></div>
</div></body>
</html>
