<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-3208-it-docx</title>
</head>
<body><div id="lawcontent">
<div id="preface"><p class=" man-font-style-italic ">Termine di referendum: 8 aprile 2023 (1° giorno feriale: 11 aprile 2023)</p></div>
<div id="preamble">
<h1 class="erlasstitel botschafttitel ">Legge federale<br>sugli stranieri e la loro integrazione</h1>
<h2 class="erlasskurztitel ">(LStrI)</h2>
<p>(Aiuto finanziario ai Cantoni che gestiscono centri di partenza alla frontiera svizzera)</p>
<p>Modifica del 16 dicembre 2022</p>
<p>L’Assemblea federale della Confederazione Svizzera,</p>
<p>visto il messaggio del Consiglio federale del 18 maggio 2022<sup><a href="#fn-d6e25" id="fnbck-d6e25">1</a></sup>,</p>
<p>decreta:</p>
<p>I</p>
<p>La legge federale del 16 dicembre 2005<sup><a href="#fn-d6e43" id="fnbck-d6e43">2</a></sup> sugli stranieri e la loro integrazione è modificata come segue:</p>
<p class=" man-font-style-italic ">Art. 73 cpv. 1 lett. c e 2</p>
<p><sup>1</sup> La competente autorità federale o cantonale può fermare persone sprovviste di permesso di soggiorno di breve durata, di permesso di dimora o di permesso di domicilio per: </p>
<dl>
<dt>c. </dt>
<dd>assicurarne la consegna alle autorità competenti di uno Stato limitrofo in virtù di un accordo di riammissione.</dd>
</dl>
<p><sup>2</sup> Il fermo può protrarsi al massimo per la durata della cooperazione, dell’interrogatorio o dell’eventuale trasporto necessari oppure fino alla consegna alle autorità competenti di uno Stato limitrofo; il fermo non può in ogni caso protrarsi oltre i tre giorni.</p>
<p class=" man-font-style-italic ">Art. 82 cpv. 3</p>
<p><sup>3</sup> La Confederazione può, per un periodo determinato, partecipare con una somma forfettaria giornaliera alle spese d’esercizio per il fermo di breve durata di persone secondo l’articolo 73 capoverso 1 lettera c. Una partecipazione finanziaria presuppone che: </p>
<dl>
<dt>a. </dt>
<dd>la persona interessata sia fermata in un centro cantonale di partenza situato nell’area di confine; </dd>
<dt>b. </dt>
<dd>nell’area di confine in questione si osservi un numero straordinariamente elevato di passaggi illegali del confine e di controlli delle persone; e </dd>
<dt>c. </dt>
<dd>il centro cantonale di partenza funga da alloggio a breve termine di stranieri fermati nell’area di confine in questione al momento del passaggio illegale del confine e allontanati senza formalità conformemente all’articolo 64<i>c</i> capoverso 1 lettera a.</dd>
</dl>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio nazionale, 16 dicembre 2022</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 16 dicembre 2022</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
			</tr>
		</table></div>
<p>Data della pubblicazione: 29 dicembre 2022</p>
<p>Termine di referendum: 8 aprile 2023</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/fga/2022/1312" target="_blank">FF <b>2022</b> 1312</a></p>
<p id="fn-d6e43"><sup><a href="#fnbck-d6e43">2</a></sup> <a href="https://fedlex.data.admin.ch/eli/cc/2007/758" target="_blank">RS <b>142.20</b></a></p>
</div>
</div>
</div></body>
</html>
