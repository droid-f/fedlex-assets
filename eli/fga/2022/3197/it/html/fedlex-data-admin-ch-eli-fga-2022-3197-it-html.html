<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-3197-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione <br>concernente una modifica temporanea della struttura dello spazio aereo svizzero per gli addestramenti e le esibizioni aeronautiche della Patrouille Suisse («PS») e del PC7 Team («PC7T») delle Forze aeree</h1>
<p>del 21 dicembre 2022</p>
</div>
<div id="preamble">
<p></p>
<div class="table"><table border="1">
			
			
			<tr>
				
				
				<td>
					
					<p>Autorità di decisione:</p>
				</td>
				<td>
					
					<p>Ufficio federale dell’aviazione civile (UFAC), 3003 Berna.</p>
				</td>
			</tr>
			<tr>
				
				
				<td>
					
					<p>Oggetto:</p>
				</td>
				<td>
					
					<p>Gli spazi aerei elencati nell’allegato 2 alla presente decisione sono temporaneamente riclassificati in zone regolamentate (TEMPO RA) con, di fatto, interdizione al volo. Durante gli orari fissati, all’interno delle zone regolamentate sono vietati i voli con aeromobili che non prendono parte ai voli di allenamento o alle esibizioni. </p>
				</td>
			</tr>
			<tr>
				
				
				<td>
					
					<p>Basi giuridiche:</p>
				</td>
				<td>
					
					<p>Secondo gli articoli 8<i>a</i> e 40 della legge sulla navigazione aerea del 21 dicembre 1948 (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. In virtù dell’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili sottostà a determinate condizioni.</p>
					<p>In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC in merito alla struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p>Contenuto della decisione:</p>
				</td>
				<td><dl>
<dt>1. </dt>
<dd>Conformemente all’allegato 2 alla presente decisione, gli spazi aerei ivi indicati sono riclassificati in zone regolamentate temporanee e attivabili per periodi limitati. </dd>
<dt>2. </dt>
<dd>Inoltre vengono fissati i seguenti oneri:</dd>
<dt>2.1. </dt>
<dd>All’interno delle zone regolamentate attivate sono vietati i voli con aeromobili che non prendono parte alle esibizioni o ai necessari voli di allenamento. Le zone regolamentate possono essere attivate esclusivamente alle date indicate nell’allegato 2 alla presente decisione. Gli orari di attivazione esatti sono resi noti mediante Notice to Airmen (NOTAM).</dd>
<dt>2.2 </dt>
<dd>Nelle TEMPO RA attivate, i voli di ricerca e salvataggio e i voli di aeroambulanza urgenti (HEMS) sono ammessi a condizione che sia rispettata la procedura indicata nel Manuale d’informazione aeronautica, AIP), capitolo ENR 5.1 – §1.1. </dd>
<dt>3. </dt>
<dd>La pubblicazione delle TEMPO RA avviene tramite NOTAM ed è consultabile mediante il Daily Airspace Bulletin Switzerland (DABS).</dd>
<dt>4. </dt>
<dd>La modifica temporanea della struttura dello spazio aereo svizzero di cui al numero 1 della presente decisione entra in vigore il 12 gennaio 2023.</dd>
<dt>5. </dt>
<dd>Per la presente decisione non si riscuotono emolumenti.</dd>
<dt>6. </dt>
<dd>La presente decisione è notificata alle Forze aeree e alla Military Aviation Authority mediante lettera raccomandata con avviso di ricevimento, nonché comunicata mediante lettera raccomandata a tutte le parti interpellate che hanno presentato un parere.</dd>
</dl></td>
			</tr>
			<tr>
				
				
				<td>
					
					<p>Destinatari:</p>
				</td>
				<td>
					
					<p>La presente modifica temporanea dello spazio aereo svizzero interessa tutti coloro che, in qualche modo, utilizzano questo spazio aereo o che vi svolgono attività suscettibili d’influire sullo stesso e, in tal modo, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p>Deposito pubblico:</p>
				</td>
				<td>
					
					<p>La presente decisione viene notificata agli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta per telefono all’UFAC, Divisione Sicurezza delle Infrastrutture, al n. di tel. 058 467 40 53.</p>
				</td>
			</tr>
			<tr>
				
				
				<td>
					
					<p>Rimedi giuridici:</p>
				</td>
				<td>
					
					<p>Contro la presente decisione può essere interposto ricorso entro 30 giorni presso il Tribunale amministrativo federale, Casella postale, 9023 San Gallo. Conformemente all’articolo 22<i>a</i> capoverso 1 lettera a della legge federale sulla procedura amministrativa (PA; RS <i>172.021</i>) i termini non decorrono dal 18 dicembre al 2 gennaio incluso. In caso di notifica personale alle parti, il termine di ricorso inizia a decorrere il giorno successivo alla notifica, in caso di pubblicazione in un bollettino ufficiale il giorno successivo alla pubblicazione. </p>
					<p>Il ricorso deve essere presentato in duplice copia e deve contenere le conclusioni, le motivazioni, l’indicazione dei mezzi di prova nonché la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente. È inoltre necessario allegare la procura conferita a un eventuale rappresentante. </p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p>21 dicembre 2022</p>
				</td>
				<td>
					
					<p>Ufficio federale dell’aviazione civile</p>
					<p>Il Vicedirettore, Martin Bernegger</p>
				</td>
			</tr>
		</table></div>
<?del-struct abstand4pt><p><br></p>
</div>
<div id="annex">
<section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2 alla decisione del 21 dicembre 2022 relativa alle TEMPO RA riservate della Patrouille Suisse («PS») e del PC7 Team («PC7T») delle Forze aeree </a>
</h1>
<div class="collapseable"></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">PS </a>
</h1>
<div class="collapseable"></div></section><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">«Lauberhorn» </a>
</h1>
<div class="collapseable">
<p class=" man-text-align-left ">Circle of 10 km radius, centered at Wengen/Lauterbrunnen (WGS84 N 46 36 00 / E 007 55 00, ELEV 3600FT), NO RESTRICTIONS E OF LINE N 46 39 01 E 008 01 30 – N 46 33 00 E 008 01 30 (BRIENZ–GRINDELWALD) UP TO 6500FT.</p>
<p>Lower Limit: 3500FT AMSL / 6500FT AMSL (EAST OF LONG E 008 01 30)</p>
<p>Upper Limit: FL180</p>
<p>Date: January 12<sup>th</sup>–15<sup>th</sup>, 2023</p>
</div></section><section id="lvl_u4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u4">PC7T </a>
</h1>
<div class="collapseable"></div></section><section id="lvl_u5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u5">«Alpnach» </a>
</h1>
<div class="collapseable">
<p>Circle of 7 km radius, centered at ARP Alpnach (WGS84: N 46 56 36 / E 008 17 00, ELEV 1444FT). TMA EMM AND CTR BUO NOT AFFECTED. NO RESTRIC­TIONS SE OF CTR ALP.</p>
<p>Lower Limit: GND</p>
<p>Upper Limit: 8000FT AMSL</p>
<p>Date: February 21<sup>st</sup>–24<sup>th</sup>, 2023</p>
</div></section><section id="lvl_u6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u6">«Emmen LOW» </a>
</h1>
<div class="collapseable">
<p class=" man-text-align-left ">Circle of 7 km radius, centered at TWY C at AD Emmen (WGS84 N 47 05 51 / E 008 18 35, ELEV 1390FT).</p>
<p>Lower Limit: GND</p>
<p>Upper Limit: 6500FT AMSL</p>
<p>Date: February 21<sup>st</sup>–24<sup>th</sup>, 2023</p>
</div></section><section id="lvl_u7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u7">«Payerne P7» </a>
</h1>
<div class="collapseable">
<p class=" man-text-align-left ">Circle of 7 km radius, centered at TWY L at AD Payerne (WGS84 N 46 50 50 / E 006 55 22, ELEV 1460FT).</p>
<p>Lower Limit: GND</p>
<p>Upper Limit: 6000FT AMSL</p>
<p>Date: February 21<sup>st</sup>–24<sup>th</sup>, 2023</p>
</div></section><section id="lvl_u8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u8">«CransMontana» </a>
</h1>
<div class="collapseable">
<p>Circle of 9.26 km (5NM) radius, centered at CransMontana (WGS84 N 46 18 48 / E 007 30 12, ELEV 4460FT). CTR LSGS NOT AFFECTED. NO RECTRICTIONS SOUTH OF TMA LSGS AND WITHIN TMA LSGS UP TO 3000FT AMSL.</p>
<p>Lower Limit: GND / 3000FT AMSL (WITHIN TMA LSGS)</p>
<p>Upper Limit: FL130</p>
<p>Date: February 23<sup>rd</sup>–26<sup>th</sup>, 2023</p>
<p></p>
</div></section>
</div>
</div></body>
</html>
