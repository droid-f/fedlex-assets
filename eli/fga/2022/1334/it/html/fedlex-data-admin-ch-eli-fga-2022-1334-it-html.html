<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2022-1334-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione – ordine di confisca</h1>
<p>(riferimento dell’incarto: B-287 / TrC)</p>
<p>Confisca definitiva di liquidità per un importo pari a 11 710 euro</p>
<p class="untertit ">Fattispecie</p>
<p>Venerdì 27 ottobre 2017, il signor Jashar XHAMAJ (nato il 15 settembre 1988 a <br>Kolonje [ALB], cittadino albanese) è stato sottoposto a un controllo doganale presso il valico di confine di Kreuzlingen-Autobahn (TG) da parte di membri dell’Ufficio federale della dogana e della sicurezza dei confini (UDSC). Essi hanno constatato che il signor Xhamaj trasportava 11 710 euro. L’uomo aveva nascosto gran parte del denaro sotto le solette delle scarpe che indossava. Le liquidità trovate presentavano una contaminazione da stupefacenti. Sulla scorta delle circostanze generali, le liquidità (11 710 euro) sono state provvisoriamente messe al sicuro. Altri indizi indicano che le liquidità sono di origine delittuosa. </p>
<p class="untertit ">Detentore delle liquidità </p>
<p>Jashar Xhamaj, nato il 15 settembre 1988, cittadino albanese. </p>
<p class="untertit ">Considerazioni</p>
<p>Il luogo di residenza del signor Xhamaj non è noto all’UDSC, per cui ora ai sensi degli articoli 34 e 34<i>a</i> della legge federale del 22 marzo 1974 sul diritto penale amministrativo (DPA; RS <i>313.0</i>), la notificazione dell’ordine di confisca è fatta mediante pubblicazione nel Foglio federale.</p>
<p class="untertit ">In data 9 giugno nel Foglio federale è pubblicato il seguente ordine di confisca:</p>
<dl>
<dt>1. </dt>
<dd>Le liquidità (11 710 euro) provvisoriamente messe al sicuro vengono confiscate definitivamente dopo il passaggio in giudicato del presente ordine di confisca ai sensi dell’articolo 104 della legge del 18 marzo 2005 sulle dogane (RS <i>631.0</i>) in combinato disposto con gli articoli 66 DPA e 70 del Codice penale. </dd>
<dt>2. </dt>
<dd>Alla controparte non sono addossate spese processuali.</dd>
</dl>
<p class=" man-font-style-italic ">Rimedi giuridici</p>
<p>Contro il presente ordine di confisca è possibile fare opposizione entro 30 giorni dalla notificazione (art. 67 DPA). L’opposizione va presentata per scritto (le opposizioni in forma elettronica o via fax non sono giuridicamente valide e non hanno alcun effetto ai fini dell’osservanza dei termini) presso l’Ufficio federale della dogana e della sicurezza dei confini, Perseguimento penale, Taubenstrasse 16, 3003 Berna (Svizzera). L’opposizione deve essere consegnata all’autorità svizzera oppure, all’indirizzo di questa, a un ufficio postale svizzero o a una rappresentanza diplomatica o consolare svizzera al più tardi l’ultimo giorno del termine. Essa deve contenere precise conclusioni e indicare i fatti che le giustificano; i mezzi di prova vanno menzionati e, in quanto possibile, allegati (art. 68 DPA). Se non è fatta opposizione entro il termine, l’ordine di confisca è equiparato a una sentenza esecutiva (art. 67 DPA).</p>
<p></p>
<div class="table"><table border="1">
			
			
			<tr>
				
				<td>
					
					<p>9 giugno 2022</p>
				</td>
				<td>
					
					<p>Amministrazione federale delle dogane:</p>
					<p>Ambito direzionale Perseguimento penale<br>Decisioni penali</p>
				</td>
			</tr>
		</table></div>
</div></div></body>
</html>
