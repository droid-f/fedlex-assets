<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 16.484--><p class="srnummer man-space-after-18">ad 16.484</p>
<h1 class="erlasstitel botschafttitel">Iniziativa parlamentare <br>«Maggiore libertà organizzativa in caso di lavoro da casa»<br>Rapporto della Commissione dell’economia e dei tributi del Consiglio nazionale del 18 febbraio 2025<br>Parere del Consiglio federale</h1>
<p class="botschaftdatum man-space-before-3">del 21 maggio 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidente e consiglieri,</p>
<p class="absatzvor man-space-before-8">Conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione dell’economia e dei tributi del Consiglio nazionale del 18 febbraio 2025<sup><a href="#fn-d7e23" id="fnbck-d7e23">1</a></sup> concernente l’iniziativa parlamentare 16.484 «Maggiore libertà organizzativa in caso di lavoro da casa». </p>
<p class="absatzvor man-space-before-8">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">21 maggio 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Parere</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup>  <a href="https://fedlex.data.admin.ch/eli/fga/2025/1332" target="_blank">FF <b>2025</b> 1332</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8">Il 1° dicembre 2016 l’allora consigliere nazionale Thierry Burkart ha depositato l’iniziativa parlamentare 16.484 «Maggiore libertà organizzativa in caso di lavoro da casa». Chiedeva di modificare la legge del 13 marzo 1964<sup><a href="#fn-d7e70" id="fnbck-d7e70">2</a></sup> (LL) affinché tenesse maggiormente conto della situazione dei lavoratori che lavorano da casa. In particolare, le norme sulla durata del lavoro e del riposo e sul lavoro domenicale avrebbero dovuto consentire di organizzare gli orari di lavoro in modo più flessibile. Il 29 gennaio 2018 la Commissione dell’economia e dei tributi del Consiglio nazionale (CET‑N) ha dato seguito all’iniziativa parlamentare con 19 voti contro 6. Il 18 febbraio 2019 la Commissione omologa del Consiglio degli Stati (CET‑S) si è allineata a questa decisione con 9 voti contro 3; in tal modo l’iniziativa è entrata nella seconda fase, ovvero l’elaborazione di un progetto preliminare.</p>
<p class="absatz man-space-before-4">Visti i lavori in corso da parte della CET del Consiglio degli Stati per preparare un progetto preliminare volto ad attuare l’iniziativa parlamentare 16.414 «Maggiore libertà organizzativa in caso di lavoro da casa», il 17 agosto 2020 la CET‑N ha deciso di sospendere l’elaborazione di un progetto preliminare sull’oggetto 16.484 in attesa della conclusione dei lavori sull’iniziativa parlamentare 16.414. Questi lavori sono sfociati in una soluzione negoziata con i partner, concretizzatasi nell’ordinanza 2 del 10 maggio 2000<sup><a href="#fn-d7e83" id="fnbck-d7e83">3</a></sup> concernente la legge sul lavoro (OLL 2; art. 32<i>b</i> sulle aziende delle tecnologie dell’informazione e della comunicazione e art. 34<i>a</i> sulle aziende che forniscono principalmente servizi nei settori della revisione contabile, dell’amministrazione fiduciaria e della consulenza fiscale). </p>
<p class="absatz man-space-before-4">La CET‑N ha tuttavia ritenuto che con questa modifica d’ordinanza l’obiettivo dell’iniziativa parlamentare 16.484 nel settore del telelavoro non fosse stato raggiunto, pertanto il 9 gennaio 2023 ha deciso con 13 voti contro 8, di chiedere un’ulteriore proroga del termine e, allo stesso tempo, di procedere con l’elaborazione di un progetto preliminare. Il Consiglio nazionale ha prorogato il termine fino alla sessione primaverile del 2025. Successivamente la Commissione ha elaborato un progetto preliminare che prevede modifiche della LL e del Codice delle obbligazioni (CO)<sup><a href="#fn-d7e100" id="fnbck-d7e100">4</a></sup>, lo ha licenziato il 20 agosto 2024 e posto in consultazione. Il 18 febbraio 2025 la Commissione ha preso atto del risultato della consultazione e licenziato il progetto riguardante una modifica della LL.</p>
<p class="absatz man-space-before-4">Con lettera del 6 marzo 2025 il Consiglio federale è stato invitato a esprimere il suo parere sul progetto di legge. La Commissione chiede di approvare il progetto.</p>
<div class="footnotes">
<p id="fn-d7e70"><sup><a href="#fnbck-d7e70">2</a></sup><sup></sup>  <a href="https://fedlex.data.admin.ch/eli/cc/1966/57_57_57" target="_blank">RS <b>822.11</b></a></p>
<p id="fn-d7e83"><sup><a href="#fnbck-d7e83">3</a></sup><sup></sup>  <a href="https://fedlex.data.admin.ch/eli/cc/2000/244" target="_blank">RS <b>822.112</b></a></p>
<p id="fn-d7e100"><sup><a href="#fnbck-d7e100">4</a></sup><sup></sup>  <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Considerazioni generali</a>
</h2>
<div class="collapseable">
<p class="absatzvor man-space-before-8">Il telelavoro è già ammesso dalle disposizioni attualmente in vigore della LL. Il progetto della Commissione prevede per il telelavoro deroghe alle disposizioni generali della legge sul lavoro. In caso di telelavoro stabilisce infatti norme particolari sull’arco temporale entro il quale si può svolgere lavoro diurno e serale (art. 28<i>c</i>), sulla durata del riposo giornaliero e della sua interruzione (art. 28<i>d</i>) e del lavoro domenicale (art. 28<i>e</i>). Definisce inoltre come concordare le modalità del telelavoro fra datori di lavoro e lavoratori (art. 28<i>f</i> insieme all’art. 28<i>a</i>). </p>
<p class="absatz man-space-before-4">Il Consiglio federale accoglie favorevolmente il progetto proposto dalla Commissione che prevede nuovi articoli sul telelavoro nella LL. Il progetto consente di attuare le richieste avanzate nel quadro dell<b>’</b>iniziativa parlamentare, tiene conto delle opportunità offerte dalla digitalizzazione nel mondo del lavoro e permette in particolare di recepire meglio le esigenze di chi lavora da casa. Rende inoltre possibile ottimizzare la conciliabilità fra lavoro, famiglia e tempo libero nel rispetto delle disposizioni di legge che tutelano la salute sul posto di lavoro. Sulla base dei riscontri ricevuti durante la procedura di consultazione, il Consiglio federale propone tuttavia modifiche relative agli articoli 28<i>a</i>, 28<i>b </i>e 28<i>f</i>.</p>
<p class="absatz man-space-before-4">Il Consiglio federale propone inoltre di riprendere singole modifiche del CO poste in consultazione. Ritiene tuttavia che la stesura di un contratto di telelavoro, così come prevista dalla variante posta in consultazione, si spingerebbe troppo lontano. Come vari pareri hanno sottolineato, è sufficiente apportare modifiche puntuali alle disposizioni generali del diritto dei contratti di lavoro. </p>
<p class="absatz man-space-before-4">Anche una minoranza vorrebbe mantenere le modifiche del CO, giudicandole utili a creare una situazione giuridica coerente, equilibrata e prevedibile. Regolamentare determinati punti della LL in assenza di una norma corrispondente nel CO creerebbe incertezze che potrebbero pregiudicare sia i lavoratori sia i datori di lavoro, in quanto situazioni simili verrebbero disciplinate sul piano giuridico in modo diverso (p. es. il diritto a non essere reperibili in determinate pause di riposo, ma non durante le vacanze). </p>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Considerazioni sulle disposizioni della LL</a>
</h2>
<div class="collapseable">
<p class="absatzvor-kurs man-font-style-italic man-space-before-8">IIIa. Durata del lavoro e del riposo in caso di telelavoro</p>
<p class="absatz man-space-before-4">Contrariamente al tenore dell’iniziativa parlamentare «Maggiore libertà organizzativa in caso di lavoro da casa», il progetto utilizza nel titolo del capitolo III<i>a</i> e nei singoli articoli il termine «telelavoro». Il Consiglio federale accoglie favorevolmente l’uso di questo termine per due motivi. In primo luogo, perché precisa che le disposizioni non riguardano tutti i lavoratori. In secondo luogo, in quanto specifica la possibilità di fornire la prestazione di lavoro anche in luoghi al di fuori del contesto aziendale che non corrispondono al luogo di domicilio dei lavoratori, ad esempio in uno chalet di famiglia o in uno spazio di co-working. Lascia così alla discrezione delle parti contrattuali il compito di definire il luogo o i luoghi di lavoro autorizzati all’esterno dell’azienda. </p>
<article id="art_28_a"><a name="a28a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28_a">Art. 28a<span class="man-font-style-normal"></span> <span class="man-font-style-normal">Campo d’applicazione</span></a>
</h6>
<div class="collapseable">
<p class="absatz man-space-before-4">Il capitolo III<i>a</i> sul telelavoro non si applica ai lavoratori di età inferiore ai 18 anni. Il Consiglio federale condivide questa limitazione in quanto tutela i giovani lavoratori. In particolare, per gli apprendisti il contatto personale quotidiano con i formatori e i colleghi è molto importante per acquisire tutte le competenze necessarie.</p>
<p class="absatz man-space-before-4">Il Consiglio federale ritiene tuttavia troppo ampio il campo d’applicazione delle disposizioni speciali in caso di telelavoro, in quanto le nuove disposizioni varrebbero per tutti i lavoratori adulti che hanno concluso una rispettiva convenzione con il datore di lavoro. Secondo la Rilevazione sulle forze di lavoro in Svizzera<sup><a href="#fn-d7e174" id="fnbck-d7e174">5</a></sup>, nel 2003 circa 2,966 milioni di lavoratori erano soggetti alla LL. La quota di coloro che svolgono, almeno in parte, telelavoro, è del 33 per cento. Inoltre, fra 521 000 e 784 000 lavoratori beneficiano sia di un modello di orario di lavoro flessibile sia della possibilità di lavorare da casa. Questo dato equivale a una quota che oscilla fra il 18 e il 26 per cento al massimo dei lavoratori. </p>
<p class="absatz man-space-before-4">Per i lavoratori che non possono, o possono molto raramente, organizzare da soli il proprio orario di lavoro, i benefici previsti dal progetto avranno probabilmente un impatto negativo. L’obiettivo del progetto di legge è ottimizzare la conciliabilità tra lavoro e vita privata dei lavoratori. Ciò significa che i lavoratori interessati devono poter organizzare, almeno in parte, il proprio orario di lavoro e il proprio tempo libero. Il consigliere nazionale Burkart aveva già limitato nella sua iniziativa parlamentare il campo d’applicazione per garantire che le disposizioni si applicassero solo ai lavoratori che possono «determinare autonomamente e in gran parte il proprio orario di lavoro» (art. 10 cpv. 3)<i>.</i></p>
<p class="absatz man-space-before-4">Questa precisazione interviene anche nell’ordinanza 1 del 10 maggio 2000<sup><a href="#fn-d7e190" id="fnbck-d7e190">6</a></sup> concernente la legge sul lavoro (OLL 1) in relazione a una semplificazione delle modalità di registrazione. Secondo l’articolo 73<i>b</i> capoverso 1 OLL 1, la «registrazione semplificata della durata del lavoro» è possibile per tutti i lavoratori «liberi di stabilire in misura significativa i propri orari di lavoro». Secondo le indicazioni della Segreteria di Stato dell’economia<sup><a href="#fn-d7e203" id="fnbck-d7e203">7</a></sup>, questa parte deve rappresentare almeno il 25 per cento dell’orario di lavoro del lavoratore. Chi pertanto può organizzare liberamente, per esempio in una settimana lavorativa di 40 ore, circa oltre 10 ore del proprio lavoro ed è autorizzato a ripartirle come meglio crede, può beneficiare della soluzione proposta (cfr. anche le considerazioni sull’art. 28<i>c</i>). </p>
<p class="absatz man-space-before-4">Il progetto della Commissione prevede una convenzione sul telelavoro in forma scritta. Secondo il Consiglio federale non è necessario prescrivere una forma specifica. Se quest’ultima non è prevista, la convenzione può essere stipulata ad esempio tramite e-mail, uno strumento informatico interno o verbalmente.</p>
<p class="absatz man-space-before-4">I lavoratori che non adempiono queste condizioni possono continuare a fornire telelavoro, senza beneficiare tuttavia delle nuove condizioni più flessibili.</p>
<div class="footnotes">
<p id="fn-d7e174"><sup><a href="#fnbck-d7e174">5</a></sup><sup></sup>  <a href="https://www.bfs.admin.ch/bfs/it/home/statistiche/lavoro-reddito/rilevazioni/rifos.html" target="_blank">
				www.bfs.admin.ch
			</a> &gt; Statistiche &gt; Lavoro e reddito &gt; Rilevazioni &gt; Rilevazione sulle forze di lavoro in Svizzera</p>
<p id="fn-d7e190"><sup><a href="#fnbck-d7e190">6</a></sup><sup></sup>  <a href="https://fedlex.data.admin.ch/eli/cc/2000/243" target="_blank">RS <b>822.111</b></a></p>
<p id="fn-d7e203"><sup><a href="#fnbck-d7e203">7</a></sup><sup></sup>  <a href="https://www.seco.admin.ch/seco/it/home/Arbeit/Arbeitsbedingungen/Arbeitsgesetz-und-Verordnungen/Wegleitungen.html" target="_blank">
				www.seco.admin.ch
			</a> &gt; Lavoro &gt; Condizioni di lavoro &gt; Legge sul lavoro e ordinanze &gt; Indicazioni concernenti la legge sul lavoro e le sue ordinanze</p>
</div>
</div></article><article id="art_28_b"><a name="a28b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28_b">Art. 28b<span class="man-font-style-normal"></span> <span class="man-font-style-normal">Diritto all’irreperibilità</span></a>
</h6>
<div class="collapseable">
<p class="absatz man-space-before-4">Visto che gli attuali mezzi di comunicazione consentono ai lavoratori di essere reperibili 24 ore su 24, aumenta il rischio di confusione tra tempo di lavoro e tempo libero. Il Consiglio federale accoglie quindi con favore il fatto che il diritto a essere irreperibili sia esplicitamente sancito dalla LL, anche se è già oggi implicitamente riconosciuto. </p>
<p class="absatz man-space-before-4">La norma proposta si trova peraltro nel capitolo sulle disposizioni speciali sul telelavoro. Ciò potrebbe far pensare che questo diritto sia applicabile unicamente alle persone che forniscono prestazioni in telelavoro. Critiche in tal senso sono state espresse in vari pareri durante la procedura di consultazione. </p>
<p class="absatz man-space-before-4">Per garantire la certezza del diritto, il Consiglio federale propone di sancire esplicitamente il diritto all’irreperibilità non soltanto per i lavoratori che svolgono telelavoro. Di conseguenza, dal punto di vista della sistematica questa disposizione dovrebbe pertanto essere collocata altrove, in modo che il diritto si applichi a tutti i lavoratori soggetti alla LL. Il Consiglio federale propone di introdurla all’inizio del capitolo III, in una sezione separata.</p>
</div></article><article id="art_28_c"><a name="a28c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28_c">Art. 28c<span class="man-font-style-normal"></span> <span class="man-font-style-normal">Lavoro diurno e serale</span></a>
</h6>
<div class="collapseable">
<p class="absatz man-space-before-4">L’arco di tempo massimo entro il quale è possibile svolgere il lavoro quotidiano è aumentato in base al presente progetto da 14 a 17 ore. Questa flessibilizzazione consentirebbe ai lavoratori di ripartire il lavoro quotidiano su un periodo di 17 ore, in modo da poter per esempio dedicare tempo durante la giornata alla custodia dei figli o ad altre attività extralavorative.</p>
<p class="absatz man-space-before-4">Come spiegato in precedenza per l’articolo 28<i>a</i>, l’estensione della durata del lavoro può contribuire a conciliare vita professionale e privata solo se i lavoratori sono anche in grado di stabilire effettivamente da soli il proprio orario di lavoro, almeno in misura significativa. In caso contrario il datore di lavoro potrebbe esigere da loro interventi da suddividere lungo l’intero arco della giornata. Mancando tuttavia la possibilità di organizzare liberamente il proprio tempo, questa ripartizione non porterebbe i benefici auspicati, ma avrebbe al contrario ripercussioni negative.</p>
</div></article><article id="art_28_d"><a name="a28d"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28_d">Art. 28d<span class="man-font-style-normal"></span> <span class="man-font-style-normal">Riposo giornaliero</span></a>
</h6>
<div class="collapseable"><p class="absatz man-space-before-4">Il Consiglio federale accoglie con favore sia la libertà prevista nel progetto di legge di organizzare liberamente gli orari di lavoro sia la riduzione della durata del riposo giornaliero da undici a nove ore. Dato che, in particolare nel telelavoro svolto da casa, non entra più in considerazione il tempo di percorrenza per recarsi al lavoro, la durata del riposo necessario a tutelare la salute continua a essere garantita, oggi come in passato. Per i lavoratori in <a href="https://www.fedlex.admin.ch/eli/cc/2000/244/it" target="_blank">
				aziende delle tecnologie dell’informazione e della comunicazione
			</a> esiste già una disposizione di uguale tenore (art. 32<i>b</i> cpv. 2 OLL 2) in deroga alla norma di base dell’articolo 15<i>a</i> LL, che prevede un riposo giornaliero di almeno undici ore. Questa disposizione dell’OLL 2 è stata elaborata in collaborazione con le parti sociali ed è entrata in vigore il 1° luglio 2023.</p></div></article><article id="art_28_e"><a name="a28e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28_e">Art. 28e<span class="man-font-style-normal"></span> <span class="man-font-style-normal">Lavoro domenicale</span></a>
</h6>
<div class="collapseable"><p class="absatz man-space-before-4">Il supplemento salariale del 50 per cento corrisponde alla disposizione vigente sul lavoro domenicale temporaneo ai sensi dell’articolo 19 capoverso 3 LL. La compensazione finanziaria per il lavoro domenicale rimane un aspetto delicato nei colloqui tra le parti sociali, per cui è opportuno includerla esplicitamente nel testo di legge. </p></div></article><article id="art_28_f"><a name="a28f"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28_f">Art. 28f<span class="man-font-style-normal"></span> <span class="man-font-style-normal">Convenzione sul telelavoro</span></a>
</h6>
<div class="collapseable">
<p class="absatz man-space-before-4">L’articolo 28<i>f</i> disciplina ciò che bisogna concordare nell’ambito del telelavoro, prescrive la forma scritta e stabilisce le modalità per porre fine al telelavoro. Si tratta della reperibilità, della registrazione della durata del lavoro e di altre misure a tutela della salute. Queste condizioni quadro devono essere concordate per scritto con i lavoratori o la loro rappresentanza nell’azienda, conformemente al loro diritto di essere informati e consultati (art. 28<i>a</i>). </p>
<p class="absatz man-space-before-4">Il Consiglio federale ritiene che non sia necessario mettere per scritto le condizioni quadro del telelavoro. Ciò comporterebbe uno sforzo sproporzionato senza un corrispondente valore aggiunto. Il Consiglio federale propone pertanto di adeguare l’articolo 28<i>f</i>.</p>
</div></article>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Considerazioni sulle disposizioni del CO </a>
</h2>
<div class="collapseable">
<p class="absatzvor man-space-before-8">Sul piano formale, il Consiglio federale propone di non creare un nuovo contratto di lavoro speciale e di limitarsi ad alcune modifiche puntuali delle disposizioni generali che regolano il contratto di lavoro. Sul piano materiale, alcune norme proposte nel progetto in consultazione sono state riprese con le seguenti modifiche:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">è introdotta la definizione di telelavoro nell’articolo 319 capoverso 3;</dd>
<dt class="man-space-before-4">– </dt>
<dd class="man-space-before-4">gli aspetti della convenzione sul telelavoro sono definiti in maniera esaustiva nell’articolo 320 capoverso 1<sup>bis</sup>, ma la forma della convenzione non è prescritta; </dd>
<dt class="man-space-before-4">– </dt>
<dd class="man-space-before-4">come nella LL, il diritto a essere irreperibili nel tempo libero, durante le vacanze e i congedi è esteso a tutti i lavoratori (art. 329<i>k</i>);</dd>
<dt class="man-space-before-4">– </dt>
<dd class="man-space-before-4">gli articoli 320 capoverso 1<sup>bis</sup> e 329<i>k</i> non possono essere modificati a scapito dei lavoratori e sono pertanto ripresi nell’articolo 362 capoverso 1.</dd>
</dl>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposte del Consiglio federale</a>
</h1>
<div class="collapseable">
<p class="absatzvor man-space-before-8">Il Consiglio federale propone di approvare il progetto della CET-N con le seguenti modifiche:</p>
<section id="lvl_3/lvl_3.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.1">3.1 Legge sul lavoro</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<td>
					
					<p class="man-mod-ref man-font-style-italic man-space-before-14"></p>
				</td>
				<td>
					
					<p class="man-mod-ref man-font-style-italic man-space-before-14">Titolo dopo l’art.8</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="heading5 man-font-weight-bold man-space-before-6">III. Durata del lavoro e del riposo</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="heading6 man-font-weight-bold man-space-before-6">1. Diritto all’irreperibilità</p>
				</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-space-before-6">Art. 8a</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="absatz man-space-before-4">Durante il riposo giornaliero e la domenica, il lavoratore ha diritto di non essere reperibile.</p>
				</td>
			</tr>
			<tr>
				
				
				<td>
					
					<p class="man-mod-ref man-font-style-italic man-space-before-14"></p>
				</td>
				<td>
					
					<p class="man-mod-ref man-font-style-italic man-space-before-14">Titolo prima dell’art. 9</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="heading6 man-font-weight-bold man-space-before-6">1<span class="man-font-weight-normal"><i>a</i></span>. Durata del lavoro</p>
				</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-space-before-6">Art. 28a<span class="man-font-style-normal"> Campo d’applicazione</span></p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
<p class="absatz man-space-before-4">Il presente capitolo si applica soltanto ai lavoratori maggiori di 18 anni che: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono prevalentemente liberi di stabilire i propri orari di lavoro; e</dd>
<dt class="man-space-before-4">b. </dt>
<dd class="man-space-before-4">hanno convenuto con il datore di lavoro che possono lavorare in parte o totalmente in un luogo di lavoro situato al di fuori dell’azienda (telelavoro).</dd>
</dl>
</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-space-before-6">Art. 28b</p>
				</td>
			</tr>
			<tr>
				
				
				<td>
					
					<p class="absatzkurs man-font-style-italic man-space-before-4"></p>
				</td>
				<td>
					
					<p class="absatzkurs man-font-style-italic man-space-before-4">Stralciare</p>
				</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-space-before-6">Art. 28f<span class="man-font-style-normal"> Condizioni quadro</span></p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="absatz man-space-before-4">La reperibilità, la registrazione della durata del lavoro, altre misure a tutela della salute e la fine del telelavoro sono concordate per scritto con i lavoratori o la loro rappresentanza in azienda, conformemente al loro diritto di essere informati e consultati.</p>
				</td>
			</tr>
		</table></div>
</div></section><section id="lvl_3/lvl_3.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.2">3.2 Codice delle obbligazioni</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<td>
					
					<p class="man-mod-ref man-font-style-italic man-space-before-14"></p>
				</td>
				<td>
					
					<p class="man-mod-ref man-font-style-italic man-space-before-14">Art. 319 cpv. 3</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="absatz man-space-before-4"><sup>3</sup> È possibile fornire prestazioni di cui ai capoversi 1 e 2, del tutto o in parte, anche in un altro luogo (telelavoro).</p>
				</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-font-style-italic man-space-before-14">Art. 320 cpv. 1<sup>bis</sup></p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="absatz man-space-before-4"><sup>1bis</sup> In caso di telelavoro il datore di lavoro e il lavoratore devono convenire il luogo, la percentuale e i giorni di telelavoro nonché gli orari di reperibilità del lavoratore.</p>
				</td>
			</tr>
			<tr>
				
				
				<td>
					
					<p class="heading6 man-font-weight-bold man-space-before-18 man-text-align-left"></p>
				</td>
				<td>
					
					<p class="heading6 man-font-weight-bold man-space-before-18 man-text-align-left">9. Diritto all’irreperibilità</p>
				</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-space-before-6">Art. 329k</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="absatz man-space-before-4">Durante il tempo libero, le vacanze o un congedo (art. 329 a 329<i>j</i>), il lavoratore ha diritto di non essere reperibile.</p>
				</td>
			</tr>
			<tr>
				
				
				<td>
					
					<p class="man-mod-ref man-space-before-6"></p>
				</td>
				<td>
					
					<p class="man-mod-ref man-font-style-italic man-space-before-14">Art. 362 cpv. 1, frase introduttiva (concerne soltanto il testo francese) e nuovo elemento nell’elenco</p>
				</td>
			</tr>
			<tr>
				
				
				<td>
					
					<p class="absatz man-space-before-4"></p>
				</td>
				<td>
					
					<p class="absatz man-space-before-4"><sup>1</sup> Alle disposizioni seguenti non può essere derogato a svantaggio del lavoratore mediante accordo, contratto normale o contratto collettivo di lavoro:</p>
					<p class="man-template-tab-krpr man-space-before-4">articolo 320  capoverso 1<sup>bis</sup> (formazione);</p>
					<p class="man-template-tab-krpr man-space-before-4">articolo 329<i>k</i>  (diritto all’irreperibilità);</p>
				</td>
			</tr>
		</table></div>
</div></section>
</div></section></main>
</div></body>
</html>
