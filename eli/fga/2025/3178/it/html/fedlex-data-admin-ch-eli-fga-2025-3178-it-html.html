<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface"><h1 class="erlasstitel botschafttitel">Procedura di consultazione</h1></div>
<div id="preamble"><div></div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Dipartimento federale dell’ambiente, dei trasporti, dell’energia e delle comunicazioni</a>
</h1>
<div class="collapseable">
<p class="man-template-tab-untertit man-space-before-8">Nuova Legge federale sulle piattaforme di comunicazione e i motori di ricerca (LPCom)</p>
<p class="absatz man-space-before-4">Le piattaforme di comunicazione e i motori di ricerca costituiscono una nuova infrastruttura di comunicazione, gestita da poche imprese attive a livello internazionale in base a regole da loro stabilite e attuate privatamente. La nuova legge federale sulle piattaforme di comunicazione e i motori di ricerca dovrebbe consentire di rafforzare i diritti degli utenti. Allo scopo di tutelare la libertà di opinione e di informazione di questi ultimi, ai fornitori di piattaforme di comunicazione di dimensioni molto grandi è richiesta maggiore trasparenza per quanto concerne la rimozione di contenuti e il blocco di conti utente. I fornitori vengono pertanto obbligati a informare in merito a tali decisioni e motivarle. Inoltre, devono mettere a disposizione un meccanismo di gestione dei reclami interno e, in caso di controversie, collaborare con un organismo preposto alla risoluzione extragiudiziale delle stesse. L’avamprogetto comprende anche disposizioni in materia di trasparenza in merito al contrassegno e all’indirizzamento della pubblicità nonché all’uso di sistemi di raccomandazione. La presentazione di un rapporto a cadenza regolare e la fornitura dell’accesso ai dati ad enti amministrativi e organi di ricerca consentono di meglio valutare e sorvegliare l’impatto che le attività delle piattaforme di comunicazione e dei motori di ricerca di dimensioni molto grandi hanno sulla società.</p>
<p class="absatz man-space-before-4">Inizio della consultazione: 30 ottobre 2025</p>
<p class="absatz man-space-before-4">Termine della consultazione: 16 febbraio 2026</p>
<p class="absatz man-space-before-4">La documentazione inviata in consultazione così come ulteriori informazioni, ad esempio le persone di contatto, possono essere consultate all’indirizzo seguente: <br><a href="https://fedlex.data.admin.ch/eli/dl/proj/2024/65/cons_1" target="_blank">
				https://fedlex.data.admin.ch/eli/dl/proj/2024/65/cons_1
			</a></p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">4 novembre 2025</p>
				</td>
				<td>
					
					<p class="unterschriftenfi1 man-space-before-24 man-text-align-right">Cancelleria federale</p>
				</td>
			</tr>
		</table></div>
<p class="abstand1seite man-space-before-0"></p>
</div></section></main>
</div></body>
</html>
