<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.087--><p class="srnummer man-space-after-18">25.087</p>
<h1 class="erlasstitel botschafttitel">Messaggio<br>concernente un credito d’impegno per impegni eventuali nella promozione dell’alloggio per il periodo 2027–2033</h1>
<p class="botschaftdatum man-space-before-3">del 5 dicembre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">con il presente messaggio vi sottoponiamo, per approvazione, un disegno di decreto federale che stanzia un credito d’impegno per impegni eventuali nella promozione dell’alloggio per il periodo 2027–2033.</p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">5 dicembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>Il Consiglio federale propone di stanziare un credito d’impegno di 1920 milioni di franchi per impegni eventuali, con il quale la Confederazione possa garantire in media ogni anno, dall’estate del 2027 fino all’estate del 2033, da due a quattro emissioni della Centrale di emissione per la costruzione di abitazioni (CCA), per un importo complessivo annuo di circa 250–350 milioni di franchi. Ciò consentirà di mantenere uno strumento consolidato della promozione dell’alloggio che, vista la situazione tesa sul mercato dell’alloggio, ha acquisito un’importanza ancora maggiore.</b></p>
<p class="zwischentitel man-space-before-8 man-font-weight-bold"><i>Situazione iniziale</i></p>
<p class="absatzkurs man-font-style-italic man-space-before-4">In base all’articolo 108 della Costituzione federale, la Confederazione promuove, a complemento dell’approvvigionamento garantito dall’economia di mercato, l’attività di enti e organizzazioni dediti alla costruzione di abitazioni a scopi di utilità pubblica. L’adempimento di questo mandato è concretizzato essenzialmente dalla legge del 21 marzo 2003 sulla promozione dell’alloggio (LPrA). Secondo questa legge la Confederazione alimenta, da un lato, un fondo di rotazione gestito a titolo fiduciario, su suo mandato, da organizzazioni mantello di committenti della costruzione di utilità pubblica (di seguito: committenti di utilità pubblica), che permette di accordare mutui a tassi d’interesse favorevoli per progetti di costruzione e di rinnovo dei committenti di utilità pubblica e, dall’altro, accorda garanzie a sostegno degli strumenti di finanziamento istituiti dagli stessi committenti di utilità pubblica. Sostiene in primo luogo la CCA – che permette ai suoi membri di ottenere finanziamenti a lungo termine a condizioni vantaggiose, e i cui prestiti in obbligazioni sono garantiti da fideiussioni della Confederazione in virtù dell’articolo 35 LPrA – e, secondariamente, la Cooperativa di fideiussione ipotecaria delle società svizzere per la costruzione di abitazioni (HBG), le cui fideiussioni possono essere garantite da fideiussioni al regresso della Confederazione in base all’articolo 36 LPrA.</p>
<p class="absatzkurs man-font-style-italic man-space-before-4">Il Consiglio federale ha più volte affermato di voler mantenere i due strumenti di promozione dell’edilizia di utilità pubblica e, il 26 settembre 2025, ha licenziato all’attenzione del Parlamento il messaggio concernente un decreto federale che approva un limite di spesa per gli anni 2030–2034 inteso ad aumentare la dotazione del fondo di rotazione a favore dell’edilizia abitativa di utilità pubblica. Questo decreto federale fa parte delle misure di accompagnamento che il Consiglio federale propone in risposta all’iniziativa popolare «No a una Svizzera da 10 milioni! (Iniziativa per la sostenibilità)», in modo da far fronte alle sfide nel settore dell’alloggio.</p>
<p class="zwischentitel man-space-before-8 man-font-weight-bold"><i>Contenuto del progetto</i></p>
<p class="absatzkurs man-font-style-italic man-space-before-4">Con il presente messaggio il Consiglio federale chiede di proseguire le prestazioni di garanzia finora concesse a favore dell’edilizia abitativa di utilità pubblica. Tenuto conto dei prestiti giunti a scadenza, entro la metà del 2033 gli impegni di garanzia di 4,26 miliardi in corso all’inizio del nuovo credito d’impegno arriveranno a circa 4,9 miliardi di franchi.</p>
<p class="absatzkurs man-font-style-italic man-space-before-4">L’ultimo credito quadro per impegni eventuali, approvato con decreto federale del 3 marzo 2021, comprendeva 1700 milioni di franchi e sarà esaurito nell’estate del 2027. Oltre questo termine, il Consiglio federale propone di sostenere con prestazioni di garanzia le comprovate attività della CCA e, in misura minore, quelle della HBG. Lo richiedono non soltanto il mandato costituzionale, ma anche la situazione venutasi a creare sul mercato dell’alloggio e sul fronte dell’offerta di spazi abitativi. Già da diversi anni la domanda di alloggi supera l’offerta. La crescente penuria di alloggi non riguarda soltanto le regioni urbane, ma anche soprattutto i Comuni di montagna a vocazione turistica e, sempre più, altre regioni del Paese. La penuria di alloggi a prezzi accessibili riguarda soprattutto le economie domestiche con un reddito basso, ma in misura crescente anche il ceto medio inferiore. In un tale contesto la costruzione di abitazioni di utilità pubblica, con il suo concetto di pigioni commisurate ai costi, è un complemento indispensabile agli investimenti immobiliari a scopo lucrativo. Va rilevato che i finanziamenti della CCA contribuiscono in ampia misura a far sì che le abitazioni in edifici già costruiti e locati diventino più convenienti sul lungo periodo, tutelando i proprietari dai rischi legati alla fluttuazione dei tassi d’interesse.</p>
<p class="absatzkurs man-font-style-italic man-space-before-4">Il Consiglio federale ritiene che nell’attuale contesto i rischi di perdita, inerenti a tutte le fideiussioni, siano da considerarsi accettabili. La CCA concede finanziamenti con un approccio conservativo, vanta un sistema articolato di gestione delle informazioni e dei rischi e, a titolo di garanzie, dispone di pegni immobiliari di valore stabile. Dal 2018 la CCA fa effettuare regolarmente da esperti indipendenti «stress test» e analisi dei rischi; questi ultimi confermano la solidità del portafoglio della CCA. Dall’entrata in vigore della LPrA, nel 2003, la Confederazione non ha mai dovuto onorare neppure una fideiussione accordata alla CCA. Se la Confederazione non fungesse più da garante, la solvibilità della CCA ne risentirebbe a tal punto che, non potendo più proporre tassi d’interesse preferenziali, sarebbe costretta a sospendere la propria attività. Verrebbe meno, di conseguenza, un comprovato ventaglio di strumenti e la Confederazione potrebbe così trovarsi a dover saldare diversi crediti di fideiussione.</p>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Messaggio</p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Mandato costituzionale e legge esecutiva</a>
</h2>
<div class="collapseable">
<p class="absatzvor man-space-before-8">Promuovere la costruzione di abitazioni, l’acquisto in proprietà di appartamenti e case per il fabbisogno privato personale, nonché le attività di enti e organizzazioni dediti alla costruzione di abitazioni a scopi di utilità pubblica sono tutti compiti permanenti affidati alla Confederazione dall’articolo 108 della Costituzione federale (Cost.)<sup><a href="#fn-d5350e83" id="fnbck-d5350e83">1</a></sup>. La principale legge d’esecuzione al riguardo è la legge del 21 marzo 2003<sup><a href="#fn-d5350e95" id="fnbck-d5350e95">2</a></sup> sulla promozione dell’alloggio (LPrA), in vigore dal 1° ottobre 2003.</p>
<p class="absatz man-space-before-4">La LPrA è concepita in modo da soddisfare i tre obiettivi parziali del mandato costituzionale appena citati, fissando nelle sezioni 2–4 le condizioni per la promozione di abitazioni a pigioni moderate, di abitazioni in proprietà a prezzi moderati e di organizzazioni di utilità pubblica attive nella costruzione di abitazioni. I primi due sono ambiti di promozione diretta, mentre il terzo è un ambito di promozione indiretta. Nel febbraio 2007 il Consiglio federale ha deciso di limitare gli aiuti per la costruzione di abitazioni alla promozione indiretta, vale a dire attraverso le organizzazioni partner dell’edilizia abitativa di utilità pubblica. A tal fine vengono attuate tre misure, che intervengono in fasi diverse dello sviluppo e della gestione immobiliari:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">la Confederazione alimenta un fondo di rotazione, gestito a titolo fiduciario dalle due organizzazioni mantello dell’edilizia abitativa di utilità pubblica (Cooperative d’abitazione Svizzera e Wohnen Schweiz), dal quale vengono concessi ai committenti di utilità pubblica, a titolo di aiuti iniziali e finanziamenti transitori, mutui rimborsabili soggetti a interessi destinati all’edificazione, al rinnovo e all’acquisto di immobili nonché all’acquisto di terreni edificabili;</dd>
<dt class="man-space-before-4">– </dt>
<dd class="man-space-before-4">in singoli casi la Confederazione concede fideiussioni al regresso alla HBG, facilitando così il finanziamento di abitazioni nuove e rinnovi a tassi d’interesse più contenuti;</dd>
<dt class="man-space-before-4">– </dt>
<dd class="man-space-before-4">la Confederazione garantisce i prestiti in obbligazioni (emissioni) della CCA che consentono ai membri di quest’ultima di ottenere capitali a lungo termine a tassi d’interesse più convenienti per gli immobili esistenti locati e portano a pigioni più moderate.</dd>
</dl>
<div class="footnotes">
<p id="fn-d5350e83"><sup><a href="#fnbck-d5350e83">1</a></sup><sup></sup>  <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d5350e95"><sup><a href="#fnbck-d5350e95">2</a></sup><sup></sup>  <a href="https://fedlex.data.admin.ch/vocabulary/legal-taxonomy/10331" target="_blank" data-rs-uri="https://fedlex.data.admin.ch/eli/cc/2003/423" data-rs="842" data-lang="it">RS <b>842</b></a></p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Impiego fatto finora degli strumenti di promozione </a>
</h2>
<div class="collapseable">
<section id="lvl_1/lvl_1.2/lvl_1.2.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.1">1.2.1 Mutui del fondo di rotazione</a>
</h3>
<div class="collapseable">
<p class="absatzvor man-space-before-8">Il fondo di rotazione alimentato dalla Confederazione esiste dagli anni 1920 e ha oggi la sua base legale negli articoli 34 lettera c e 37 LPrA.</p>
<p class="absatz man-space-before-4">Alla fine del 2024 il fondo di rotazione ammontava a 625,6 milioni di franchi. A seguito del respingimento, il 9 febbraio 2020, dell’iniziativa popolare «Più abitazioni a prezzi accessibili», è entrato in vigore il controprogetto indiretto che prevede di aumentare la dotazione del fondo di rotazione di 250 milioni di franchi nell’arco di dieci anni. Di questo credito quadro, entro la fine del 2024 sono stati trasferiti al fondo di rotazione 115,8 milioni di franchi. Conformemente al Preventivo 2025 con piano integrato dei compiti e delle finanze, per gli anni successivi il fondo sarà dotato di altri 128 milioni di franchi, arrivando a 753,9 milioni di franchi entro la fine del 2029.</p>
<p class="absatz man-space-before-4">Il 26 settembre 2025 il Consiglio federale ha adottato all’attenzione del Parlamento il messaggio concernente un decreto federale che approva un limite di spesa inteso ad aumentare la dotazione del fondo di rotazione a favore dell’edilizia abitativa di utilità pubblica<sup><a href="#fn-d5350e137" id="fnbck-d5350e137">3</a></sup>. Il messaggio prevede che tra il 2030 e il 2034 la dotazione del fondo venga aumentata complessivamente di 150 milioni di franchi. Con questa misura il Consiglio federale intende far fronte alle sfide poste dalla crescita demografica e dall’immigrazione.</p>
<p class="absatz man-space-before-4">Negli ultimi due decenni la domanda di mutui del fondo di rotazione è stata mediamente di 46,5 milioni di franchi all’anno. In questo modo è stato possibile sostenere in media ogni anno circa 1400 alloggi. Nel 2024 la somma dei mutui concessi ha superato i 92 milioni di franchi, ciò che ha permesso di sostenere 1990 alloggi.</p>
<div class="footnotes"><p id="fn-d5350e137"><sup><a href="#fnbck-d5350e137">3</a></sup><sup></sup> <a href="https://fedlex.data.admin.ch/eli/fga/2025/3071" target="_blank">FF <b>2025</b> 3071</a></p></div>
</div></section><section id="lvl_1/lvl_1.2/lvl_1.2.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.2">1.2.2 Impegni eventuali</a>
</h3>
<div class="collapseable">
<p class="absatzvor man-space-before-8">In virtù della LPrA il Parlamento ha finora approvato quattro decreti federali che stanziano crediti quadro per impegni eventuali nella promozione dell’alloggio:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">decreto federale del 19 marzo 2003<sup><a href="#fn-d5350e163" id="fnbck-d5350e163">4</a></sup>: 1775 milioni di franchi;</dd>
<dt class="man-space-before-4">– </dt>
<dd class="man-space-before-4">decreto federale del 17 marzo 2011<sup><a href="#fn-d5350e181" id="fnbck-d5350e181">5</a></sup>: 1400 milioni di franchi;</dd>
<dt class="man-space-before-4">– </dt>
<dd class="man-space-before-4">decreto federale del 9 marzo 2015<sup><a href="#fn-d5350e199" id="fnbck-d5350e199">6</a></sup>: 1900 milioni di franchi;</dd>
<dt class="man-space-before-4">– </dt>
<dd class="man-space-before-4">decreto federale del 3 marzo 2021<sup><a href="#fn-d5350e217" id="fnbck-d5350e217">7</a></sup>: 1700 milioni di franchi.</dd>
</dl>
<p class="absatz man-space-before-4">Entro la metà del 2025 sono quindi stati messi a disposizione in tutto 6167 milioni di franchi per garantire i prestiti della CCA e circa 38 milioni di franchi per concedere fideiussioni al regresso. La maggior parte di quest’ultimo importo, vale a dire circa 25 milioni di franchi, è stata versata alla HBG. Le fideiussioni al regresso a favore delle cooperative di fideiussione nel segmento delle abitazioni di proprietà fino al 2007 ammontavano a 13 milioni di franchi. Questo sostegno è però stato sospeso nel 2008 per mancanza di domande e a causa dello scetticismo delle banche, e poi eliminato definitivamente nel 2019 quando l’Ufficio federale delle abitazioni (UFAB) vi ha rinunciato a seguito della liquidazione delle due cooperative di fideiussione interessate.</p>
<p class="absatz man-space-before-4">A metà del 2025 erano ancora disponibili quasi 570 milioni di franchi facenti parte del credito quadro stanziato nel 2021. Questa somma sarà esaurita al più tardi entro la metà del 2027.</p>
<div class="footnotes">
<p id="fn-d5350e163"><sup><a href="#fnbck-d5350e163">4</a></sup><sup></sup> <a href="https://fedlex.data.admin.ch/eli/fga/2003/930" target="_blank">FF <b>2003</b> 5207</a></p>
<p id="fn-d5350e181"><sup><a href="#fnbck-d5350e181">5</a></sup><sup></sup> <a href="https://fedlex.data.admin.ch/eli/fga/2011/436" target="_blank">FF <b>2011</b> 2675</a></p>
<p id="fn-d5350e199"><sup><a href="#fnbck-d5350e199">6</a></sup><sup></sup> <a href="https://fedlex.data.admin.ch/eli/fga/2015/610" target="_blank">FF <b>2015</b> 2539</a></p>
<p id="fn-d5350e217"><sup><a href="#fnbck-d5350e217">7</a></sup><sup></sup> <a href="https://fedlex.data.admin.ch/eli/fga/2021/716" target="_blank">FF <b>2021</b> 716</a></p>
</div>
</div></section>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Situazione sul mercato dell’alloggio e per quanto riguarda l’offerta di alloggi</a>
</h1>
<div class="collapseable">
<p class="absatzvor man-space-before-8">Negli ultimi dieci anni, il mercato dell’alloggio è stato teatro di diverse dinamiche. Tra il 2009 e il 2014 la situazione era molto tesa e caratterizzata da un’offerta ridotta. A partire dalla metà degli anni 2010, il forte aumento dell’attività di costruzione e il calo dell’immigrazione hanno portato a una progressiva distensione. Tra il 2013 e il 2018 sono stati costruiti in media più di 51 300 alloggi e, rispetto agli anni 2011–2015, tra il 2016 e il 2021 l’immigrazione media netta è diminuita di quasi il 24 per cento<sup><a href="#fn-d5350e239" id="fnbck-d5350e239">8</a></sup>. Tra il 2010 e il 2020 il tasso di abitazioni vuote è passato dallo 0,92 all’1,72 per cento.</p>
<p class="absatz man-space-before-4">Dal 2018, l’attività di costruzione nel settore dell’alloggio è tuttavia di nuovo in calo: nel 2023 sono stati costruiti soltanto 46 700 alloggi e nel 2024 saranno probabilmente ancora meno, circa 41 000. A partire dal 2020 il tasso di abitazioni vuote ha iniziato a diminuire, arrivando, il 1° giugno 2025, all’1 per cento a livello nazionale. Nell’arco di cinque anni il numero di abitazioni vuote è sceso del 38,5 per cento. La penuria di alloggi non riguarda soltanto le regioni urbane, ma anche i Comuni di montagna a vocazione turistica nei quali il numero di alloggi vuoti si è dimezzato tra il 2020 e il 2023, arrivando allo 0,78 per cento (un tasso molto basso per i Comuni turistici); solo nei grandi centri la percentuale è ancora più bassa (0,38 %). Nonostante di recente il tasso di abitazioni vuote sia diminuito più lentamente, questa tendenza dovrebbe perdurare. Infatti, tra il 2016 e il 2023 il numero di autorizzazioni edilizie rilasciate annualmente è sceso da oltre 51 000 a 36 000 unità abitative. Nemmeno il lieve aumento delle autorizzazioni registrato nel 2024 è stato sufficiente a distendere in maniera durevole la situazione sul mercato dell’alloggio. È quindi probabile che quest’ultima diventerà ancora più tesa<sup><a href="#fn-d5350e252" id="fnbck-d5350e252">9</a></sup> e che la penuria si farà sentire in ampie parti della Svizzera (per quanto riguarda l’evoluzione del tasso di abitazioni vuote e dell’attività edilizia, v. grafico nell’allegato 1).</p>
<p class="absatz man-space-before-4">La crescente penuria di alloggi si manifesta in vari modi. A causa dell’offerta insufficiente, le persone alla ricerca di un alloggio fanno fatica a trovare un’abitazione adeguata alle loro esigenze. Inoltre, la penuria di alloggi si traduce in pigioni crescenti: dal 2022 esse registrano un incremento annuo tra il 3 e il 5 per cento. Di tale aumento soffrono in particolare le economie domestiche che entrano nel mercato dell’alloggio o che vogliono o devono traslocare e si ritrovano a dover pagare una pigione nettamente più alta rispetto ai locatari di lunga data. Di conseguenza, la mobilità residenziale cala. La scarsa disponibilità di alloggi a prezzi accessibili può limitare anche lo sviluppo economico. Nei Comuni turistici mancano, per esempio, abitazioni a prezzi accessibili per la manodopera e la popolazione locale. Sebbene le economie domestiche con un reddito basso siano particolarmente toccate dall’aumento delle pigioni, la penuria di alloggi riguarda sempre più anche il ceto medio inferiore (per quanto concerne la situazione tesa sul mercato delle abitazioni in locazione nel segmento di prezzo basso 2020/25 v. la cartina nell’allegato 2; per quanto riguarda l’onere locativo medio per classi di reddito, v. il grafico nell’allegato 3).</p>
<div class="footnotes">
<p id="fn-d5350e239"><sup><a href="#fnbck-d5350e239">8</a></sup><sup></sup>  «Statistica sull’immigrazione»; <a href="https://www.sem.admin.ch/sem/it/home.html" target="_blank">
				www.sem.admin.ch
			</a> &gt; Pubblicazioni &amp; servizi &gt; Fatti e cifre &gt; Statistica degli stranieri &gt; Statistica sull’immigrazione (non disponibile in italiano).</p>
<p id="fn-d5350e252"><sup><a href="#fnbck-d5350e252">9</a></sup><sup></sup>  Cfr. il Monitoraggio del mercato dell’alloggio; <a href="https://wohnmonitor.admin.ch/it" target="_blank">
				https://wohnmonitor.admin.ch/it
			</a>.</p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Piano d’intervento contro la penuria di alloggi</a>
</h1>
<div class="collapseable">
<p class="absatzvor man-space-before-8">Il Dipartimento federale dell’economia, della formazione e della ricerca (DEFR) segue con attenzione gli sviluppi in atto sul mercato dell’alloggio. Nel maggio 2023 e nel febbraio 2024 ha infatti organizzato due tavole rotonde con rappresentanti della Confederazione, dei Cantoni, delle città e dei Comuni, del settore dell’edilizia e dell’economia immobiliare nonché della società civile. Il 13 febbraio 2024 è stato presentato un piano d’intervento contro la penuria di alloggi inteso ad aumentare l’offerta di alloggi e a creare spazi abitativi di alta qualità, a prezzi accessibili e rispondenti al fabbisogno<sup><a href="#fn-d5350e270" id="fnbck-d5350e270">10</a></sup>. A questo scopo sono state definite 35 misure nei tre ambiti seguenti: «agevolare lo ‹sviluppo centripeto› e realizzarlo secondo standard qualitativi elevati», «rafforzare e accelerare le procedure» e «garantire un numero sufficiente di spazi abitativi a prezzi abbordabili e in base al fabbisogno».</p>
<p class="absatz man-space-before-4">Queste misure sono da intendersi come raccomandazioni agli attori interessati. Il piano d’intervento rispetta in tal modo la ripartizione delle competenze esistente: i compiti centrali della pianificazione del territorio e in materia di procedure di pianificazione e di autorizzazione rimarranno di competenza dei Cantoni, delle città e dei Comuni. La costruzione e gli investimenti continueranno a essere principalmente di competenza del settore edilizio e dell’economia immobiliare. Circa la metà delle misure raccomandate, soprattutto per quanto riguarda le basi, gli studi e le direttive, è rivolta alla Confederazione, spesso in cooperazione con altri partner. Il piano d’intervento prevede di portare avanti o di migliorare in maniera mirata gli strumenti esistenti della promozione indiretta da parte della Confederazione. Concretamente raccomanda, tra le altre cose, di proporre al Parlamento un nuovo credito d’impegno per il finanziamento di impegni eventuali per il periodo a partire dalla metà del 2027.</p>
<p class="absatz man-space-before-4">Per seguire l’attuazione delle misure del piano d’intervento, nella primavera del 2025 l’UFAB ha condotto un’indagine presso i partner competenti. I risultati mostrano che una delle 35 misure proposte è già stata attuata e che altre 18 sono in corso di elaborazione<sup><a href="#fn-d5350e285" id="fnbck-d5350e285">11</a></sup>. La maggior parte degli attori si impegna nel senso indicato dal piano d’intervento, pur ritenendo che la situazione sul mercato dell’alloggio continui a peggiorare e che manchino soprattutto alloggi a prezzi accessibili.</p>
<div class="footnotes">
<p id="fn-d5350e270"><sup><a href="#fnbck-d5350e270">10</a></sup><sup></sup>  «Piano d’intervento contro la penuria di alloggi»; <a href="https://www.admin.ch/gov/it/pagina-iniziale.html" target="_blank">
				www.admin.ch
			</a> &gt; Documentazione &gt; Comunicati stampa &gt; 13.2.2024.</p>
<p id="fn-d5350e285"><sup><a href="#fnbck-d5350e285">11</a></sup><sup></sup> «Piano d’intervento contro la penuria di abitazioni: attuazione in corso»; <a href="https://www.admin.ch/gov/it/pagina-iniziale.html" target="_blank">
				www.admin.ch
			</a> &gt; Documentazione &gt; Comunicati stampa &gt; 10.7.2025.</p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Promozione di alloggi a pigioni e prezzi moderati</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 Ruolo dei committenti di utilità pubblica nel contesto dell’offerta di alloggi</a>
</h2>
<div class="collapseable">
<p class="absatzvor man-space-before-8">In Svizzera, dove rispetto ad altri Paesi la percentuale di proprietari di abitazioni è bassa, la costruzione di abitazioni di utilità pubblica assume una particolare importanza come alternativa alla proprietà di abitazioni per uso proprio e al comune rapporto di locazione. Nel caso delle cooperative edilizie gli inquilini sono spesso anche soci e pertanto hanno una serie di diritti di codecisione per quanto riguarda la gestione e, rispetto al rapporto di locazione usuale, la sicurezza dell’alloggio è maggiormente garantita. Questa «terza via» nella costruzione di alloggi unisce così i vantaggi delle abitazioni di proprietà per uso proprio e quelli della locazione (p. es. maggiore mobilità).</p>
<p class="absatz man-space-before-4">Su scala nazionale la quota di mercato rappresentata dall’edilizia di utilità pubblica è piuttosto ridotta: il 4 per cento circa degli alloggi occupati è di proprietà dei committenti di utilità pubblica. Questo segmento ha maggior peso in città come Zurigo, Basilea, Lucerna, Bienne, Nyon o Thun, dove la quota di mercato è superiore al 10 per cento.</p>
<p class="absatz man-space-before-4">La «Statistica sull’edilizia di utilità pubblica 2024»<sup><a href="#fn-d5350e308" id="fnbck-d5350e308">12</a></sup> pubblicata nel settembre 2024 dall’UFAB e dall’Ufficio federale di statistica (UST) mostra che le abitazioni di utilità pubblica si differenziano per vari aspetti dalla locazione convenzionale e dalla proprietà. Le differenze riguardano, tra l’altro, le dimensioni degli immobili e delle abitazioni, le pigioni e la composizione sociodemografica degli occupanti. Nel settore di utilità pubblica, per esempio, il consumo di superficie abitabile e il consumo del suolo sono minori. Inoltre, nei luoghi dove il livello delle pigioni è molto alto, le abitazioni di utilità pubblica esplicano al massimo l’effetto di contenimento dei costi. Nel quarto più costoso delle zone abitative, la differenza delle pigioni è di oltre il 25 per cento. Il principio della pigione commisurata ai costi applicato dai committenti di utilità pubblica è particolarmente rilevante là dove le caratteristiche qualitative dell’ubicazione consentono agli operatori commerciali di richiedere pigioni più alte. Le abitazioni di utilità pubblica mettono pertanto a disposizione, in posizioni urbane centrali con elevati livelli di prezzo, alloggi a prezzi abbordabili per le persone meno abbienti. In tal modo, nelle zone con una forte tendenza alla rivalutazione degli immobili, è attenuato l’impatto della «gentrificazione» e contrastato il fenomeno della segregazione sociale e dell’estromissione di determinati gruppi di popolazione.</p>
<p class="absatz man-space-before-4">I committenti di utilità pubblica pongono inoltre maggiormente l’accento non solo su abitazioni di elevata qualità a costi convenienti, ma spesso anche su infrastrutture comuni e su complessi residenziali per famiglie con figli, privi di barriere architettoniche, efficienti a livello energetico e sostenibili sotto il profilo ecologico. Più di due terzi dei nuovi progetti di costruzione sostenuti tra il 2003 e il 2024 mediante mutui del fondo di rotazione raggiungono quindi almeno lo standard Minergie. Per quanto riguarda le costruzioni rimanenti, senza contare le case unifamiliari, negli ultimi anni mediamente poco più di un quinto delle nuove costruzioni ha ottenuto un certificato Minergie definitivo. Singoli committenti di utilità pubblica hanno inoltre assunto negli ultimi tempi un ruolo precursore per quanto riguarda nuove forme abitative e concetti di mobilità nonché nell’ambito dell’integrazione dei disabili, di persone con un passato migratorio o legato all’asilo. I committenti di utilità pubblica contribuiscono così a evitare la segregazione residenziale e a rafforzare la coesione sociale.</p>
<p class="absatz man-space-before-4">I vantaggi delle abitazioni di utilità pubblica vengono riconosciuti anche al di là del loro tradizionale raggio d’azione urbano. L’evoluzione del mercato dell’alloggio locale desta spesso preoccupazioni nei Comuni di agglomerato e in quelli turistici. In questi Comuni, l’arrivo di famiglie con redditi e patrimoni elevati ha gonfiato i prezzi dei terreni, delle case e degli appartamenti, al punto che la maggior parte delle economie domestiche con un reddito medio e, in particolare, i giovani, da cui dipende il buon funzionamento dei Comuni, non possono più permetterseli. Anche la domanda elevata di abitazioni secondarie ha contribuito a ridurre notevolmente la disponibilità di abitazioni primarie a prezzi accessibili per la popolazione locale. Si sono pertanto moltiplicate le iniziative lanciate dalla popolazione o dalle autorità per aumentare la disponibilità di alloggi a prezzi accessibili in collaborazione con i committenti di utilità pubblica. Ciò succede di frequente anche per quanto riguarda la messa a disposizione di abitazioni per anziani, fenomeno destinato ad acuirsi alla luce dell’invecchiamento demografico.</p>
<p class="absatz man-space-before-4">Gli aspetti economici, sociopolitici ed ecologici citati in precedenza giustificano il proseguimento da parte della Confederazione del sostegno all’edilizia di utilità pubblica.</p>
<div class="footnotes"><p id="fn-d5350e308"><sup><a href="#fnbck-d5350e308">12</a></sup><sup></sup> UFAB/UST, «Statistica sull’edilizia di utilità pubblica 2024»; <a href="http://www.ufab.admin.ch/" target="_blank">
				www.ufab.admin.ch
			</a> &gt; Promozione dell’alloggio &gt; Fatti e cifre «Promozione dell’alloggio» &gt; Statistica sull’edilizia di utilità pubblica (non disponibile in italiano).</p></div>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Importanza della CCA come strumento di finanziamento per la costruzione di abitazioni di utilità pubblica</a>
</h2>
<div class="collapseable">
<p class="absatzvor man-space-before-8">I tre strumenti adottati dalla LPrA per promuovere in maniera indiretta l’edilizia di utilità pubblica intervengono in vari momenti di un ciclo immobiliare. I mutui del fondo di rotazione e le fideiussioni al regresso accordati in singoli casi alla HBG aiutano a garantire il finanziamento di progetti di costruzione o di rinnovo. La promessa di sostegno in vista della realizzazione di un progetto comporta – nonostante le approfondite analisi del fabbisogno e del progetto stesso – una serie di rischi perché, a progetto concluso, sarà il mercato a confermarne la validità.</p>
<p class="absatz man-space-before-4">Viceversa, un finanziamento a lungo termine da parte della CCA avviene soltanto dopo che un edificio è stato ultimato e dato in locazione, perché la concessione di mutui CCA si orienta, tra l’altro, al valore di reddito effettivamente conseguito. Ciò significa che per un progetto di edilizia abitativa possono essere concessi in momenti diversi sia mutui del fondo di rotazione che finanziamenti della CCA. In questi casi un finanziamento a condizioni agevolate da parte della CCA può aiutare ad ammortizzare i mutui provenienti dal fondo di rotazione. Le diverse finalità degli strumenti impiegati e i vari limiti di prestito dimostrano che si tratta di due strumenti indipendenti i quali, pur essendo complementari, si basano su due forme di finanziamento diverse. Mentre la CCA concede, in linea di massima, mutui pari all’80 per cento dei ricavi da locazione ottenibili a lungo termine, i mutui del fondo di rotazione coprono fino al 95 per cento dei costi di investimento e hanno il carattere di finanziamento residuo; sostituiscono i mezzi propri per ottenere un finanziamento da parte di una banca. Il limite di spesa inteso ad aumentare la dotazione del fondo di rotazione non può quindi sostituire lo stanziamento di un nuovo credito d’impegno per fideiussioni a favore della CCA. Per continuare a concedere fideiussioni all’edilizia abitativa di utilità pubblica è necessario stanziare un nuovo credito d’impegno per impegni eventuali.</p>
</div></section><section id="lvl_4/lvl_4.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.3">4.3 Attività della CCA</a>
</h2>
<div class="collapseable">
<section id="lvl_4/lvl_4.3/lvl_4.3.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.3/lvl_4.3.1">4.3.1 Organizzazione e attività di prestito</a>
</h3>
<div class="collapseable">
<p class="absatzvor man-space-before-8">La CCA è uno strumento di promozione di cui si è dotato il settore della costruzione di abitazioni di utilità pubblica. Fondata nel 1990 dalle organizzazioni mantello dei committenti di utilità pubblica con il sostegno della Confederazione dopo che i tassi ipotecari erano saliti in breve tempo all’8 per cento, la CCA raccoglie fondi per i suoi membri contraendo prestiti direttamente sul mercato finanziario allo scopo di promuovere, mediante finanziamenti a tassi d’interesse preferenziali, la costruzione di abitazioni a pigioni e prezzi moderati. Alla fine del 2024 contava 566 membri, 441 dei quali hanno partecipato a un prestito. Fino a quel momento erano stati cofinanziati 1032 immobili per un totale di 38 060 alloggi<sup><a href="#fn-d5350e340" id="fnbck-d5350e340">13</a></sup>. </p>
<p class="absatz man-space-before-4">Dalla fondazione, nel 1990, fino alla metà del 2025 la CCA ha lanciato 99 emissioni per un importo complessivo di 8435,6 milioni di franchi con durata, di regola, tra i 10 e i 20 anni (con una tendenza verso la durata maggiore, visti gli attuali tassi bassi). A metà del 2025 erano in corso 36 emissioni per un importo complessivo di 4043,6 milioni di franchi (mentre quasi 4,4 miliardi erano già stati restituiti). Il grafico nell’allegato 4 illustra le scadenze di questi prestiti. L’ultima è attualmente fissata al 26 maggio 2045. Alla fine del 2024 la durata residua media dei prestiti in corso era di 10,262 anni.</p>
<p class="absatz man-space-before-4">Le emissioni sono lanciate in collaborazione con la Banca cantonale zurighese (ZKB), che rappresenta i creditori (investitori). In nome della Confederazione e con l’approvazione del DEFR, l’UFAB funge invece da garante dei prestiti a titolo solidale nei confronti della ZKB. I prestiti della CCA sono quotati in borsa e detenuti da un numero elevato di investitori (obbligazionisti). Grazie alle fideiussioni rilasciate dalla Confederazione secondo l’articolo 35 LPrA, la CCA gode di un’ottima solvibilità (rating di tripla A), che si riflette in un tasso d’interesse preferenziale. I committenti che partecipano al prestito ricevono una quota sotto forma di mutuo a interesse preferenziale, che utilizzano per finanziare i loro immobili già edificati e locati. I costi di emissione che comprendono anche gli accantonamenti per compensare le perdite di interessi e i costi di amministrazione della CCA vengono computati con un aggio sul prezzo di emissione del prestito. In termini di durata e tassi d’interesse i fondi ottenuti con questi prestiti vengono concessi ai committenti legittimati alle stesse condizioni alle quali sono stati raccolti sul mercato dei capitali. La CCA non è pertanto esposta al rischio di una variazione dei tassi d’interesse. I fondi raccolti sul mercato dei capitali e quelli prestati ai committenti si equivalgono. Come mostra il grafico nell’allegato 4, i costi complessivi dei prestiti – ossia tutti i costi legati all’emissione e alla gestione fino a scadenza del prestito, tasso d’interesse ed eventuale aggio/disaggio compresi – fino al 2014 erano inferiori di un punto percentuale in media rispetto al tasso delle ipoteche fisse di durata equivalente applicato dalle banche e, dal 2014 in poi, di circa un punto percentuale e mezzo. L’aumento della differenza durante la fase di tassi negativi tra il 2015 e il 2022 è dovuto al fatto che il tasso d’interesse dei prestiti della CCA si orienta ai tassi swap, mentre i costi e i margini delle banche sono calcolati su base zero. Inoltre, i margini netti delle banche per le scadenze a lungo termine sono tendenzialmente aumentati e le nuove direttive generano costi lievemente più alti. Questa differenza rappresenta, sull’intera durata del prestito considerato, un risparmio sugli interessi che si traduce in una riduzione di circa una pigione mensile all’anno per gli alloggi finanziati tramite la CCA.</p>
<div class="footnotes"><p id="fn-d5350e340"><sup><a href="#fnbck-d5350e340">13</a></sup><sup></sup> Rapporto di gestione 2024 della CCA; <a href="http://www.egw-ccl.ch" target="_blank">
				www.egw-ccl.ch
			</a> &gt; Dokumente &gt; Geschäftsberichte (non disponibile in italiano).</p></div>
</div></section><section id="lvl_4/lvl_4.3/lvl_4.3.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.3/lvl_4.3.2">4.3.2 Importanza dei prestiti CCA per gli investitori</a>
</h3>
<div class="collapseable">
<p class="absatzvor man-space-before-8">La CCA è un’emittente affermata sul mercato del capitale svizzero e gode di un’eccellente reputazione presso gli investitori obbligazionari del nostro Paese. La massima qualità, confermata dal rating AAA, è molto richiesta da tutti gli investitori di rilievo e i titoli, considerati di massima sicurezza, possono essere acquistati da chiunque, per cui il canale di vendita è molto ampio.</p>
<p class="absatz man-space-before-4">Grazie alla fideiussione solidale della Confederazione l’investitore acquista indirettamente un’obbligazione della Confederazione con una lieve maggiorazione del rendimento. I prestiti in essere della CCA sono negoziati sul mercato secondario con all’incirca il medesimo spread creditizio di un Cantone svizzero che vanta un ottimo rating. I titoli sono considerati una diversificazione rispetto alle obbligazioni della Confederazione (il cui volume si è continuamente ridotto negli ultimi anni) e alle obbligazioni dei due istituti di emissione di obbligazioni fondiarie.</p>
</div></section><section id="lvl_4/lvl_4.3/lvl_4.3.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.3/lvl_4.3.3">4.3.3 Gestione dei rischi</a>
</h3>
<div class="collapseable">
<p class="absatzvor man-space-before-8">In via di principio, analogamente ai finanziamenti ipotecari delle banche, anche i prestiti della CCA sono esposti a un rischio di credito. Poiché, nella sua funzione di garante, anche la Confederazione sarebbe colpita da eventuali inadempienze, la CCA è contrattualmente obbligata a monitorare costantemente i prestiti e i loro rischi e, in caso di problemi, ad adottare e attuare misure adeguate. A questo scopo esiste un sistema di informazione e gestione dei rischi articolato e definito in forma scritta, che viene continuamente rivisto, perfezionato e applicato prima della concessione del prestito, per tutta la sua durata nonché all’insorgenza di eventuali problemi.</p>
<p class="absatz man-space-before-4">In relazione al credito quadro 2021–2027, la gestione dei rischi della CCA è stata inscritta nell’ordinanza del 26 novembre 2003<sup><a href="#fn-d5350e369" id="fnbck-d5350e369">14</a></sup> sulla promozione dell’alloggio (OPrA, art. 41<i>a</i>). I committenti di utilità pubblica che percepiscono finanziamenti dalla CCA sono pertanto contrattualmente obbligati a gestire gli immobili secondo criteri professionali e a redigere un rapporto di gestione annuale secondo le disposizioni del Codice delle obbligazioni<sup><a href="#fn-d5350e384" id="fnbck-d5350e384">15</a></sup> concernenti la contabilità commerciale e la presentazione dei conti. Un servizio esterno indipendente verifica ogni anno il conto annuale dei committenti e rilascia un rating per ciascuno di essi. Alla fine del 2024, 300 committenti beneficiari di finanziamenti CCA – detentori di quasi il 69 per cento dei prestiti ottenuti – figurava nella categoria 1. A nessun committente era stato assegnato il rating 4, che esprime un’insufficienza. In tutto, circa il 93 per cento dei finanziamenti si situa al di sotto di un tetto massimo del 70 per cento del valore reddituale degli immobili che fungono da garanzia.</p>
<p class="man-template-tab-krpr-r-kurs man-font-style-italic">Tabella 1</p>
<p class="man-template-tab-untertit man-space-before-8">Rating committenti di utilità pubblica con quote CCA <span class="man-font-weight-normal">(fine 2024)</span></p>
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Rating</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Membri</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">%</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Totale</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">%</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Quote</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">%</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Prestito</p>
				</th>
			</tr>
			<tr>
				
				
				<td>
					
					<p class="man-template-tab-krpr man-space-before-3">1</p>
				</td>
				<td>
					
					<p class="man-template-tab-krpr-r man-space-before-3">300</p>
				</td>
				<td>
					
					<p class="man-template-tab-krpr-r man-space-before-3">68,0</p>
				</td>
				<td>
					
					<p class="man-template-tab-krpr-r man-space-before-3">2 801 100 000</p>
				</td>
				<td>
					
					<p class="man-template-tab-krpr-r man-space-before-3">68,8</p>
				</td>
				<td>
					
					<p class="man-template-tab-krpr-r man-space-before-3">2 624 798 730</p>
				</td>
				<td>
					
					<p class="man-template-tab-krpr-r man-space-before-3">64,45</p>
				</td>
				<td>
					
					<p class="man-template-tab-krpr-r man-space-before-3">fino al 70 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3">170 293 030</p>
				</td>
				<td>
					
					<p class="man-template-tab-krpr-r man-space-before-3">4,18</p>
				</td>
				<td>
					
					<p class="man-template-tab-krpr-r man-space-before-3">70–80 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3">6 008 240</p>
				</td>
				<td>
					
					<p class="man-template-tab-krpr-r man-space-before-3">0,15</p>
				</td>
				<td>
					
					<p class="man-template-tab-krpr-r man-space-before-3">&gt; 80 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3">2</p>
				</td>
				<td>
					
					<p class="man-template-tab-krpr-r man-space-before-3">103</p>
				</td>
				<td>
					
					<p class="man-template-tab-krpr-r man-space-before-3">23,4</p>
				</td>
				<td>
					
					<p class="man-template-tab-krpr-r man-space-before-3">1 097 400 000</p>
				</td>
				<td>
					
					<p class="man-template-tab-krpr-r man-space-before-3">26,9</p>
				</td>
				<td>
					
					<p class="man-template-tab-krpr-r man-space-before-3">1 021 010 120</p>
				</td>
				<td>
					
					<p class="man-template-tab-krpr-r man-space-before-3">25,07</p>
				</td>
				<td>
					
					<p class="man-template-tab-krpr-r man-space-before-3">fino al 70 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3">73 146 730</p>
				</td>
				<td>
					
					<p class="man-template-tab-krpr-r man-space-before-3">1,80</p>
				</td>
				<td>
					
					<p class="man-template-tab-krpr-r man-space-before-3">70–80 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3">3 243 150</p>
				</td>
				<td>
					
					<p class="man-template-tab-krpr-r man-space-before-3">0,08</p>
				</td>
				<td>
					
					<p class="man-template-tab-krpr-r man-space-before-3">&gt; 80 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3">3</p>
				</td>
				<td>
					
					<p class="man-template-tab-krpr-r man-space-before-3">38</p>
				</td>
				<td>
					
					<p class="man-template-tab-krpr-r man-space-before-3">8,6</p>
				</td>
				<td>
					
					<p class="man-template-tab-krpr-r man-space-before-3">174 400 000</p>
				</td>
				<td>
					
					<p class="man-template-tab-krpr-r man-space-before-3">4,3</p>
				</td>
				<td>
					
					<p class="man-template-tab-krpr-r man-space-before-3">138 900 730</p>
				</td>
				<td>
					
					<p class="man-template-tab-krpr-r man-space-before-3">3,41</p>
				</td>
				<td>
					
					<p class="man-template-tab-krpr-r man-space-before-3">fino al 70 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3">27 216 300</p>
				</td>
				<td>
					
					<p class="man-template-tab-krpr-r man-space-before-3">0,67</p>
				</td>
				<td>
					
					<p class="man-template-tab-krpr-r man-space-before-3">70–80 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3"></p>
				</td>
				<td>
					
					<p class="man-template-tab-krpr-r man-space-after-3"></p>
				</td>
				<td>
					
					<p class="man-template-tab-krpr-r man-space-after-3"></p>
				</td>
				<td>
					
					<p class="man-template-tab-krpr-r man-space-after-3"></p>
				</td>
				<td>
					
					<p class="man-template-tab-krpr-r man-space-after-3"></p>
				</td>
				<td>
					
					<p class="man-template-tab-krpr-r man-space-after-3">8 282 970</p>
				</td>
				<td>
					
					<p class="man-template-tab-krpr-r man-space-after-3">0,20</p>
				</td>
				<td>
					
					<p class="man-template-tab-krpr-r man-space-after-3">&gt; 80 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3"><b>Totale</b></p>
				</td>
				<td>
					
					<p class="man-template-tab-krpr-r man-space-after-3"><b>441</b></p>
				</td>
				<td>
					
					<p class="man-template-tab-krpr-r man-space-after-3"><b>100   </b></p>
				</td>
				<td>
					
					<p class="man-template-tab-krpr-r man-space-after-3"><b>4 072 900 000</b></p>
				</td>
				<td>
					
					<p class="man-template-tab-krpr-r man-space-after-3"><b>100   </b></p>
				</td>
				<td>
					
					<p class="man-template-tab-krpr-r man-space-after-3"><b>4 072 900 000</b></p>
				</td>
				<td>
					
					<p class="man-template-tab-krpr-r man-space-after-3"><b>100     </b></p>
				</td>
				<td>
					
					<p class="man-template-tab-krpr-r man-space-after-3"></p>
				</td>
			</tr>
		</table></div>
<p class="absatz man-space-before-4">Sulla base dell’articolo di ordinanza citato, la CCA esamina ogni quattro anni i committenti di utilità pubblica per quanto riguarda gli oggetti di pegno finanziati con quote della CCA. L’esame comprende in particolare lo stato del finanziamento di grado anteriore o uguale, la tabella delle pigioni, il conto economico dell’immobile, la descrizione dello stato dell’edificio, delle cose locate e dei relativi impianti d’esercizio. La direzione della CCA presenta all’UFAB un resoconto annuale delle attività nel campo della gestione dei rischi.</p>
<p class="absatz man-space-before-4">Inoltre, ogni domanda di concessione di una fideiussione si basa su richieste di finanziamento approvate da una commissione d’esame composta da rinomati esperti in materia di immobili e finanze. Questi valutano in particolare il criterio dell’utilità pubblica del committente, la sua solvibilità e dunque la sostenibilità del finanziamento richiesto nonché la locabilità a lungo termine degli alloggi (convenienza della pigione, raffronto con le pigioni sul mercato dell’alloggio, rating dell’ubicazione, quota di appartamenti vuoti). Per ogni immobile viene definito un valore di prestito massimo, che corrisponde al valore di reddito. Quest’ultimo deriva dalla capitalizzazione dei proventi netti da locazione (proventi netti – canone del diritto di superficie/tasso di capitalizzazione). Nel determinare il tasso di capitalizzazione sono considerati l’età e lo stato dell’immobile, il potenziale di locazione, la situazione finanziaria e la gestione del richiedente nonché la situazione sul fronte dei tassi d’interesse. Di regola questo tasso di capitalizzazione è almeno del 5 per cento. Alla fine del 2024 il tasso di capitalizzazione medio si situava al 5,52 per cento. Il limite di prestito si attesta al massimo all’80 per cento del valore reddituale. Sull’intera durata del prestito ipotecario l’eventuale quota superiore al 70 per cento va ammortizzata entro la scadenza del prestito fino all’ipoteca di rango anteriore o dello stesso rango, o va costituita a tale scopo una riserva di liquidità. Per entrambi i casi va normalmente previsto un importo annuo dell’1 per cento del valore reddituale. Il rispetto di questo impegno deve essere confermato ogni anno in forma scritta dall’ufficio di revisione del committente. Alla fine del 2024 il livello di prestito medio si situava al 64,76 per cento. La quota di tutti i finanziamenti della CCA a favore di un committente non può di norma superare il 40 per cento del capitale di terzi a lungo termine del committente. In media, i finanziamenti della CCA costituiscono il 39,10 per cento del valore reddituale degli immobili finanziati con i suoi fondi. Per prevenire la concentrazione dei rischi, il servizio competente controlla che tutti i finanziamenti della CCA concessi a un determinato committente non superino il 10 per cento dell’intero volume dei prestiti in corso. Infine, i fondi della CCA vengono concessi soltanto previa consegna dei titoli di pegno immobiliare o di altre coperture correnti.</p>
<p class="absatz man-space-before-4">Per poter individuare tempestivamente eventuali problemi finanziari, i committenti devono versare gli interessi a scadenza trimestrale. Per coprire i rischi di perdita degli interessi ed essere in grado di onorare gli impegni assunti nei confronti dei creditori, la CCA effettua degli accantonamenti: alla fine del 2024 il loro importo era di 46 milioni di franchi.</p>
<p class="absatz man-space-before-4">Qualora un finanziamento o un committente dovesse risultare a rischio, la CCA trasmette il relativo caso al servizio Recovery dell’UFAB, che se ne prende carico. Se emergesse che un prestito della CCA non può più essere pagato o restituito, questo prestito – comprese le rispettive garanzie – verrebbe convertito in un primo tempo in un mutuo dell’UFAB e gestito da quest’ultimo. In tal caso, nell’ambito di un accordo di risanamento a lungo termine, l’UFAB punterebbe in particolare sul totale rimborso dei fondi concessi in prestito. Dall’entrata in vigore della LPrA, e da quando esiste un sistema di gestione dei rischi, non è mai stato necessario adottare tali misure di contenimento dei danni. La CCA non ha mai subito perdite e finora nessuna delle fideiussioni concesse in questo periodo ha dovuto essere onorata.</p>
<div class="footnotes">
<p id="fn-d5350e369"><sup><a href="#fnbck-d5350e369">14</a></sup><sup></sup>  <a href="https://fedlex.data.admin.ch/vocabulary/legal-taxonomy/10333" target="_blank" data-rs-uri="https://fedlex.data.admin.ch/eli/cc/2004/38" data-rs="842.1" data-lang="it">RS <b>842.1</b></a></p>
<p id="fn-d5350e384"><sup><a href="#fnbck-d5350e384">15</a></sup><sup></sup>  <a href="https://fedlex.data.admin.ch/vocabulary/legal-taxonomy/5818" target="_blank" data-rs-uri="https://fedlex.data.admin.ch/eli/cc/27/317_321_377" data-rs="220" data-lang="it">RS <b>220</b></a></p>
</div>
</div></section><section id="lvl_4/lvl_4.3/lvl_4.3.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.3/lvl_4.3.4">4.3.4 Valutazione, analisi del portafoglio e stress test</a>
</h3>
<div class="collapseable">
<p class="absatzvor man-space-before-8">Come previsto dall’articolo 48 LPrA, nel 2010 la fideiussione da parte della Confederazione dei prestiti in obbligazioni della CCA è stata sottoposta a una valutazione da parte di specialisti esterni<sup><a href="#fn-d5350e967" id="fnbck-d5350e967">16</a></sup>. Questa valutazione, basata tra l’altro sulla banca dati della CCA, su colloqui con esperti e su un’indagine scritta condotta presso i suoi membri, ha esaminato il periodo compreso tra il primo prestito contratto dopo l’entrata in vigore della LPrA, nel dicembre 2003, e il mese di giugno 2009. Considerato che la CCA risponde a un’esigenza comprovata, che le sue attività permettono di ridurre le pigioni e i prezzi di un numero considerevole di abitazioni del settore di utilità pubblica e che i suoi costi sono ampiamente compensati dalla sua utilità, gli autori della valutazione raccomandano alla Confederazione di continuare a garantire i prestiti della CCA.</p>
<p class="absatz man-space-before-4">Viste le perdite subite sulle fideiussioni delle navi d’alto mare, l’UFAB, d’intesa con il DEFR, ha commissionato nel 2018 un’analisi del portafoglio dei mutui della CCA e uno stress test per quest’ultima. Allora il portafoglio (stato alla fine del 2017) comprendeva quasi 3,2 miliardi di franchi, ripartiti su 901 immobili appartenenti a 368 committenti. Lo studio è stato affidato a una società che esegue periodicamente degli stress test conformi alle prescrizioni della FINMA per conto delle banche cantonali e regionali svizzere<sup><a href="#fn-d5350e983" id="fnbck-d5350e983">17</a></sup>. L’analisi del portafoglio ha mostrato tra l’altro che l’impegno finanziario medio per singoli committenti ammontava a 8,7 milioni di franchi e che il loro grado di solvibilità era nettamente più omogeneo di quello delle società immobiliari finanziate dalle banche. Considerato che il sistema delle pigioni commisurate ai costi limita le possibilità di aumento del capitale proprio, non sorprende che il rating medio dei committenti di utilità pubblica sia leggermente inferiore. Il portafoglio della CCA è ben diversificato sul piano regionale; tra i volumi finanziari e la forza economica è stata registrata una correlazione geografica: un terzo del volume di finanziamento è destinato al Cantone di Zurigo e un altro terzo ai Cantoni di Vaud, Lucerna e Berna.</p>
<p class="absatz man-space-before-4">Analogamente a quanto avviene di consueto nel settore bancario, lo stress test è stato effettuato secondo tre scenari. Nel primo, riferito a una situazione priva di stress, caratterizzato da continuità economica e fondato sui valori comparativi delle banche, le potenziali perdite annuali sono stimate a 4,8 milioni di franchi, ossia allo 0,15 per cento dei fondi impegnati e garantiti. Nel secondo scenario, detto «di recessione», i prezzi del settore immobiliare diminuirebbero fino al 30 per cento, a seconda delle regioni, in un periodo di sette anni, alcuni dei quali caratterizzati da una riduzione del prodotto interno lordo (PIL), con perdite annuali che potrebbero raggiungere i 12,1 milioni di franchi nell’ultimo anno di questo periodo. Il totale delle perdite accumulate nei sette anni sarebbe di 58 milioni di franchi, pari all’1,81 per cento della somma garantita. Il terzo scenario presenta una situazione estrema e una crisi immobiliare ancora più grave di quella degli anni 1990: per un periodo di sette anni i prezzi del settore immobiliare diminuirebbero fino al 45 per cento e, anche in questo caso, in alcuni anni si registrerebbe una riduzione del PIL, mentre il livello dei tassi d’interesse crescerebbe fino al 6 per cento nel primo anno per poi tornare alla normalità. A queste condizioni le perdite annuali attese si situerebbero tra i 4,9 e i 50 milioni di franchi, per un totale di perdite di 208 milioni di franchi accumulati nei sette anni, pari al 6,5 per cento dei fondi impegnati e garantiti. Secondo gli autori del rapporto, qualora si verificasse un tale scenario le perdite del portafoglio della CCA, che ammonta a circa 3 miliardi di franchi, andrebbero comunque rapportate ai 1000 miliardi del mercato ipotecario svizzero.</p>
<p class="absatz man-space-before-4">Le analisi del portafoglio effettuate nel 2018 sono state ripetute negli anni 2020, 2022 e 2024. Quella più recente si basa su indicatori finanziari dei committenti della fine del 2022 e sui dati relativi agli immobili della fine del 2023, ossia valori successivi alla pandemia. Le perdite annue attese nello scenario privo di stress si aggirano attualmente sui 3,7 milioni di franchi; corrispondono quindi all’incirca allo 0,1 per cento dell’importo totale dei prestiti e sono percentualmente inferiori al 2018.</p>
<div class="footnotes">
<p id="fn-d5350e967"><sup><a href="#fnbck-d5350e967">16</a></sup><sup></sup>  <i>Evaluation Emissionszentrale für gemeinnützige Wohnbauträger EGW. Zusammenfassung des Berichts im Auftrag des Bundesamtes für Wohnungswesen</i>; <a href="http://www.ufab.admin.ch" target="_blank">
				www.ufab.admin.ch
			</a> &gt; Pubblicazioni, dati e servizi &gt; Pubblicazioni &gt; Pubblicazioni di ricerca (non disponibile in italiano).</p>
<p id="fn-d5350e983"><sup><a href="#fnbck-d5350e983">17</a></sup><sup></sup>  <i>Darlehensportfolio der Emissionszentrale für gemeinnützige Wohnbauträger EGW: Stresstest</i>; <a href="http://www.ufab.admin.ch" target="_blank">
				www.ufab.admin.ch
			</a> &gt; Pubblicazioni, dati e servizi &gt; Pubblicazioni &gt; Pubblicazioni di ricerca (non disponibile in italiano).</p>
</div>
</div></section>
</div></section><section id="lvl_4/lvl_4.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.4">4.4 Diritto comparato, in particolare rapporto con il diritto europeo</a>
</h2>
<div class="collapseable">
<p class="absatzvor man-space-before-8">Nell’UE la politica dell’alloggio compete in linea di massima ai singoli Stati membri. La maggior parte dei Paesi dell’UE dispone di basi legali che disciplinano la promozione dell’alloggio a favore delle fasce di popolazione economicamente più deboli. Poiché numerosi Stati dell’UE devono far fronte a una penuria di alloggi a prezzi accessibili, la Commissione europea ha integrato nel suo programma di lavoro 2024–2029 misure in questo ambito e ha nominato un Commissario per l’Energia e l’Edilizia abitativa. Sotto la sua direzione la nuova «Housing Task Force» dovrà elaborare entro il 2026 uno «European Affordable Housing Plan».</p>
<p class="absatz man-space-before-4">Al di fuori dell’Europa, l’Australia ha introdotto nel 2019 un modello di promozione e di fideiussione che si ispira alla CCA.</p>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Rapporto con il programma di legislatura e le strategie nazionali del Consiglio federale</a>
</h1>
<div class="collapseable">
<section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Rapporto con il programma di legislatura</a>
</h2>
<div class="collapseable">
<p class="absatzvor man-space-before-8">Il progetto non è annunciato né nel messaggio del 24 gennaio 2024<sup><a href="#fn-d5350e1016" id="fnbck-d5350e1016">18</a></sup> sul programma di legislatura 2023–2027 né nel decreto federale del 6 giugno 2024<sup><a href="#fn-d5350e1029" id="fnbck-d5350e1029">19</a></sup> sul programma di legislatura 2023–2027.</p>
<div class="footnotes">
<p id="fn-d5350e1016"><sup><a href="#fnbck-d5350e1016">18</a></sup><sup></sup>  <a href="https://fedlex.data.admin.ch/eli/fga/2024/525" target="_blank">FF <b>2024</b> 525</a></p>
<p id="fn-d5350e1029"><sup><a href="#fnbck-d5350e1029">19</a></sup><sup></sup>  <a href="https://fedlex.data.admin.ch/eli/fga/2024/1440" target="_blank">FF <b>2024</b> 1440</a></p>
</div>
</div></section><section id="lvl_5/lvl_5.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.2">5.2 Rapporto con le strategie nazionali del Consiglio federale</a>
</h2>
<div class="collapseable">
<p class="absatzvor man-space-before-8">Nella sua «Strategia per uno sviluppo sostenibile 2030», il Consiglio federale stabilisce le priorità dell’attuazione dell’Agenda 2030 per uno sviluppo sostenibile in Svizzera<sup><a href="#fn-d5350e1047" id="fnbck-d5350e1047">20</a></sup>. Uno degli orientamenti strategici nazionali dell’ambito tematico prioritario 4.3 «Pari opportunità e coesione sociale» è quello di favorire un’offerta di alloggi adeguata. L’obiettivo 11.1 consiste nel mantenere la quota di alloggi a pigione moderata e nell’aumentarla in zone con elevata necessità. Le fasce di popolazione svantaggiate sul mercato delle abitazioni devono inoltre avere accesso ad alloggi adeguati a prezzi abbordabili.</p>
<p class="absatz man-space-before-4">L’obiettivo «Rafforzare la diversità sociale e la coesione delle regioni» fa anche parte degli obiettivi della «Strategia 2024+» nell’ambito dello sviluppo della Politica degli agglomerati e della Politica per le aree rurali e le regioni montane, tra cui si annovera inoltre un’offerta di alloggi sufficiente e a prezzi accessibili<sup><a href="#fn-d5350e1060" id="fnbck-d5350e1060">21</a></sup>.</p>
<div class="footnotes">
<p id="fn-d5350e1047"><sup><a href="#fnbck-d5350e1047">20</a></sup><sup></sup>  «Strategia per uno sviluppo sostenibile 2030»; <a href="https://www.are.admin.ch/it" target="_blank">
				www.are.admin.ch
			</a> &gt; Sviluppo sostenibile &gt; Strategia per uno sviluppo sostenibile &gt; Strategia per uno sviluppo sostenibile 2030.</p>
<p id="fn-d5350e1060"><sup><a href="#fnbck-d5350e1060">21</a></sup><sup></sup>  Cfr. «Politica degli agglomerati e Politica per le aree rurali e le regioni montane: il contributo della Confederazione a uno sviluppo territoriale coerente 2024–2031». Rapporto del Consiglio federale del 26 giu. 2024, parte B; <a href="https://www.seco.admin.ch/seco/it/home.html" target="_blank">
				www.seco.admin.ch
			</a> &gt; Servizi e pubblicazioni &gt; Pubblicazioni &gt; Promozione della piazza economica &gt; Studi.</p>
</div>
</div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Procedura preliminare</a>
</h1>
<div class="collapseable">
<p class="absatzvor man-space-before-8">La domanda di credito comporterebbe una spesa effettiva soltanto se fosse necessario onorare una fideiussione, caso che non si è mai verificato dall’entrata in vigore della LPrA, nel 2003. Nel bilancio della Confederazione di fine 2024 è stato di conseguenza accantonato un importo di 43,6 milioni di franchi, che rappresenta circa l’1 per cento degli impegni eventuali in essere. La portata finanziaria, ma anche politica, economica, ecologica, sociale o culturale, è quindi limitata. Poiché non si tratta né di un progetto ai sensi dell’articolo 3 capoverso 1 lettera d della legge del 18 marzo 2005<sup><a href="#fn-d5350e1076" id="fnbck-d5350e1076">22</a></sup><sup> </sup>sulla consultazione (LCo), né di un progetto ai sensi del medesimo articolo capoverso 1 lettera e, non è stata indetta una procedura di consultazione.</p>
<div class="footnotes"><p id="fn-d5350e1076"><sup><a href="#fnbck-d5350e1076">22</a></sup><sup></sup>  <a href="https://fedlex.data.admin.ch/vocabulary/legal-taxonomy/5216" target="_blank" data-rs-uri="https://fedlex.data.admin.ch/eli/cc/2005/542" data-rs="172.061" data-lang="it">RS <b>172.061</b></a></p></div>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Contenuto del decreto di finanziamento</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Necessità di un nuovo credito d’impegno</a>
</h2>
<div class="collapseable">
<p class="absatzvor man-space-before-8">Il proseguimento del sistema di fideiussioni a favore dell’edilizia abitativa di utilità pubblica presuppone lo stanziamento di un nuovo credito d’impegno per finanziare impegni eventuali (cfr. art. 21 cpv. 4 lett. e della legge federale del 7 ottobre 2005<sup><a href="#fn-d5350e1098" id="fnbck-d5350e1098">23</a></sup> sulle finanze della Confederazione [LFC]). Il credito esistente sarà totalmente esaurito nell’estate del 2027, dopodiché la CCA dovrebbe interrompere la sua attività di prestito. Il nuovo credito d’impegno servirà essenzialmente a garantire i prestiti della CCA, e una minima parte continuerà a essere riservata occasionalmente alle fideiussioni al regresso per la HBG.</p>
<p class="absatz man-space-before-4">Il credito d’impegno a favore della CCA è volto a mantenere uno strumento di finanziamento comprovato per gli operatori che svolgono un’attività nella costruzione di abitazioni di utilità pubblica. Grazie alla fideiussione della Confederazione, la CCA può raccogliere fondi per i suoi membri direttamente sul mercato finanziario e metterli a loro disposizione a condizioni favorevoli a lungo termine. In tal modo il Consiglio federale rispetta l’obbligo della Confederazione, sancito all’articolo 108 Cost., di impegnarsi a favore della costruzione di abitazioni a pigioni e prezzi moderati per soddisfare il fabbisogno di alloggi delle fasce della popolazione economicamente e socialmente meno favorite. Il monitoraggio del mercato dell’alloggio dell’estate 2025 mostra che queste ultime sono state sempre più sotto pressione negli ultimi anni<sup><a href="#fn-d5350e1112" id="fnbck-d5350e1112">24</a></sup>. Il mercato è teso praticamente in tutta la Svizzera e gli oneri locativi sono tendenzialmente in aumento.</p>
<div class="footnotes">
<p id="fn-d5350e1098"><sup><a href="#fnbck-d5350e1098">23</a></sup><sup></sup>  <a href="https://fedlex.data.admin.ch/vocabulary/legal-taxonomy/7751" target="_blank" data-rs-uri="https://fedlex.data.admin.ch/eli/cc/2006/227" data-rs="611.0" data-lang="it">RS <b>611.0</b></a></p>
<p id="fn-d5350e1112"><sup><a href="#fnbck-d5350e1112">24</a></sup><sup></sup>  Monitoraggio del mercato dell’alloggio; <a href="https://wohnmonitor.admin.ch/it" target="_blank">
				https://wohnmonitor.admin.ch/it
			</a>.</p>
</div>
</div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Proposta del Consiglio federale</a>
</h2>
<div class="collapseable">
<section id="lvl_7/lvl_7.2/lvl_7.2.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.2/lvl_7.2.1">7.2.1 Durata del decreto federale</a>
</h3>
<div class="collapseable">
<p class="absatzvor man-space-before-8">L’attuale decreto federale sul credito quadro per gli anni 2021–2027 è in vigore dal 1° luglio 2021 al 31 dicembre 2027. Secondo la pianificazione prevista, quest’ultimo sarà esaurito all’incirca alla metà del 2027. Per poter continuare l’attività di prestito, viene chiesto un nuovo credito d’impegno dal 1° luglio 2027. Per utilizzare in maniera efficiente i crediti d’impegno stanziati dal Parlamento ed evitare che i crediti non utilizzati decadano, risulta opportuna una sovrapposizione di sei mesi della durata dei crediti. In questo modo i prestiti emessi sono inoltre sempre oggetto di repo. Ciò è il caso a partire da un importo di 100 milioni di franchi e consente condizioni di prestito ottimali. Anche i precedenti crediti quadro prevedevano una sovrapposizione di sei mesi dei periodi d’impegno.</p>
<p class="absatz man-space-before-4">Nonostante una durata dei sei anni e mezzo del decreto federale, il calcolo del credito d’impegno si basa, come per i due precedenti crediti, su un fabbisogno di sei anni.</p>
</div></section><section id="lvl_7/lvl_7.2/lvl_7.2.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.2/lvl_7.2.2">7.2.2 Importo del credito d’impegno</a>
</h3>
<div class="collapseable">
<p class="absatzvor man-space-before-8">Finora la CCA ha effettuato ogni anno dalle due alle quattro emissioni dell’importo complessivo di 250–350 milioni. I mezzi del credito d’impegno servono per rifinanziare prestiti giunti a scadenza e per nuovi finanziamenti. In media circa il 65 per cento dei rimborsi dei prestiti viene convertito in nuovi prestiti. Questa quota di conversione contribuisce a stabilizzare le pigioni e si è rivelata valida anche dal punto di vista dei rischi: ai committenti offre una certa sicurezza per la pianificazione e per la CCA i rischi di credito non subiscono cambiamenti di rilievo. Non si tratta di una quota di conversione rigida, ma di una prassi che si è sviluppata e consolidata nel tempo. L’importo del credito d’impegno è quindi in buona parte determinato dai tempi dei prestiti in scadenza da rinnovare e dal fabbisogno di rifinanziamenti. Solo una parte del credito d’impegno, quella che supera gli 834,4 milioni di franchi, è a disposizione per prestiti da impiegare per nuovi finanziamenti.</p>
<p class="absatz man-space-before-4">Al momento dell’adozione del decreto federale del 3 marzo 2021 il Parlamento ha incaricato il Consiglio federale, con una decisione programmatica secondo l’articolo 28 della legge del 13 dicembre 2002<sup><a href="#fn-d5350e1140" id="fnbck-d5350e1140">25</a></sup> sul Parlamento (LParl), di concepire il credito quadro successivo in modo tale che il volume delle fideiussioni non aumentasse più rapidamente del numero delle economie domestiche. Ciò dovrebbe consentire di stabilizzare la crescita del volume delle fideiussioni e quindi il rischio complessivo per la Confederazione.</p>
<p class="absatz man-space-before-4">Dal 2020 il numero delle economie domestiche è cresciuto mediamente dell’1,34 per cento all’anno; ne risulta un aumento dell’8,3 per cento del volume delle fideiussioni nell’arco di sei anni. A partire da un volume delle fideiussioni di 4260,5 milioni di franchi alla fine della durata del credito quadro 2021–2027, il volume delle fideiussioni arriverebbe a 4614,8 milioni di franchi al termine del nuovo periodo di credito. Ne risulterebbe un credito d’impegno di 1638 milioni di franchi.</p>
<p class="absatz man-space-before-4">Detratti gli 834,4 milioni di franchi che devono essere impiegati per i rifinanziamenti, per nuovi finanziamenti sarebbero disponibili 803,6 milioni di franchi, ossia circa la metà del credito. Un raffronto pluriennale (dal 2011) mostra che la quota di nuovi finanziamenti superava il 60 per cento.</p>
<p class="absatz man-space-before-4">Un credito d’impegno calcolato in questo modo comporterebbe una serie di svantaggi: dall’inizio dell’estate 2024 la CCA registra un’elevata domanda di finanziamenti e, da allora, può considerare meno della metà delle richieste di nuovi finanziamenti. Con una domanda sempre elevata, un credito d’impegno secondo le prescrizioni della decisione programmatica non sarebbe in grado di soddisfare tale domanda. Al contrario, i prestiti per nuovi immobili andrebbero ridotti rispetto a quelli odierni del 26 per cento circa (raffrontati sull’intero periodo d’impegno) e ciò renderebbe difficile accedere a questo strumento sia per i nuovi committenti, sia per quelli che finora non vi hanno fatto ricorso.</p>
<p class="absatz man-space-before-4">A questo si aggiunge che nel frattempo la situazione sul mercato dell’alloggio è notevolmente cambiata. Da un’offerta in parte eccessiva di alloggi si è passati nel giro di pochi anni a una penuria, che ora riguarda ampie parti del Paese. Tra il 2020 e il 2025 il tasso di abitazioni vuote è passato dall’1,72 all’1,00 per cento. Come mostra il rapporto del 29 novembre 2022 sull’evoluzione degli affitti e la penuria di alloggi in Svizzera<sup><a href="#fn-d5350e1160" id="fnbck-d5350e1160">26</a></sup>, non è previsto un rapido miglioramento. A livello nazionale, tra il 2009 e il 2023 le pigioni proposte sul mercato sono aumentate del 23,7 per cento; dal 2021 la situazione tesa sul mercato delle abitazioni in locazione ha portato a un aumento del 4–6 per cento all’anno. In questo contesto, nel piano d’intervento contro la penuria di abitazioni tra le misure raccomandate è stato inserito un nuovo credito d’impegno per impegni eventuali. Come mostra il monitoraggio del mercato dell’alloggio dell’UFAB (v. cartina nell’allegato 3), la penuria è particolarmente pronunciata nel segmento di prezzo basso e, dal 2020, è fortemente aumentata.</p>
<p class="absatz man-space-before-4">I cambiamenti nel panorama bancario svizzero, le misure di regolamentazione bancaria (Basilea III) e nuovi obiettivi relativi ai margini di guadagno fanno sì che molte banche pratichino una politica creditizia più cauta. Anche l’aumento dei costi di costruzione e il livello degli interessi, salito nel frattempo, sono all’origine dell’aumento delle richieste di finanziamento alla CCA da parte dei committenti di utilità pubblica. Grazie a questi finanziamenti possono infatti proporre o mantenere pigioni accessibili. Un credito d’impegno secondo la decisione programmatica comporterebbe una diminuzione del numero di nuovi alloggi sovvenzionati rispetto alla promozione attuale.</p>
<p class="absatz man-space-before-4">L’aumento degli impegni eventuali in base all’evoluzione del numero di economie domestiche non terrebbe inoltre conto dell’aumento generale dei prezzi.</p>
<p class="absatz man-space-before-4">Secondo l’articolo 28 capoverso 4 LParl, il Consiglio federale può scostarsi da una decisione programmatica del Parlamento se ne indica i motivi. Nella dottrina la decisione programmatica viene talvolta definita come una decisione preliminare che presenta un carattere politico vincolante ma che, in vista della decisione definitiva successiva, deve comprendere necessariamente un margine di manovra<sup><a href="#fn-d5350e1180" id="fnbck-d5350e1180">27</a></sup>. Uno scostamento deve pertanto essere possibile sulla base delle condizioni mutate o di nuove considerazioni.</p>
<p class="absatz man-space-before-4">Vista la situazione tesa e il maggior fabbisogno di alloggi a prezzi accessibili, l’applicazione alla lettera della decisione programmatica sarebbe difficilmente comprensibile. L’obiettivo della decisione programmatica consisteva nel portare la crescita del volume delle fideiussioni su una via durevole a lungo termine, legando il volume dei prestiti garantiti dalla Confederazione all’evoluzione del presunto fabbisogno di alloggi. Non si è tuttavia tenuto conto dell’aumento generale previsto dei prezzi e, pertanto, il Consiglio federale propone di scostarsi dalla decisione programmatica al fine di tener conto non solo dell’aumento del numero di economie domestiche, ma anche dell’aumento dei prezzi.</p>
<p class="absatz man-space-before-4">Risulta giustificato scostarsi dalla decisione programmatica, anche perché in una situazione caratterizzata da una domanda eccessiva nel segmento degli alloggi a pigione moderata, il rischio di perdite legate alle fideiussioni può essere considerato più basso. Inoltre, la concessione di fideiussioni nella promozione dell’alloggio è sottoposta a una rigorosa gestione dei rischi che ha contribuito a far sì che dall’entrata in vigore della LPrA, il 1° ottobre 2003, non sia mai stato necessario onorare fideiussioni. Infine, l’importo del credito d’impegno per impegni eventuali ha un’incidenza sul finanziamento molto ridotta finché non è necessario onorare delle fideiussioni; in tal caso inciderebbe soltanto indirettamente sulle uscite della Confederazione attraverso l’importo degli accantonamenti pari all’1 per cento del volume delle fideiussioni.</p>
<p class="absatz man-space-before-4">Se invece il credito d’impegno venisse calcolato in modo che la CCA potesse soddisfare tutte le domande, il volume delle fideiussioni continuerebbe ad aumentare fortemente fino a superare i 5 miliardi di franchi alla fine del periodo di credito. Il credito d’impegno sarebbe quindi nettamente superiore ai 2 miliardi (v. 7.3.2).</p>
<p class="absatz man-space-before-4">Per questo motivo è dunque proposto un credito d’impegno di 1920 milioni di franchi; in tal modo si tiene conto della richiesta della decisione programmatica. Ma è necessario tener conto anche dell’aumento generale dei prezzi per far fronte alla situazione sul mercato dell’alloggio. Una volta detratto l’importo di 834,4 milioni di franchi per i rifinanziamenti, restano 1085,6 milioni di franchi per nuovi finanziamenti. Entro la fine del periodo di credito il volume delle fideiussioni arriverà a 4896,8 milioni di franchi.</p>
<p class="absatz man-space-before-4">Beneficiando di un credito d’impegno di 1920 milioni di franchi, la CCA potrà portare avanti lo stesso volume di attività avuto finora, anche se non riuscirà a coprire la domanda in modo esaustivo e dovrà fissare delle priorità per quanto riguarda le domande di finanziamento. Con 2–4 prestiti all’anno, la CCA continuerà però a contribuire alla creazione e al mantenimento di alloggi a prezzi moderati.</p>
<div class="footnotes">
<p id="fn-d5350e1140"><sup><a href="#fnbck-d5350e1140">25</a></sup><sup></sup>  <a href="https://fedlex.data.admin.ch/vocabulary/legal-taxonomy/4991" target="_blank" data-rs-uri="https://fedlex.data.admin.ch/eli/cc/2003/510" data-rs="171.10" data-lang="it">RS <b>171.10</b></a></p>
<p id="fn-d5350e1160"><sup><a href="#fnbck-d5350e1160">26</a></sup><sup></sup>  <i>Mietpreisentwicklung und Wohnungsmangel in der Schweiz. Bericht des Bundesrates in Erfüllung der Postulate 22.4289 und 22.4290 Müller Damian vom 29.11.2022</i>; <a href="https://www.admin.ch/gov/it/pagina-iniziale.html" target="_blank">
				www.admin.ch
			</a> &gt; Documentazione &gt; Comunicati stampa &gt; 26.2.2025 (non disponibile in italiano).</p>
<p id="fn-d5350e1180"><sup><a href="#fnbck-d5350e1180">27</a></sup><sup></sup>  Graf / Theler / von Wyss (2014): <i>Parlamentsrecht und Parlamentspraxis der Schweizerischen Bundesversammlung. Kommentar zum ParlG</i>, Basilea, Helbing Lichtenhahn Verlag, art. 28 n. 20 segg.</p>
</div>
</div></section><section id="lvl_7/lvl_7.2/lvl_7.2.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.2/lvl_7.2.3">7.2.3 Stime concernenti il rincaro</a>
</h3>
<div class="collapseable"><p class="absatzvor man-space-before-8">Il volume del credito d’impegno richiesto tiene conto delle stime concernenti il rincaro del preventivo 2026. Presentare questo tipo di previsioni nel quadro di un decreto relativo a un credito d’impegno serve ad adeguare successivamente al rincaro effettivo l’importo dei crediti annuali preventivati. Poiché il progetto riguarda un credito d’impegno per fideiussioni, le stime concernenti il rincaro non hanno una valenza pratica dal momento che non è possibile influire sull’importo di un eventuale versamento.</p></div></section>
</div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Punti esaminati e scartati</a>
</h2>
<div class="collapseable">
<section id="lvl_7/lvl_7.3/lvl_7.3.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.3/lvl_7.3.1">7.3.1 Modifica della durata del credito d’impegno proposto</a>
</h3>
<div class="collapseable"><p class="absatzvor man-space-before-8">I quattro crediti quadro finora destinati a finanziare impegni eventuali assunti in base alla LPrA si sono estesi rispettivamente su otto, quattro e poi due volte sei anni. Quest’ultima durata si è dimostrata adeguata. Affinché il Parlamento possa esprimersi periodicamente sull’attuazione della politica dell’alloggio fondata sull’articolo 108 Cost., è necessario evitare periodi troppo lunghi. Viceversa, una durata troppo breve ridurrebbe la sicurezza di pianificazione per i membri della CCA intenzionati a finanziare in parte i loro immobili tramite la centrale. Le ipoteche fisse che non giungono a scadenza entro il termine del credito d’impegno non possono essere sostituite dai finanziamenti della CCA, se non pagando una penale. Una durata più breve complicherebbe la gestione della domanda e quindi la pianificazione a lungo termine all’interno della CCA. Inoltre, questa perderebbe in affidabilità sia nei confronti dei suoi membri e del settore che degli investitori.</p></div></section><section id="lvl_7/lvl_7.3/lvl_7.3.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.3/lvl_7.3.2">7.3.2 Definizione dell’importo del credito d’impegno in base alla domanda</a>
</h3>
<div class="collapseable">
<p class="absatzvor man-space-before-8">Vista la situazione sul mercato dell’alloggio e il grande fabbisogno di alloggi a prezzi moderati, è stata esaminata anche l’ipotesi di calcolare l’importo del credito d’impegno in modo che la CCA possa soddisfare interamente l’attuale domanda elevata.</p>
<p class="absatz man-space-before-4">Se si perseguisse l’obiettivo di soddisfare l’attuale domanda elevata di finanziamenti della CCA, dovrebbero essere disponibili ogni anno 250 milioni di franchi per nuovi finanziamenti. La quota di nuovi finanziamenti sarebbe quindi pari al 65 per cento. Ciò porterebbe a un credito d’impegno di 2334,4 milioni di franchi e a un volume di fideiussioni di 5311,2 milioni di franchi al termine del periodo di credito.</p>
<p class="absatz man-space-before-4">Sebbene si tratti di impegni eventuali, che non incidono direttamente sulle uscite, e nonostante l’efficace gestione dei rischi della CCA, un simile aumento consistente comporterebbe maggiori rischi per la Confederazione. L’importo del credito d’impegno proposto tiene pertanto conto anche di quanto richiesto dalla decisione programmatica.</p>
</div></section><section id="lvl_7/lvl_7.3/lvl_7.3.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.3/lvl_7.3.3">7.3.3 Modifica del tipo di fideiussione</a>
</h3>
<div class="collapseable">
<p class="absatzvor man-space-before-8">La fideiussione da parte della Confederazione dei prestiti della CCA avviene in forma solidale. La fideiussione è costituita nei confronti della ZKB, che rappresenta gli obbligazionisti. Al fine di ridurre i rischi di perdita per la Confederazione, già al momento della preparazione del messaggio concernente il credito quadro 2021–2027 è stata valutata la possibilità di passare dalla fideiussione solidale alla fideiussione semplice. Si è tuttavia constatato che anche in questo modo i rischi non diminuirebbero, perché la Confederazione dovrebbe comunque mettere rapidamente a disposizione i fondi necessari per pagare i creditori entro i termini previsti. Se, appellandosi a una fideiussione semplice, la Confederazione aspettasse, la CCA sarebbe chiamata a rispondere in quanto debitrice principale. I fondi propri della centrale sono limitati e non basterebbero a soddisfare un credito cospicuo. Benché le sue riserve siano sufficienti a coprire temporaneamente, tramite gli accantonamenti costituiti a questo scopo, le perdite sugli interessi, la sua liquidità e i suoi fondi propri potrebbero risentire rapidamente dell’eventuale inadempienza di un committente relativamente importante. Senza l’apporto di nuovi fondi sussiste il rischio che il versamento degli interessi e i rimborsi nominali non possano essere effettuati entro i termini stabiliti. In seguito alle clausole di inadempimento previste nei contratti di prestito, ne risulterebbe il rischio di una disdetta di tutti i contratti di prestito in corso in vista del loro rimborso. Verrebbe allora posta in discussione l’esistenza stessa della CCA, e la Confederazione, senza che ve ne fosse la necessità, metterebbe seriamente in pericolo la totalità dell’importo, dell’ordine di miliardi, garantito nei confronti dei creditori. Modificando il tipo di fideiussione si finirebbe quindi per rimettere inutilmente in discussione il sistema ben funzionante di promozione dell’alloggio nel suo complesso.</p>
<p class="absatz man-space-before-4">La priorità assoluta della CCA è adempiere entro i termini stabiliti i propri impegni nei confronti di terzi. Ciò presuppone che la fideiussione della Confederazione si svolga in forma solidale. Solo così si può garantire che i creditori siano soddisfatti secondo quanto convenuto e che la CCA mantenga il suo statuto di debitore AAA.</p>
<p class="absatz man-space-before-4">Per la Confederazione, quale garante, una fideiussione semplice non cambierebbe nulla dal punto di vista del rischio: come avviene già oggi, dovrebbe mettere a disposizione della CCA i mezzi necessari per consentirle di adempiere entro i termini i suoi obblighi nei confronti dei creditori. Se la Confederazione aspettasse, la CCA sarebbe chiamata a rispondere in quanto debitrice principale.</p>
<p class="absatz man-space-before-4">La prassi attuale si dimostra efficace anche perché la richiesta di onorare una fideiussione non comporta necessariamente una perdita finanziaria. In effetti, se un membro non può rimborsare il finanziamento della CCA, quest’ultimo e le sue garanzie vengono convertiti in un prestito della Confederazione gestito dall’UFAB. Vengono allora conclusi degli accordi per il risanamento a lungo termine in vista di un completo ammortamento del mutuo. In ultima istanza si potrebbe tentare di recuperare l’importo del mutuo tramite una realizzazione forzata.</p>
<p class="absatz man-space-before-4">Il 26 febbraio 2020 il Consiglio federale si è pronunciato sulle raccomandazioni del 27 giugno 2019 della Delegazione delle finanze delle Camere federali<sup><a href="#fn-d5350e1237" id="fnbck-d5350e1237">28</a></sup>: a suo avviso, la fideiussione solidale costituisce uno strumento di promozione utile, purché impiegato in modo mirato, che va mantenuto. Il Consiglio federale sottolinea che la fideiussione è uno strumento di promozione adeguato se il progetto così promosso può con ogni probabilità essere finanziato sul mercato dei capitali e se il rimborso dei mutui garantiti appare realistico.</p>
<div class="footnotes"><p id="fn-d5350e1237"><sup><a href="#fnbck-d5350e1237">28</a></sup><sup></sup>  <i>Bericht des Bundesrates vom 26. Februar 2020 zu den Empfehlungen 6–9 des </i><i>Unter</i><i>suchungsberichts «Solidarbürgschaften des Bundes für Schweizer Hochseeschiffe: Unter</i><i>suchung des Verkaufsprozesses der SCL- und SCT-Schiffe»</i> (non disponibile in italiano); <a href="https://www.admin.ch/gov/it/pagina-iniziale.html" target="_blank">
				www.admin.ch
			</a> &gt; Documentazione &gt; Comunicati stampa &gt; 26.2.2020 &gt; Fideiussioni solidali della Confederazione: no del Consiglio federale a una rinuncia totale.</p></div>
</div></section><section id="lvl_7/lvl_7.3/lvl_7.3.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.3/lvl_7.3.4">7.3.4 Rinuncia allo strumento della fideiussione</a>
</h3>
<div class="collapseable">
<p class="absatzvor man-space-before-8">La questione delle fideiussioni in generale è stata oggetto di discussioni a livello federale in relazione alle fideiussioni delle navi d’alto mare che hanno dovuto essere onorate. Tra il settore della navigazione d’alto mare e quello della promozione dell’alloggio esistono grandi differenze. In quest’ultimo caso il beneficiario del mutuo offre una prima garanzia adempiendo severi requisiti. La seconda garanzia, più concreta, è fornita dall’oggetto ipotecato e dal pegno immobiliare costituito su di esso. La terza dipende dall’affidabilità di cui gode la CCA. In quarto luogo, infine, sono previste apposite misure per limitare eventuali danni.</p>
<p class="absatz man-space-before-4">La CCA è uno strumento di finanziamento fondamentale per la costruzione di alloggi di utilità pubblica. Essa favorisce l’offerta di pigioni moderate conformemente al mandato costituzionale. Gli investitori apprezzano i prestiti della CCA, per cui un ritiro della Confederazione comporterebbe un danno di reputazione. La continuità e la fiducia sono aspetti importanti per tutte le parti coinvolte. Un ritiro della Confederazione potrebbe nuocere alla moralità di pagamento, finora ottimale, dei membri della CCA. Nelle sue prese di posizione sull’iniziativa popolare «Più abitazioni a prezzi accessibili», il Consiglio federale ha inoltre riaffermato a più riprese la propria volontà di proseguire la politica dell’alloggio condotta fino ad oggi.</p>
<p class="absatz man-space-before-4">Se la Confederazione non si impegnasse più quale garante, la solvibilità della CCA ne risentirebbe a tal punto che la centrale non potrebbe più proporre tassi d’interesse favorevoli. Ciò significherebbe abbandonare progressivamente la politica attuale. L’ultimo prestito in corso verrebbe rimborsato nel 2045. La CCA dovrebbe inevitabilmente sospendere la propria attività. Le quote di prestiti divenute esigibili sarebbero probabilmente sostituite da ipoteche finanziate dalle banche, con un conseguente aumento delle pigioni per le abitazioni in questione. Inoltre, diversi committenti – in particolare quelli con i rating più bassi e i cui oggetti si trovano in una posizione sfavorevole – potrebbero avere difficoltà a rimborsare le quote giunte a scadenza se i nuovi creditori fissassero limiti di prestito più bassi. Attualmente la quota dei finanziamenti che superano il 70 per cento del valore reddituale rappresenta solo il 7 per cento circa dei prestiti totali, e le quote corrispondenti devono essere ammortizzate durante il periodo del prestito. Anche se i committenti di utilità pubblica con solvibilità meno buona e mutui più elevati hanno finora versato gli interessi dovuti, la Confederazione sarebbe costretta a onorare le fideiussioni in questione, senza che ve ne sia una reale necessità, per coprire la lacuna di finanziamento che potrebbe temporaneamente insorgere alla scadenza del prestito. Se una posizione dovesse porre un problema concreto, potrebbe essere convertita in un mutuo della Confederazione. Non essendo invece possibile convertire un intero prestito in scadenza in una serie di quote, vi sarebbe il rischio di dover riacquistare inutilmente delle posizioni.</p>
</div></section>
</div></section>
</div></section><section id="lvl_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_8">8 Ripercussioni</a>
</h1>
<div class="collapseable">
<section id="lvl_8/lvl_8.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_8/lvl_8.1">8.1 Ripercussioni per la Confederazione</a>
</h2>
<div class="collapseable">
<section id="lvl_8/lvl_8.1/lvl_8.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_8/lvl_8.1/lvl_8.1.1">8.1.1 Ripercussioni finanziarie</a>
</h3>
<div class="collapseable">
<p class="absatzvor man-space-before-8">L’importo del credito d’impegno a favore della CCA dipende dal volume dei rifinanziamenti necessari quando i prestiti giungono a scadenza, dal volume dei nuovi prestiti e dalle condizioni di prestito. Trattandosi di un impegno eventuale, la domanda di credito comporterebbe una spesa effettiva unicamente se la Confederazione dovesse onorare una fideiussione.</p>
<p class="absatz man-space-before-4">Il credito d’impegno chiesto dovrà essere disponibile dal 1° luglio 2027 e consentire impegni di garanzia fino al 2033. Nei sei anni tra la metà del 2027 e la metà del 2033 giungeranno a scadenza prestiti per l’importo di 1283,7 milioni di franchi, riducendo gli impegni di garanzia. Essendo previsto un rifinanziamento per il 65 per cento di questi rimborsi, saranno necessari impegni di garanzia per l’importo di 834,4 milioni di franchi. Per nuovi finanziamenti sono previsti 1085,6 milioni di franchi, per cui risulta un credito d’impegno di 1920 milioni di franchi. La tabella 2 presenta l’evoluzione stimata degli impegni lordi, dei rimborsi e del totale degli impegni in corso per il periodo 2027–2033.</p>
<p class="man-template-tab-krpr-r-kurs man-font-style-italic" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Tabella 2</p>
<p class="man-template-tab-untertit man-space-before-8">Stima dell’evoluzione delle fideiussioni dei prestiti della CCA tra la metà del 2027 e la metà del 2033 in milioni di franchi</p>
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Anno</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2027 <br>(2° sem.)</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2028</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2029</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2030</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2031</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2032</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">2033 <br>(1° sem.) </p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Totale <br>2027–2033</p>
				</th>
			</tr>
			<tr>
				
				
				<td>
					
					<p class="man-template-tab-krpr man-space-before-3 man-text-align-left">Situazione iniziale</p>
				</td>
				<td>
					
					<p class="man-template-tab-krpr-r man-space-before-3">4260,5</p>
					<p class="man-template-tab-krpr-r man-space-before-3"></p>
				</td>
				<td>
					
					<p class="man-template-tab-krpr-r man-space-before-3">4387,5</p>
				</td>
				<td>
					
					<p class="man-template-tab-krpr-r man-space-before-3">4466,5</p>
				</td>
				<td>
					
					<p class="man-template-tab-krpr-r man-space-before-3">4550,8</p>
				</td>
				<td>
					
					<p class="man-template-tab-krpr-r man-space-before-3">4640,7</p>
				</td>
				<td>
					
					<p class="man-template-tab-krpr-r man-space-before-3">4745,4</p>
				</td>
				<td>
					
					<p class="man-template-tab-krpr-r man-space-before-3">4813,4</p>
				</td>
				<td>
					
					<p class="man-template-tab-krpr-r man-space-before-3"></p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-3 man-text-align-left">Rimborsi</p>
				</td>
				<td>
					
					<p class="man-template-tab-krpr-r man-space-before-3">0,0</p>
				</td>
				<td>
					
					<p class="man-template-tab-krpr-r man-space-before-3">248,5</p>
				</td>
				<td>
					
					<p class="man-template-tab-krpr-r man-space-before-3">233,4</p>
				</td>
				<td>
					
					<p class="man-template-tab-krpr-r man-space-before-3">217,5</p>
				</td>
				<td>
					
					<p class="man-template-tab-krpr-r man-space-before-3">175,2</p>
				</td>
				<td>
					
					<p class="man-template-tab-krpr-r man-space-before-3">280,1</p>
				</td>
				<td>
					
					<p class="man-template-tab-krpr-r man-space-before-3">129,0</p>
				</td>
				<td>
					
					<p class="man-template-tab-krpr-r man-space-before-3">1283,7</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Nuove emissioni</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">127,0</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">327,5</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">317,7</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">307,4</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">279,9</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">348,1</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">212,5</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">1920,0</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Situazione finale</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4387,5</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4466,5</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4550,8</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4640,7</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4745,4</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4813,4</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">4896,8</p>
				</td>
				<td>
					
					<p class="man-template-tab-krpr-r man-space-after-3" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message"></p>
				</td>
			</tr>
		</table></div>
<p class="absatz man-space-before-4">Con l’aumentare degli impegni netti a 4896,8 milioni di franchi entro la metà del 2033, aumenterà anche il volume dei rischi di perdita. Come spiegato in precedenza, la CCA ha messo a punto un sistema articolato di gestione delle informazioni e dei rischi, la cui efficacia è stata confermata dallo stress test effettuato nel 2018; da allora il sistema è stato ulteriormente affinato. Dall’entrata in vigore della LPrA nel 2003, non sono mai state registrate perdite legate alle fideiussioni, segno questo dell’accuratezza con cui la CCA, ma anche i beneficiari dei mutui, gestiscono i loro affari. La modifica apportata nel 2021 all’OPrA garantisce che venga attuato lo standard di qualità che caratterizza l’esame delle domande e la gestione dei rischi.</p>
<p class="absatz man-space-before-4">Lo stress test ha inoltre confermato la solidità del portafoglio della CCA. Secondo questo test, le perdite attese su un periodo di sette anni nel caso di un crollo del settore immobiliare potrebbero rappresentare il 6,5 per cento dei fondi impegnati e garantiti, una percentuale quindi relativamente moderata. Se si verificasse un tale scenario, il resto del mercato immobiliare e le banche finanziatrici ne risentirebbero molto più della CCA e della Confederazione quale garante. Va inoltre rilevato che, qualora si dovesse onorare una fideiussione concessa alla CCA, non si avrebbe comunque una perdita immediata. Se un committente non fosse in grado di rimborsare la sua quota del prestito, questa verrebbe convertita in un mutuo della Confederazione. Gli accordi per il risanamento punterebbero in seguito all’ammortamento integrale del mutuo a favore della Confederazione. In ultima istanza si potrebbe tentare di recuperare l’importo del mutuo tramite una realizzazione forzata.</p>
<p class="absatz man-space-before-4">Occorre infine notare che nell’eventualità di perdite su quote di prestiti garantiti della CCA, per onorare le fideiussioni esistono gli accantonamenti. Nel bilancio della Confederazione di fine 2024 tali accantonamenti ammontavano a 43,6 milioni di franchi, pari a un rischio di perdita dell’1 per cento circa. L’ammontare degli accantonamenti è adeguato alla fine di ogni anno dopo una rivalutazione dei mutui. Questo adeguamento viene poi approvato dal Parlamento con il conto annuale (secondo l’art. 33 cpv. 2 LFC). Dal 2022 gli accantonamenti vanno registrati come importi con incidenza sul finanziamento (cfr. modifica della LFC del 19 marzo 2021<sup><a href="#fn-d5350e1588" id="fnbck-d5350e1588">29</a></sup>). Ammettendo che questi accantonamenti continuino ad attestarsi all’1 per cento dei prestiti garantiti della CCA, entro il 2027 potrebbero essere portati a circa 49 milioni di franchi, conformemente all’evoluzione dei prestiti, per un conseguente aumento di oltre 5 milioni di franchi. La presenza dell’accantonamento non deve tuttavia far dimenticare che i rischi per la Confederazione sono reali: una fideiussione verrebbe onorata, nella misura del possibile, con gli accantonamenti esistenti (dal bilancio). Contemporaneamente, sarebbe però necessario ricostituire gli accantonamenti per coprire le perdite legate al prestito, il che sarebbe interamente contabilizzato come un’uscita con incidenza sul finanziamento.</p>
<p class="absatz man-space-before-4">Il credito d’impegno proposto è di 282 milioni di franchi superiore a quanto previsto dalla decisione programmatica e, di conseguenza, nel corso della sua durata gli accantonamenti aumenteranno di quasi 3 milioni di franchi.</p>
<p class="absatz man-space-before-4">Tuttavia, gli alloggi cofinanziati dalla CCA, che appartengono al segmento di prezzo medio-basso, potrebbero essere sempre più richiesti, il che relativizza di molto i rischi rispetto all’insieme del mercato dell’alloggio.</p>
<div class="footnotes"><p id="fn-d5350e1588"><sup><a href="#fnbck-d5350e1588">29</a></sup><sup></sup>  <a href="https://fedlex.data.admin.ch/eli/oc/2021/662" target="_blank">RU <b>2021</b> 662</a></p></div>
</div></section><section id="lvl_8/lvl_8.1/lvl_8.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_8/lvl_8.1/lvl_8.1.2">8.1.2 Ripercussioni sull’effettivo del personale e a livello informatico</a>
</h3>
<div class="collapseable"><p class="absatzvor man-space-before-8">Il credito d’impegno proposto non comporterà alcun onere supplementare né a livello di personale né in ambito informatico.</p></div></section>
</div></section><section id="lvl_8/lvl_8.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_8/lvl_8.2">8.2 Ripercussioni per i Cantoni e i Comuni, per le città, gli agglomerati e le regioni di montagna</a>
</h2>
<div class="collapseable">
<p class="absatzvor man-space-before-8">Il progetto non avrà ripercussioni dirette né per i Cantoni e i Comuni né per le città, gli agglomerati e le regioni di montagna. Avrà invece un impatto indiretto e positivo sulle regioni con un bisogno comprovato di alloggi a prezzi accessibili e nelle quali i committenti di utilità pubblica sono attivi e cofinanziano alloggi mediante i prestiti della CCA. Come risulta dalla seguente cartina, gli immobili dei committenti di utilità pubblica finanziati tramite fondi provenienti dalla CCA sono ripartiti su tutto il territorio svizzero e, ultimamente, sempre più anche nelle regioni di montagna, con tuttavia una maggiore concentrazione negli agglomerati di Zurigo, Lucerna e Basilea nonché nell’Arco del Lemano. Questi Cantoni, città e Comuni beneficiano del sostegno della Confederazione nel settore dell’edilizia abitativa di utilità pubblica e, grazie a tale sostegno e alle conseguenti pigioni più basse saranno tendenzialmente sgravati nell’ambito delle loro spese di assistenza sociale.</p>
<p class="man-template-tab-krpr-r-kurs man-font-style-italic" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Figura 1</p>
<p class="man-template-tab-untertit man-space-before-8">Comuni con immobili finanziati dalla CCA (stato: fine 2024)</p>
<p class="bild"><img data-scaled-width="108" data-scaled-height="68" data-original-page-width="148" data-original-text-width="108" src="image/image3.png"></p>
<p class="bild"><i>Fonte:</i> CCA</p>
</div></section><section id="lvl_8/lvl_8.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_8/lvl_8.3">8.3 Ripercussioni sull’economia</a>
</h2>
<div class="collapseable">
<section id="lvl_8/lvl_8.3/lvl_8.3.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_8/lvl_8.3/lvl_8.3.1">8.3.1 Ripercussioni sull’economia nel suo insieme</a>
</h3>
<div class="collapseable">
<p class="absatzvor man-space-before-8">La fideiussione di prestiti in obbligazioni della CCA è uno strumento di promozione dell’alloggio efficace e vantaggioso. Proseguendo la politica adottata, la Confederazione consentirà a diverse centinaia di committenti di utilità pubblica di continuare a finanziare a costi convenienti una parte non indifferente del loro parco immobiliare. In questo modo la Confederazione provvede ad aumentare la sicurezza della pianificazione, a ridurre i rischi legati alla variazione dei tassi d’interesse e a stabilizzare in modo duraturo le pigioni in questo segmento di mercato. Rinunciare a garantire i prestiti comporterebbe un aumento delle pigioni degli immobili interessati. Per le sole economie domestiche che occupano le 38 060 abitazioni attualmente cofinanziate tramite la CCA, l’eliminazione di questi finanziamenti causerebbe un onere supplementare complessivo di circa 60 milioni di franchi all’anno, corrispondente a un importo annuale medio di circa 1600 franchi per ogni appartamento di un immobile finanziato con i prestiti della CCA.</p>
<p class="absatz man-space-before-4">L’attività della CCA rappresenta soltanto lo 0,34 per cento di tutti i mutui ipotecari accordati dalle banche in Svizzera: non provoca quindi distorsioni della concorrenza né contribuisce a mantenere strutture indesiderate sul mercato del credito. Per lo stesso motivo, non comporta praticamente alcun effetto di spiazzamento. Non è tuttavia da escludere che alcune piccole banche regionali possano risentire della disdetta di mutui ipotecari se i committenti dovessero decidere di annullare il loro mutuo per finanziarsi con l’aiuto della CCA. Le conseguenze sarebbero in tal caso proporzionali al volume di questi mutui. Viceversa, l’efficacia del mercato aumenta se le banche, trovandosi in concorrenza con la CCA, migliorano sensibilmente le offerte di finanziamento per i committenti di utilità pubblica.</p>
<p class="absatz man-space-before-4">Le abitazioni cofinanziate tramite la CCA devono soddisfare standard energetici elevati nonché i criteri di qualità del sistema di valutazione degli alloggi<sup><a href="#fn-d5350e1637" id="fnbck-d5350e1637">30</a></sup>. Fungono quindi da esempio per la costruzione di abitazioni a pigioni e prezzi moderati, privi di ostacoli, di alta qualità e conformi ai criteri dello sviluppo sostenibile. Inoltre, dall’entrata in vigore della modifica del 15 giugno 2012<sup><a href="#fn-d5350e1648" id="fnbck-d5350e1648">31</a></sup> della legge del 22 giugno 1979<sup><a href="#fn-d5350e1661" id="fnbck-d5350e1661">32</a></sup> sulla pianificazione del territorio, vengono considerati anche l’utilizzo della superficie abitabile e la densità degli abitanti che, attraverso le normative dei committenti di utilità pubblica e l’ampliamento o la costruzione di nuovi alloggi, devono svilupparsi nella direzione di un utilizzo parsimonioso degli spazi edificabili.</p>
<div class="footnotes">
<p id="fn-d5350e1637"><sup><a href="#fnbck-d5350e1637">30</a></sup><sup></sup> Sistema di valutazione degli alloggi SVA, <a href="http://www.ufab.admin.ch" target="_blank">
				www.ufab.admin.ch
			</a> &gt; SVA.</p>
<p id="fn-d5350e1648"><sup><a href="#fnbck-d5350e1648">31</a></sup><sup></sup> <a href="https://fedlex.data.admin.ch/eli/oc/2014/197" target="_blank">RU <b>2014</b> 899</a></p>
<p id="fn-d5350e1661"><sup><a href="#fnbck-d5350e1661">32</a></sup><sup></sup> <a href="https://fedlex.data.admin.ch/vocabulary/legal-taxonomy/8351" target="_blank" data-rs-uri="https://fedlex.data.admin.ch/eli/cc/1979/1573_1573_1573" data-rs="700" data-lang="it">RS <b>700</b></a></p>
</div>
</div></section><section id="lvl_8/lvl_8.3/lvl_8.3.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_8/lvl_8.3/lvl_8.3.2">8.3.2 Ripercussioni per i destinatari dell’aiuto federale</a>
</h3>
<div class="collapseable">
<p class="absatzvor man-space-before-8">La fideiussione dei prestiti della CCA non contribuisce soltanto ad abbassare le pigioni, ma anche a facilitare l’acquisizione dei capitali da parte dei committenti di utilità pubblica. Questi ultimi si vedono spesso imporre condizioni d’interesse meno vantaggiose e limiti di prestito più bassi sul mercato ipotecario a causa della loro mancanza di fondi propri e, di conseguenza, della loro scarsa solvibilità. La garanzia della Confederazione consente loro di operare alla pari e di beneficiare di crediti a lungo termine a tassi d’interesse stabili e più favorevoli. I diretti beneficiari sono quindi i committenti di utilità pubblica. Considerato che le loro abitazioni sono occupate in misura superiore alla media da famiglie, anziani e, in generale, da economie domestiche il cui reddito è relativamente modesto, l’aiuto federale ha un effetto indiretto sulle fasce della popolazione interessate dalla politica dell’alloggio. Poiché le pigioni delle abitazioni in questione sono commisurate ai costi, questi gruppi beneficiano infatti di una pigione che, soprattutto nelle località in cui i prezzi sono più elevati, è generalmente inferiore del 10–25 per cento a quelle di abitazioni paragonabili di locatori privati o istituzionali.</p>
<p class="absatz man-space-before-4">La Statistica sull’edilizia di utilità pubblica 2024<sup><a href="#fn-d5350e1680" id="fnbck-d5350e1680">33</a></sup> conferma che gran parte degli alloggi sovvenzionati va effettivamente a beneficio del gruppo target. Le abitazioni di utilità pubblica sono abitate in misura superiore alla media da impiegati senza funzioni dirigenziali o da persone senza attività lucrativa. Inoltre, spesso questi inquilini non hanno una formazione post-obbligatoria. Si può pertanto concludere che la maggior parte delle economie domestiche che vive in alloggi sussidiati ha un reddito piuttosto basso.</p>
<div class="footnotes"><p id="fn-d5350e1680"><sup><a href="#fnbck-d5350e1680">33</a></sup><sup></sup> «Statistica sull’edilizia di utilità pubblica 2024»; <a href="http://www.ufab.admin.ch" target="_blank">
				www.ufab.admin.ch
			</a> &gt; Promozione dell’alloggio &gt; Fatti e cifre «Promozione dell’alloggio» &gt; Statistica sull’edilizia di utilità pubblica (non disponibile in italiano).</p></div>
</div></section>
</div></section><section id="lvl_8/lvl_8.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_8/lvl_8.4">8.4 Ripercussioni sulla società</a>
</h2>
<div class="collapseable">
<p class="absatzvor man-space-before-8">Alcune indagini mostrano che nelle abitazioni di utilità pubblica la quota di persone con un basso livello di formazione e risorse finanziarie modeste è maggiore rispetto ad altri settori del mercato dell’alloggio<sup><a href="#fn-d5350e1696" id="fnbck-d5350e1696">34</a></sup>. In questo modo si può contrastare il fenomeno della segregazione sociale e dell’estromissione delle fasce di popolazione economicamente più deboli dai centri, dove i prezzi delle abitazioni sono spesso elevati. Inoltre, i committenti di utilità pubblica hanno assunto spesso un ruolo precursore nella sperimentazione di nuove forme di abitazione e d’integrazione di persone disabili e di persone con un passato migratorio.</p>
<div class="footnotes"><p id="fn-d5350e1696"><sup><a href="#fnbck-d5350e1696">34</a></sup><sup></sup>  Sotomo (2017): Il punto sulle abitazioni di utilità pubblica. Un raffronto con l’affitto e la proprietà (riassunto). Ufficio federale delle abitazioni, Grenchen; <a href="http://www.ufab.admin.ch" target="_blank">
				www.ufab.admin.ch
			</a> &gt; Mercato dell’alloggio &gt; Ricerche e pubblicazioni «mercato dell’alloggio» &gt; Rapporti di ricerca «mercato dell’alloggio».</p></div>
</div></section><section id="lvl_8/lvl_8.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_8/lvl_8.5">8.5 Ripercussioni sull’ambiente</a>
</h2>
<div class="collapseable"><p class="absatzvor man-space-before-8">Le abitazioni di utilità pubblica sono perlopiù case plurifamiliari; gli immobili sovvenzionati presentano, secondo l’articolo 5 OPrA almeno tre abitazioni, anche nelle regioni meno densamente popolate. Il consumo di superfici e l’impermeabilizzazione del suolo sono quindi meno intensi che in altri settori del mercato dell’alloggio. Inoltre, la superficie abitabile pro capite utilizzata è in media nettamente inferiore a quella delle usuali abitazioni in locazione o di proprietà e ciò ha un impatto positivo sull’ambiente grazie ai risparmi energetici. I committenti di utilità pubblica pongono maggiormente l’accento sulla realizzazione di residenze efficienti dal punto di vista energetico e sostenibili in termini ambientali. Attuano anche nuovi concetti di mobilità.</p></div></section><section id="lvl_8/lvl_8.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_8/lvl_8.6">8.6 Altre ripercussioni</a>
</h2>
<div class="collapseable"><p class="absatzvor man-space-before-8">Le verifiche effettuate negli altri settori non hanno evidenziato ripercussioni degne di nota.</p></div></section>
</div></section><section id="lvl_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_9">9 Aspetti giuridici</a>
</h1>
<div class="collapseable">
<section id="lvl_9/lvl_9.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_9/lvl_9.1">9.1 Costituzionalità e legalità</a>
</h2>
<div class="collapseable">
<p class="absatzvor man-space-before-8">In virtù dell’articolo 167 Cost., spetta all’Assemblea federale decidere in merito al presente credito d’impegno.</p>
<p class="absatz man-space-before-4">Il decreto federale si basa sull’articolo 43 lettera b LPrA, secondo il quale l’Assemblea federale decide mediante decreto federale semplice il credito d’impegno per impegni eventuali (art. 34 lett. a e b LPrA).</p>
<p class="absatz man-space-before-4">Questo articolo si fonda sull’articolo 108 Cost., secondo cui la Confederazione promuove la costruzione di abitazioni e l’acquisto in proprietà di appartamenti e case per il fabbisogno privato personale, nonché l’attività di enti e organizzazioni dediti alla costruzione di abitazioni a scopi di utilità pubblica. In tale ambito, prende in considerazione in particolare gli interessi delle famiglie, degli anziani, degli indigenti e dei disabili.</p>
</div></section><section id="lvl_9/lvl_9.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_9/lvl_9.2">9.2 Forma dell’atto</a>
</h2>
<div class="collapseable">
<p class="absatzvor man-space-before-8">Conformemente all’articolo 163 capoverso 2 Cost. e all’articolo 25 capoverso 2 LParl, per l’atto da adottare è prevista la forma del decreto federale semplice non sottoposto a referendum.</p>
<p class="absatz man-space-before-4">Per i decreti di finanziamento, secondo l’articolo 25 capoversi 1 e 2 LParl è prevista la forma del decreto federale semplice. Sulla base dell’articolo 163 capoverso 2 in combinato disposto con l’articolo 141 capoverso 1 lettera c Cost., non sottostanno pertanto a referendum facoltativo.</p>
</div></section><section id="lvl_9/lvl_9.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_9/lvl_9.3">9.3 Subordinazione al freno alle spese</a>
</h2>
<div class="collapseable"><p class="absatzvor man-space-before-8">Allo scopo di limitare le spese, l’articolo 159 capoverso 3 lettera b Cost. prevede che le disposizioni in materia di sussidi, i crediti d’impegno e i limiti di spesa implicanti nuove spese uniche di oltre 20 milioni di franchi o nuove spese ricorrenti di oltre 2 milioni di franchi richiedano il consenso della maggioranza dei membri di ciascuna Camera. Poiché il credito d’impegno proposto supera questi limiti, il suo stanziamento è subordinato al freno alle spese.</p></div></section><section id="lvl_9/lvl_9.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_9/lvl_9.4">9.4 Conformità alla legge sui sussidi</a>
</h2>
<div class="collapseable">
<p class="absatzvor man-space-before-8">Le fideiussioni sono uno strumento espressamente previsto dalla legge del 5 ottobre 1990<sup><a href="#fn-d5350e1746" id="fnbck-d5350e1746">35</a></sup> sui sussidi per promuovere l’adempimento di determinati compiti. Nella misura in cui la loro concezione e la loro sorveglianza sono conformi ai rischi, costituiscono uno strumento di promozione più vantaggioso dei contributi a fondo perso o dei mutui rimborsabili.</p>
<p class="absatz man-space-before-4">Secondo l’articolo 108 Cost., la Confederazione promuove la costruzione di abitazioni, in particolare le attività di enti e organizzazioni dediti alla costruzione di abitazioni a scopi di utilità pubblica, concentrandosi sulla promozione di alloggi a prezzi accessibili. Questo vale in particolare nelle zone con una forte richiesta e per le economie domestiche con un reddito basso. Da un punto di vista concreto, la necessità di promuovere questo settore risulta opportuna anche in considerazione dell’attuale situazione del mercato dell’alloggio. Senza la fideiussione della Confederazione sulle emissioni della CCA, quest’ultima non potrebbe più proporre tassi d’interesse favorevoli e sarebbe costretta a interrompere la propria attività. Verrebbe così a mancare uno dei principali strumenti federali di promozione dell’alloggio, con tutte le conseguenze che ciò comporterebbe per questo mercato. È ragionevole che i prestiti della CCA vengano garantiti dalla Confederazione dato che si tratta di una cooperativa nazionale e che, come debitore sul mercato del capitale, la Confederazione ha un rating corrispondente a una tripla A. Alla luce della lunga esperienza di questa cooperativa, il suo rapporto costi-benefici può essere giudicato estremamente positivo.</p>
<p class="absatz man-space-before-4">L’impiego dei fondi della CCA è regolato da un contratto stipulato con la Confederazione. Le modifiche apportate agli statuti della CCA, ai regolamenti dell’organizzazione o ai criteri di autorizzazione del ricorso ai suoi finanziamenti devono essere approvate dall’UFAB. Il direttore dell’UFAB partecipa alle riunioni del Comitato direttivo della CCA in veste di assessore con diritto di veto effettivo. La Confederazione è inoltre rappresentata in seno alla Commissione d’esame della CCA. Gli immobili finanziati con i prestiti della CCA sono soggetti ai limiti di costo stabiliti dall’UFAB<sup><a href="#fn-d5350e1762" id="fnbck-d5350e1762">36</a></sup>. Grazie a questa serie di condizioni, la Confederazione ha un’influenza diretta sull’impiego dei fondi. La gestione finanziaria del volume degli impegni avviene tramite il credito d’impegno richiesto con il presente progetto. In tal modo lo scaglionamento delle singole rate di prestito della CCA, ovvero la loro fideiussione da parte della Confederazione, potrà essere adattato in modo ottimale alla situazione del mercato dell’alloggio e al fabbisogno che ne risulta. Le fideiussioni e i relativi tassi favorevoli vanno integralmente a beneficio dei committenti che partecipano all’emissione. Gli ulteriori elementi di costo legati a un’emissione sono a carico dei singoli committenti.</p>
<p class="absatz man-space-before-4">La procedura di concessione dei crediti risulta efficiente, in quanto la fideiussione relativa alle rate annuali di prestito della CCA, che ammontano a circa 250–350 milioni di franchi all’anno, avviene tramite procedure standardizzate. Il principale obiettivo della concessione di sussidi è ottenere un effetto il più possibile positivo sul mercato dell’alloggio, evitando che la Confederazione si esponga a un rischio finanziario troppo elevato.</p>
<p class="absatz man-space-before-4">La validità del credito d’impegno di 1920 milioni di franchi è limitata e scade alla fine del 2033. Questa limitazione permette alle Camere federali di esprimersi periodicamente sia sul futuro dello strumento di fideiussione sia sugli importi impiegati.</p>
<div class="footnotes">
<p id="fn-d5350e1746"><sup><a href="#fnbck-d5350e1746">35</a></sup><sup></sup> <a href="https://fedlex.data.admin.ch/vocabulary/legal-taxonomy/7794" target="_blank" data-rs-uri="https://fedlex.data.admin.ch/eli/cc/1991/857_857_857" data-rs="616.1" data-lang="it">RS <b>616.1</b></a></p>
<p id="fn-d5350e1762"><sup><a href="#fnbck-d5350e1762">36</a></sup><sup></sup>  <a href="https://fedlex.data.admin.ch/vocabulary/legal-taxonomy/10341" target="_blank" data-rs-uri="https://fedlex.data.admin.ch/eli/cc/2004/60" data-rs="842.4" data-lang="it">RS <b>842.4</b></a></p>
</div>
</div></section>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable"><section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Nuovi alloggi e tasso di sfitto 1980–2025</a>
</h2>
<div class="collapseable">
<p class="bild"><img data-scaled-width="148" data-scaled-height="93" data-original-page-width="148" data-original-text-width="108" src="image/image4.png"></p>
<p class="absatz08pt man-space-before-0"><i>Fonte:</i> UFAB / UST</p>
</div></section></div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable"><section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Mercato delle abitazioni in locazione: tensione nel segmento di prezzo basso 2020 (fig. sopra) e 2025 (fig. sotto)</a>
</h2>
<div class="collapseable">
<p class="bild"><img data-scaled-width="108" data-scaled-height="57" data-original-page-width="148" data-original-text-width="108" src="image/image5.png"></p>
<p class="bild"><img data-scaled-width="108" data-scaled-height="57" data-original-page-width="148" data-original-text-width="108" src="image/image6.png"></p>
<p class="absatz08pt man-space-before-0"><i>Fonte:</i> UFAB / Meta-Sys</p>
<p class="absatz08pt man-space-before-0"><i>Nota:</i> l’indicatore di scarsità si basa sulla durata d’inserzione degli annunci immobiliari. Il viola indica una situazione del mercato tesa nella regione dovuta a un eccesso di domanda, il verde un eccesso di offerta e il grigio l’equilibrio tra domanda e offerta. Il viola scuro mostra le regioni con una situazione molto tesa ovvero una penuria molto marcata, mentre il verde scuro indica una situazione estremamente distesa.</p>
</div></section></div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable"><section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Quote delle economie domestiche per classe di onere locativo 2006–2023</a>
</h2>
<div class="collapseable">
<p class="bild"><img data-scaled-width="141" data-scaled-height="89" data-original-page-width="148" data-original-text-width="108" src="image/image7.png"></p>
<p class="absatz08pt man-space-before-0"><i>Fonte:</i> UFAB / UST</p>
<p class="absatz08pt man-space-before-0"><i>Nota:</i> modello di ponderazione riveduto dal 2015.</p>
</div></section></div></section><section id="annex_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_4">Allegato 4</a>
</h1>
<div class="collapseable"><section id="annex_4/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_4/lvl_u1">Prestiti della CCA dal 2004 (stato: 30 giugno 2025)</a>
</h2>
<div class="collapseable">
<p class="bild"><img data-scaled-width="149" data-scaled-height="100" data-original-page-width="148" data-original-text-width="108" src="image/image8.png"></p>
<p class="absatz08pt man-space-before-0"><i>Fonte:</i> UFAB</p>
</div></section></div></section>
</div>
</div></body>
</html>
