<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Obiettivi strategici del Consiglio federale per il settore dei PF per gli anni 2025–2028</h1>
<p class="botschaftdatum man-space-before-3">del 21 marzo 2025</p>
</div>
<div id="preamble"><div></div></div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 1Introduzione</a>
</h1>
<div class="collapseable">
<p class="absatzvor man-space-before-8"><sup>1 </sup>Il settore dei PF comprende i due politecnici federali di Zurigo (PFZ) e Losanna (PFL) nonché i quattro istituti di ricerca associati: l’Istituto Paul Scherrer (IPS), l’Istituto federale di ricerca per la foresta, la neve e il paesaggio (FNP), il Laboratorio federale di prova dei materiali e di ricerca (LPMR) e l’Istituto federale per l’approvvigionamento, la depurazione e la protezione delle acque (IFADPA). Nel settore dei PF il Consiglio dei PF è l’organo strategico di direzione e vigilanza. Gli istituti del settore dei PF sono istituti federali autonomi di diritto pubblico dotati di personalità giuridica.</p>
<p class="absatzvor man-space-before-8"><sup>2 </sup>Lo scopo e il mandato di base del settore dei PF sono disciplinati nella legge del 4 ottobre 1991<sup><a href="#fn-d7e18" id="fnbck-d7e18">1</a></sup> sui PF. Secondo tale legge i compiti principali del settore dei PF sono: formare studenti e personale qualificato nei campi scientifico e tecnico e garantirne il perfezionamento, dedicarsi alla ricerca e contribuire in tal modo allo sviluppo delle conoscenze scientifiche, incoraggiare la formazione di nuove leve scientifiche, fornire servizi di carattere scientifico e tecnico, curare le pubbliche relazioni e valorizzare i risultati delle sue ricerche. Il settore dei PF tiene conto dei bisogni del Paese.</p>
<p class="absatzvor man-space-before-8"><sup>3 </sup>La Confederazione è proprietaria del settore dei PF. Secondo l’articolo 33 della legge sui PF, il Consiglio federale definisce gli obiettivi strategici per il settore dei PF. Gli obiettivi strategici sono conformi, tanto nei tempi quanto nei contenuti, al decreto federale del 24 settembre 2024<sup><a href="#fn-d7e32" id="fnbck-d7e32">2</a></sup> concernente il limite di spesa per il settore dei PF negli anni 2025–2028 e stabiliscono delle priorità all’interno dei compiti principali e dello sviluppo istituzionale del settore dei PF. Questo settore è aggregato amministrativamente al Dipartimento federale dell’economia, della formazione e della ricerca (DEFR). Il ruolo di proprietario è assunto dal DEFR e dal Dipartimento federale delle finanze (DFF).</p>
<p class="absatz man-space-before-4"></p>
<p class="absatz man-space-before-4"></p>
<div class="footnotes">
<p id="fn-d7e18"><sup><a href="#fnbck-d7e18">1</a></sup><sup></sup>  <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup>  <a href="https://fedlex.data.admin.ch/eli/fga/2024/2531" target="_blank">FF <b>2024 </b>2531</a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Priorità strategiche</a>
</h1>
<div class="collapseable">
<p class="absatzvor man-space-before-12"><i>Obiettivo 1</i>. <i>Insegnamento</i><i>:</i> nel confronto internazionale il settore dei PF offre un insegnamento di ottima qualità basato sulla ricerca e orientato alle competenze.</p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">1.1 </dt>
<dd class="man-space-before-4">offra una formazione e una formazione continua di elevata qualità e adeguata alle esigenze sociali, economiche e scientifiche;</dd>
<dt class="man-space-before-4">1.2 </dt>
<dd class="man-space-before-4">offra una solida formazione di base nelle varie discipline e adotti un approccio orientato alla collaborazione interdisciplinare e transdisciplinare e a un modo di agire sostenibile ed etico nei suoi cicli di studio;</dd>
<dt class="man-space-before-4">1.3 </dt>
<dd class="man-space-before-4">tenga conto degli sviluppi attuali, tra cui quelli legati alla digitalizzazione e all’intelligenza artificiale;</dd>
<dt class="man-space-before-4">1.4 </dt>
<dd class="man-space-before-4">impieghi forme innovative di insegnamento, di apprendimento e d’esame e fornisca ai suoi studenti un sostegno per portare a termine con successo la formazione;</dd>
<dt class="man-space-before-4">1.5 </dt>
<dd class="man-space-before-4">attui e sviluppi ulteriormente con misure concrete la sua Strategia relativa all’andamento del numero di studenti<sup><a href="#fn-d7e82" id="fnbck-d7e82">3</a></sup>;</dd>
<dt class="man-space-before-4">1.6 </dt>
<dd class="man-space-before-4">aumenti la quota delle donne e promuova la diversità per quanto riguarda studenti e dottorandi.</dd>
</dl>
<p class="absatzvor-kurs man-font-style-italic man-space-before-12">Obiettivo 2<span class="man-font-style-normal">.</span> Ricerca: <span class="man-font-style-normal">il settore dei PF mantiene la sua posizione di spicco a livello internazionale nella ricerca fondamentale e nella ricerca applicata.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">2.1 </dt>
<dd class="man-space-before-4">persegua le sue priorità strategiche<sup><a href="#fn-d7e113" id="fnbck-d7e113">4</a></sup>, includa nelle sue attività di ricerca nuove esigenze della ricerca, tecnologie dirompenti e sfide sociali e definisca anche delle posteriorità;</dd>
<dt class="man-space-before-4">2.2 </dt>
<dd class="man-space-before-4">prosegua le attività di ricerca nel settore dell’energia in linea con la strategia energetica 2050 della Confederazione<sup><a href="#fn-d7e129" id="fnbck-d7e129">5</a></sup>;</dd>
<dt class="man-space-before-4">2.3 </dt>
<dd class="man-space-before-4">sfrutti in maniera ottimale le competenze complementari e le sinergie del settore dei PF mediante la cooperazione interdisciplinare; </dd>
<dt class="man-space-before-4">2.4 </dt>
<dd class="man-space-before-4">assicuri che le sue iniziative nel campo della ricerca creino sinergie con la ricerca del settore pubblico e il coordinamento risultante eviti doppioni;</dd>
<dt class="man-space-before-4">2.5 </dt>
<dd class="man-space-before-4">promuova un comportamento etico, il rispetto dell’integrità scientifica e la buona prassi scientifica e sensibilizzi alla tematica della sicurezza della conoscenza in tutte le forme di cooperazione, in particolare nel quadro della cooperazione con partner internazionali e industriali;</dd>
<dt class="man-space-before-4">2.6 </dt>
<dd class="man-space-before-4">promuova le pratiche di <i>Open Science</i> tenendo conto delle strategie nazionali sull’<i>Open Access</i> e sugli <i>Open Research Data</i><sup><a href="#fn-d7e165" id="fnbck-d7e165">6</a></sup>. </dd>
</dl>
<p class="absatzvor-kurs man-font-style-italic man-space-before-8">Obiettivo 3<span class="man-font-style-normal">.</span> Infrastrutture di ricerca:<span class="man-font-style-normal"> il settore dei PF sviluppa, costruisce e gestisce infrastrutture di ricerca.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">3.1 </dt>
<dd class="man-space-before-4">crei, gestisca in maniera sostenibile e sviluppi infrastrutture di ricerca d’importanza nazionale e internazionale e le metta a disposizione dei ricercatori del settore scientifico nonché, previa attribuzione dei costi, del settore industriale;</dd>
<dt class="man-space-before-4">3.2 </dt>
<dd class="man-space-before-4">realizzi progetti in base al proprio ordine di priorità secondo la Roadmap svizzera per le infrastrutture di ricerca<sup><a href="#fn-d7e198" id="fnbck-d7e198">7</a></sup>;</dd>
<dt class="man-space-before-4">3.3 </dt>
<dd class="man-space-before-4">partecipi in base al proprio ordine di priorità e nei limiti dei mezzi finanziari disponibili alle infrastrutture di ricerca internazionali.</dd>
</dl>
<p class="absatzvor-kurs man-font-style-italic man-space-before-12">Obiettivo 4<span class="man-font-style-normal">.</span> Trasferimento di sapere e tecnologie (TST): <span class="man-font-style-normal">il settore dei PF potenzia la capacità d’innovazione e la competitività della Svizzera.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">4.1 </dt>
<dd class="man-space-before-4">collabori strettamente con partner dell’economia, dell’Amministrazione pubblica e di altri settori della società;</dd>
<dt class="man-space-before-4">4.2 </dt>
<dd class="man-space-before-4">crei condizioni favorevoli al TST e alla creazione di spin-off e promuova il pensiero e l’azione imprenditoriali dei propri membri; </dd>
<dt class="man-space-before-4">4.3 </dt>
<dd class="man-space-before-4">interagisca con la società, divulghi le conoscenze scientifiche acquisite e adempia i compiti che gli sono stati affidati dalla Confederazione mediante ordinanza;</dd>
<dt class="man-space-before-4">4.4 </dt>
<dd class="man-space-before-4">tenga conto, nel quadro della comunicazione da parte delle sue istituzioni, delle disposizioni in materia di lingue ufficiali della legge del 5 ottobre 2007<sup><a href="#fn-d7e243" id="fnbck-d7e243">8</a></sup> sulle lingue e dell’ordinanza del 4 giugno 2010<sup><a href="#fn-d7e254" id="fnbck-d7e254">9</a></sup> sulle lingue.</dd>
</dl>
<p class="absatzvor-kurs man-font-style-italic man-space-before-12">Obiettivo 5<span class="man-font-style-normal">.</span> Collaborazione e coordinamento: <span class="man-font-style-normal">il settore dei PF partecipa attivamente all’organizzazione dello spazio universitario svizzero. Intrattiene alleanze strategiche e si coordina con gli altri attori.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">5.1 </dt>
<dd class="man-space-before-4">rafforzi la collaborazione nell’insegnamento e nella ricerca con altri attori e partecipi al coordinamento della politica universitaria a livello nazionale e a un’adeguata ripartizione dei compiti nei settori con costi particolarmente onerosi<sup><a href="#fn-d7e278" id="fnbck-d7e278">10</a></sup>;</dd>
<dt class="man-space-before-4">5.2 </dt>
<dd class="man-space-before-4">concluda il riesame della sua struttura e della sua forma organizzativa prendendo decisioni lungimiranti;</dd>
<dt class="man-space-before-4">5.3 </dt>
<dd class="man-space-before-4">collabori, nel quadro della Ciberstrategia nazionale (CSN)<sup><a href="#fn-d7e300" id="fnbck-d7e300">11</a></sup> e tramite lo <i>Swiss Support Center for Cybersecurity</i>, con i servizi competenti della Confederazione (Ufficio federale della cibersicurezza) e dei Cantoni, metta a disposizione il suo know-how anche all’industria e fatturi le sue prestazioni ai servizi e alle imprese interessati;</dd>
<dt class="man-space-before-4">5.4 </dt>
<dd class="man-space-before-4">collabori, nel quadro della Strategia della Confederazione in materia di scienza dei dati<sup><a href="#fn-d7e318" id="fnbck-d7e318">12</a></sup> e tramite lo <i>Swiss Data Science Center</i>, con il Centro di competenza per la scienza dei dati dell’Ufficio federale di statistica;</dd>
<dt class="man-space-before-4">5.5 </dt>
<dd class="man-space-before-4">attui in maniera sistematica la sua Strategia per i siti associati nel Settore dei PF<sup><a href="#fn-d7e336" id="fnbck-d7e336">13</a></sup>.</dd>
</dl>
<p class="absatzvor-kurs man-font-style-italic man-space-before-12">Obiettivo 6<span class="man-font-style-normal">.</span> Posizionamento e cooperazione internazionali: <span class="man-font-style-normal">il settore dei PF rafforza la cooperazione internazionale e mantiene la sua competitività internazionale.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">6.1 </dt>
<dd class="man-space-before-4">crei condizioni favorevoli a iniziative di cooperazione internazionale bottom-up e rafforzi ulteriormente la sua posizione tramite alleanze strategiche e reti di contatti con scuole universitarie, istituti di ricerca e imprese a livello mondiale;</dd>
<dt class="man-space-before-4">6.2 </dt>
<dd class="man-space-before-4">curi partenariati istituzionali a livello internazionale per promuovere la mobilità degli studenti, dei ricercatori e del personale amministrativo e tecnico;</dd>
<dt class="man-space-before-4">6.3 </dt>
<dd class="man-space-before-4">continui a svolgere, sulla base dell’articolo 28 della legge federale del 14 dicembre 2012<sup><a href="#fn-d7e370" id="fnbck-d7e370">14</a></sup> sulla promozione della ricerca e dell’innovazione, un ruolo attivo nel quadro della cooperazione bilaterale in materia di ricerca secondo la Strategia internazionale della Svizzera nel settore della formazione, della ricerca e dell’innovazione<sup><a href="#fn-d7e381" id="fnbck-d7e381">15</a></sup> e contribuisca con il suo know-how all’internazionalizzazione responsabile della piazza scientifica svizzera.</dd>
</dl>
<div class="footnotes">
<p id="fn-d7e82"><sup><a href="#fnbck-d7e82">3</a></sup><sup></sup>  La strategia del dicembre 2022 relativa all’andamento del numero di studenti può essere consultata gratuitamente sul sito <a href="http://www.ethrat.ch" target="_blank">
				www.ethrat.ch
			</a> &gt; News &amp; pubblicazioni &gt; Pubblicazioni &gt; 6.06.2023 Pubblicazione «Strategie in Bezug auf die Entwicklung der Studierendenzahlen im ETH-Bereich» (<i>disponibile soltanto in tedesco e francese</i>).</p>
<p id="fn-d7e113"><sup><a href="#fnbck-d7e113">4</a></sup><sup></sup>  Il piano strategico 2025–2028 del Consiglio dei PF per il settore dei PF del giugno 2022 può essere consultato gratuitamente sul sito <a href="http://www.ethrat.ch" target="_blank">
				www.ethrat.ch
			</a> &gt; News &amp; pubblicazioni &gt; Pianificazione strategica.</p>
<p id="fn-d7e129"><sup><a href="#fnbck-d7e129">5</a></sup><sup></sup>  La strategia energetica 2050 della Confederazione può essere consultata gratuitamente sul sito <a href="http://www.ufe.admin.ch" target="_blank">
				www.ufe.admin.ch
			</a> &gt; Politica &gt; Strategia energetica 2050.</p>
<p id="fn-d7e165"><sup><a href="#fnbck-d7e165">6</a></sup><sup></sup>  Le strategie nazionali sull’<i>Open Access</i> e sugli <i>Open Research Data</i> possono essere consultate gratuitamente sul sito <a href="https://www.sbfi.admin.ch/sbfi/it/home.html" target="_blank">
				www.sefri.admin.ch
			</a> &gt; Scuole universitarie &gt; Le scuole universitarie &gt; Temi di politica delle scuole universitarie &gt; Open Science.</p>
<p id="fn-d7e198"><sup><a href="#fnbck-d7e198">7</a></sup><sup></sup>  La Roadmap svizzera per le infrastrutture di ricerca 2023 può essere consultata gratuitamente sul sito <a href="https://www.sbfi.admin.ch/sbfi/it/home.html" target="_blank">
				www.sefri.admin.ch
			</a> &gt; Ricerca ed innovazione &gt; Roadmap svizzera per le infrastrutture di ricerca.</p>
<p id="fn-d7e243"><sup><a href="#fnbck-d7e243">8</a></sup><sup></sup>  <a href="https://fedlex.data.admin.ch/eli/cc/2009/821" target="_blank">RS <b>441.1</b></a></p>
<p id="fn-d7e254"><sup><a href="#fnbck-d7e254">9</a></sup><sup></sup>  <a href="https://fedlex.data.admin.ch/eli/cc/2010/355" target="_blank">RS <b>441.11</b></a></p>
<p id="fn-d7e278"><sup><a href="#fnbck-d7e278">10</a></sup><sup></sup>  Conformemente alla legge federale del 30 settembre 2011 sulla promozione e sul coordinamento del settore universitario svizzero (<a href="https://fedlex.data.admin.ch/eli/cc/2014/691" target="_blank">RS <b>414.20</b></a>).</p>
<p id="fn-d7e300"><sup><a href="#fnbck-d7e300">11</a></sup><sup></sup>  La Ciberstrategia nazionale del 2023 può essere consultata gratuitamente sul sito <a href="http://www.ufcs.admin.ch" target="_blank">
				www.ufcs.admin.ch
			</a> &gt; Strategia CSN &gt; Ciberstrategia nazionale CSN. </p>
<p id="fn-d7e318"><sup><a href="#fnbck-d7e318">12</a></sup><sup></sup>  La Strategia della Confederazione del 2 dicembre 2022 in materia di scienza dei dati può essere consultata gratuitamente sul sito <a href="https://www.bfs.admin.ch/bfs/it/home.html" target="_blank">
				www.bfs.admin.ch
			</a> &gt; Data Science &amp; AI &gt; Sommario &gt; Centro di competenza per la scienza dei dati &gt; Informazioni supplementari &gt; Pubblicazioni &gt; Strategia della Confederazione in materia di scienza dei dati.</p>
<p id="fn-d7e336"><sup><a href="#fnbck-d7e336">13</a></sup><sup></sup>  La Strategia del 19 maggio 2022 per i siti associati nel Settore dei PF può essere consultata gratuitamente sul sito <a href="https://ethrat.ch/it/" target="_blank">
				www.ethrat.ch
			</a> &gt; News &amp; pubblicazioni &gt; News &gt; 3.10.2022 News «Strategia per i siti associati nel Settore dei PF». </p>
<p id="fn-d7e370"><sup><a href="#fnbck-d7e370">14</a></sup><sup></sup>  <a href="https://fedlex.data.admin.ch/eli/cc/2013/786" target="_blank">RS <b>420.1</b></a></p>
<p id="fn-d7e381"><sup><a href="#fnbck-d7e381">15</a></sup><sup></sup>  La Strategia internazionale della Svizzera nel settore della formazione, della ricerca e dell’innovazione del luglio 2018 può essere consultata gratuitamente sul sito <a href="https://www.sbfi.admin.ch/sbfi/it/home.html" target="_blank">
				www.sefri.admin.ch
			</a> &gt; Pubblicazioni e Servizi &gt; Pubblicazioni &gt; Banca dati pubblicazioni «Strategia internazionale della Svizzera nel settore della formazione, della ricerca e dell’innovazione».</p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Obiettivi finanziari e infrastrutturali</a>
</h1>
<div class="collapseable">
<p class="absatzvor-kurs man-font-style-italic man-space-before-12">Obiettivo 7. Fonti di finanziamento e impiego dei fondi: <span class="man-font-style-normal">il settore dei PF amplia la sua base di finanziamento e assicura che i fondi vengano utilizzati in conformità con la strategia e in modo economico.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">7.1 </dt>
<dd class="man-space-before-4">impieghi in maniera tempestiva e mirata i contributi federali destinandoli all’insegnamento, alla ricerca e al trasferimento di sapere e tecnologie;</dd>
<dt class="man-space-before-4">7.2 </dt>
<dd class="man-space-before-4">gestisca attivamente le riserve (con e senza destinazione vincolata interna) e le riduca a un importo inferiore a 800 milioni di franchi (tetto massimo) entro la fine del periodo di promozione 2025–2028 della Confederazione in materia di educazione, ricerca e innovazione (ERI);</dd>
<dt class="man-space-before-4">7.3 </dt>
<dd class="man-space-before-4">riesamini il tetto massimo delle riserve con il proprietario per ridurlo ulteriormente in vista del periodo ERI successivo (2029–2032); </dd>
<dt class="man-space-before-4">7.4 </dt>
<dd class="man-space-before-4">raggruppi le liquidità a livello di istituzione (<i>cash pooling</i>), elabori una pianificazione pertinente su almeno dodici mesi e la aggiorni regolarmente;</dd>
<dt class="man-space-before-4">7.5 </dt>
<dd class="man-space-before-4">elabori un conto economico di previsione (anno di esercizio + 3 anni successivi) che aggiorna ogni anno;</dd>
<dt class="man-space-before-4">7.6 </dt>
<dd class="man-space-before-4">esamini periodicamente le possibilità di aumentare i ricavi e i contributi degli studenti;</dd>
<dt class="man-space-before-4">7.7 </dt>
<dd class="man-space-before-4">aumenti la quota di fondi di terzi destinati al suo finanziamento, fatturando per quanto possibile i costi indiretti non coperti.</dd>
</dl>
<p class="absatzvor-kurs man-font-style-italic man-space-before-12">Obiettivo 8<span class="man-font-style-normal">.</span> Gestione immobiliare e sostenibilità: <span class="man-font-style-normal">il settore dei PF provvede, sotto la direzione del Consiglio dei PF, l’organo responsabile della costruzione e degli immobili della Confederazione, alla gestione ottimale dei fondi e degli immobili di proprietà della Confederazione e a conservarne il valore e la funzione.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">8.1 </dt>
<dd class="man-space-before-4">sostenga la Strategia per uno sviluppo sostenibile 2030<sup><a href="#fn-d7e450" id="fnbck-d7e450">16</a></sup> della Confederazione e la Strategia energetica 2050<sup><a href="#fn-d7e461" id="fnbck-d7e461">17</a></sup> della Confederazione con misure adeguate e la partecipazione a programmi e ne renda conto presentando dati energetici e ambientali;</dd>
<dt class="man-space-before-4">8.2 </dt>
<dd class="man-space-before-4">disponga di un piano per realizzare il saldo netto delle emissioni pari a zero entro il 2040 conformemente all’articolo 10 capoverso 4 della legge federale del 30 settembre 2022<sup><a href="#fn-d7e477" id="fnbck-d7e477">18</a></sup> sugli obiettivi in materia di protezione del clima, l’innovazione e il rafforzamento della sicurezza energetica;</dd>
<dt class="man-space-before-4">8.3 </dt>
<dd class="man-space-before-4">informi, nel quadro dei colloqui con il proprietario, regolarmente sui progetti immobiliari;</dd>
<dt class="man-space-before-4">8.4 </dt>
<dd class="man-space-before-4">tenga una contabilità immobiliare consolidata e gestisca un sistema di controllo interno.</dd>
</dl>
<div class="footnotes">
<p id="fn-d7e450"><sup><a href="#fnbck-d7e450">16</a></sup><sup></sup>  La Strategia per uno sviluppo sostenibile 2030 può essere consultata gratuitamente sul sito <a href="https://www.are.admin.ch/are/it/home.html" target="_blank">
				www.are.admin.ch
			</a> &gt; Sviluppo sostenibile &gt; Strategia e rapporti &gt; Strategia per uno sviluppo sostenibile 2030.</p>
<p id="fn-d7e461"><sup><a href="#fnbck-d7e461">17</a></sup><sup></sup>  La strategia energetica 2050 può essere consultata gratuitamente sul sito <a href="http://www.ufe.admin.ch" target="_blank">
				www.ufe.admin.ch
			</a> &gt; Politica &gt; Strategia energetica 2050.</p>
<p id="fn-d7e477"><sup><a href="#fnbck-d7e477">18</a></sup><sup></sup>  <a href="https://fedlex.data.admin.ch/eli/cc/2023/655" target="_blank">RS <b>814.310</b></a></p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Obiettivi di politica del personale e di politica previdenziale</a>
</h1>
<div class="collapseable">
<p class="absatzvor-kurs man-font-style-italic man-space-before-12">Obiettivo 9<span class="man-font-style-normal">.</span> Condizioni di lavoro, pari opportunità e nuove leve scientifiche: <span class="man-font-style-normal">il settore dei PF è un datore di lavoro attrattivo e socialmente responsabile.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">9.1 </dt>
<dd class="man-space-before-4">sostenga i suoi quadri mediante la formazione continua e la consulenza e promuova in questo modo il rispetto a ogni livello gerarchico;</dd>
<dt class="man-space-before-4">9.2 </dt>
<dd class="man-space-before-4">promuova la crescita professionale, la formazione continua e la pianificazione della carriera dei propri collaboratori;</dd>
<dt class="man-space-before-4">9.3 </dt>
<dd class="man-space-before-4">mantenga la sua competitività come datore di lavoro offrendo forme flessibili di lavoro;</dd>
<dt class="man-space-before-4">9.4 </dt>
<dd class="man-space-before-4">promuova la diversità e la parità, tenendo conto anche della Strategia Parità 2030<sup><a href="#fn-d7e528" id="fnbck-d7e528">19</a></sup> della Confederazione e aumenti la quota delle donne in particolare nelle posizioni direttive e negli organi decisionali;</dd>
<dt class="man-space-before-4">9.5 </dt>
<dd class="man-space-before-4">promuova le nuove leve scientifiche e le prepari a una carriera nella ricerca e nell’insegnamento in un contesto internazionale e a percorsi di carriera al di fuori dell’ambito accademico, in campo economico e nell’amministrazione;</dd>
<dt class="man-space-before-4">9.6 </dt>
<dd class="man-space-before-4">esamini, nel quadro delle assunzioni e delle promozioni, il percorso accademico rispettando la Dichiarazione di San Francisco sulla Valutazione della Ricerca<sup><a href="#fn-d7e549" id="fnbck-d7e549">20</a></sup>; </dd>
<dt class="man-space-before-4">9.7 </dt>
<dd class="man-space-before-4">favorisca l’inserimento professionale e l’occupazione di persone con capacità di guadagno e lavorative ridotte;</dd>
<dt class="man-space-before-4">9.8 </dt>
<dd class="man-space-before-4">promuova la formazione di persone in formazione in diverse professioni;</dd>
<dt class="man-space-before-4">9.9 </dt>
<dd class="man-space-before-4">informi tempestivamente il proprietario sulle misure di risanamento previste in caso di copertura insufficiente della cassa di previdenza.</dd>
</dl>
<div class="footnotes">
<p id="fn-d7e528"><sup><a href="#fnbck-d7e528">19</a></sup><sup></sup>  La Strategia Parità 2030 del 28 aprile 2021 può essere consultata gratuitamente sul sito <a href="http://www.parita2030.ch" target="_blank">
				https://www.parita2030.ch
			</a>.</p>
<p id="fn-d7e549"><sup><a href="#fnbck-d7e549">20</a></sup><sup></sup>  La Dichiarazione di San Francisco sulla Valutazione della Ricerca può essere consultata gratuitamente sul sito <a href="http://www.sfdora.org" target="_blank">
				www.sfdora.org
			</a>.</p>
</div>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Sistema di gestione del rischio e della conformità</a>
</h1>
<div class="collapseable">
<p class="absatzvor-kurs man-font-style-italic man-space-before-12">Obiettivo 10<span class="man-font-style-normal">.</span> Sistema di gestione del rischio e della conformità<span class="man-font-style-normal">:</span> <span class="man-font-style-normal">il settore dei PF dispone di sistemi adeguati di gestione del rischio e della conformità basati su norme consolidate.</span></p>
<p class="absatzvor man-space-before-8">Il Consiglio federale si attende che il settore dei PF:</p>
<dl class="man-space-after-0">
<dt class="man-space-before-4">10.1 </dt>
<dd class="man-space-before-4">disponga di un sistema di gestione del rischio d’impresa basato sulla norma ISO 31000 e di un sistema di gestione della conformità (compliance management system [CSM]) basato sulla norma ISO 37301, che lo sviluppi e informi il proprietario sui principali rischi e sulle priorità risultanti dal CMS.</dd>
</dl>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Cooperazioni e partecipazioni</a>
</h1>
<div class="collapseable">
<p class="absatzvor man-space-before-8"><sup>1 </sup>Secondo l’articolo 3<i>a</i> della legge sui PF, nell’ambito degli obiettivi strategici definiti dal Consiglio federale per il settore dei PF e delle istruzioni del Consiglio dei PF del 9 luglio 2014<sup><a href="#fn-d7e599" id="fnbck-d7e599">21</a></sup> sulle partecipazioni nelle imprese nel settore dei PF (<i>Beteiligungsweisungen ETH-Bereich</i>), i PF e gli istituti di ricerca possono costituire società, partecipare a società oppure collaborare in altro modo con terzi al fine di adempiere i propri compiti. Il Consiglio dei PF è responsabile della strategia concernente le partecipazioni del settore dei PF.</p>
<p class="absatz man-space-before-4"><sup>2 </sup>Il Consiglio federale si attende che il settore dei PF riferisca, nei suoi resoconti, in merito alle partecipazioni, illustrandone le finalità alla luce degli obiettivi strategici e indicandone i rischi. Il settore dei PF informa tempestivamente il proprietario su progetti di cooperazione strategici e su partecipazioni che comportano un impegno finanziario, hanno carattere internazionale o presentano rischi per il settore dei PF o la Confederazione.</p>
<div class="footnotes"><p id="fn-d7e599"><sup><a href="#fnbck-d7e599">21</a></sup><sup></sup>  Le istruzioni del Consiglio dei PF del 9 luglio 2014 possono essere consultate gratuitamente sul sito <a href="https://ethrat.ch/it/" target="_blank">
				www.ethrat.ch
			</a> &gt; Consiglio dei PF &gt; Governance nel Settore dei PF &gt; Basi legali fondamentali &gt; 2. Audit e Finanze (<i>disponibili soltanto in tedesco e francese</i>).</p></div>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Adeguamento degli obiettivi strategici</a>
</h1>
<div class="collapseable">
<p class="absatzvor man-space-before-8"><sup>1 </sup>Se necessario, il Consiglio federale può adeguare gli obiettivi strategici durante il loro periodo di validità. </p>
<p class="absatz man-space-before-4"><sup>2 </sup>Decide in merito agli adeguamenti dopo aver consultato il Consiglio dei PF.</p>
</div></section><section id="lvl_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_8">8 Resoconto</a>
</h1>
<div class="collapseable">
<p class="absatzvor man-space-before-8"><sup>1 </sup>Secondo l’articolo 34 della legge sui PF, il Consiglio dei PF sottopone al Consiglio federale, oltre alla relazione sulla gestione, un rapporto sul raggiungimento degli obiettivi strategici nell’anno precedente. Rileva i dati e gli indicatori necessari a tal fine.</p>
<p class="absatz man-space-before-4"><sup>2 </sup>Inoltre, durante l’anno il Consiglio dei PF intrattiene scambi regolari con rappresentanti della Confederazione, in particolare nell’ambito dei colloqui con il proprietario che si tengono di regola ogni sei mesi.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">21 marzo 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
</div></section></main>
</div></body>
</html>
