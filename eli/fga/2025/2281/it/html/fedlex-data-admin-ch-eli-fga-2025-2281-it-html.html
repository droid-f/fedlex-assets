<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.441--><p class="srnummer man-space-after-18">25.441</p>
<h1 class="erlasstitel botschafttitel">Iniziativa parlamentare <br>La durata massima dell’indennità per lavoro ridotto <br>deve poter essere prolungata di 12 periodi di conteggio <br>in luogo degli attuali sei<br>Rapporto della Commissione della sicurezza sociale <br>e della sanità del Consiglio degli Stati</h1>
<p class="botschaftdatum man-space-before-3">del 26 giugno 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli colleghi,</p>
<p class="absatzvor man-space-before-8">con il presente rapporto vi sottoponiamo il progetto di modifica della legge sull’assicurazione contro la disoccupazione<sup><a href="#fn-d7e27" id="fnbck-d7e27">1</a></sup>, che trasmettiamo nel contempo per parere al Consiglio federale. </p>
<p class="absatzvor man-space-before-8">La Commissione vi propone di approvare il progetto di legge allegato. </p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">26 giugno 2025</p>
				</td>
				<td>
					
					<p class="unterschriftenfi1 man-space-before-24">In nome della Commissione:</p>
					<p class="unterschriftenfi man-space-before-6">Il presidente, Damian Müller</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>Da circa due anni l’industria metalmeccanica ed elettrica e i relativi fornitori risentono della debolezza congiunturale dei principali mercati e dell’insicurezza dei mercati a livello globale. Per far fronte alla diminuzione delle commesse, molte aziende hanno fatto ricorso al lavoro ridotto per vari mesi. Alcune di esse raggiungeranno presto la durata massima dell’indennità per lavoro ridotto (ILR) di 18 mesi, il che rischia di mettere a repentaglio numerosi posti di lavoro. Al fine di preservare i posti di lavoro in un settore strategicamente importante per la Svizzera, la Commissione della sicurezza sociale e della sanità del Consiglio degli Stati (CSSS-S) intende consentire al Consiglio federale di prolungare la durata massima dell’ILR di 12 periodi di conteggio in luogo degli attuali sei. In questo modo le aziende potrebbero percepire l’ILR per un massimo di 24 mesi durante il termine quadro di due anni. </b></p>
<p class="absatzkurs man-font-style-italic man-space-before-4">Lo scopo del lavoro ridotto è di compensare temporaneamente un calo dell’attività e preservare i posti di lavoro quando sono minacciati da perdite di lavoro inevitabili. Con l’ILR l’assicurazione contro la disoccupazione (AD) copre una parte significativa dei costi salariali generati dalle ore di lavoro perse. Il ricorso al lavoro ridotto si è dimostrato uno strumento efficace nel corso delle crisi economiche passate. </p>
<p class="absatzkurs man-font-style-italic man-space-before-4">La durata di riscossione dell’ILR è limitata nel tempo. Secondo quanto previsto dalla legge sull’assicurazione contro la disoccupazione (LADI), l’ILR può essere riscossa, in un termine quadro biennale, per al massimo dodici periodi di conteggio. Il Consiglio federale può prolungare la durata massima delle prestazioni a 18 mesi in presenza di determinate condizioni. Il 19 giugno 2024 ha adottato a questo scopo la modifica dell’ordinanza sull’assicurazione contro la disoccupazione (OADI) e il 14 maggio 2025 ha prorogato questa regolamentazione per un altro anno. L’estensione della durata massima delle prestazioni a 18 mesi, in vigore dal 1º agosto 2024, si applicherà quindi sino al 31 luglio 2026. </p>
<p class="absatzkurs man-font-style-italic man-space-before-4">La CSSS-S è dell’avviso che questo non sia sufficiente per affrontare le attuali sfide economiche e propone pertanto di portare a dodici mesi la possibilità di prolungare la durata massima delle prestazioni, al fine di accrescere il margine di manovra del Consiglio federale. La relativa delega di competenze deve essere modificata con una revisione urgente della LADI. </p>
<p class="absatzkurs man-font-style-italic man-space-before-4">La Commissione intende inoltre introdurre un periodo di attesa: se un’azienda percepisce l’ILR ininterrottamente per 24 mesi, dovrà rispettare un periodo di attesa di sei mesi prima di poterne beneficiare nuovamente. Questa disposizione ha lo scopo di evitare che l’ILR possa essere riscossa per vari anni senza interruzione.</p>
<p class="absatzvor man-space-before-8"></p>
<p class="titelbotschaftinnen man-space-after-18">Rapporto</p>
<div class="footnotes"><p id="fn-d7e27"><sup><a href="#fnbck-d7e27">1</a></sup><sup></sup>  <a href="https://fedlex.data.admin.ch/eli/fga/2025/2282" target="_blank">FF <b>2025</b> 2282</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Genesi del progetto</a>
</h1>
<div class="collapseable">
<p class="absatzvor man-space-before-8">Il 15 maggio 2025 la Commissione della sicurezza sociale e della sanità del Consiglio degli Stati (CSSS-S) ha deciso, con 9 voti contro 3 e 1 astensione, di elaborare l’iniziativa parlamentare «La durata massima dell’indennità per lavoro ridotto deve poter essere prolungata di 12 periodi di conteggio in luogo degli attuali sei», oggetto del presente rapporto. L’iniziativa prevede che la legge sull’assicurazione contro la disoccupazione (LADI)<sup><a href="#fn-d7e85" id="fnbck-d7e85">2</a></sup> sia modificata in maniera tale da attribuire al Consiglio federale la competenza necessaria per poter aumentare la durata massima dell’indennità per lavoro ridotto (ILR) di al massimo 12 mesi anziché sei. Chiede inoltre l’introduzione di un periodo di attesa successivo nel caso in cui l’ILR sia stata percepita ininterrottamente per 24 mesi. La modifica della LADI deve essere effettuata con urgenza in virtù dell’articolo 165 capoverso 1 della Costituzione federale (Cost.)<sup><a href="#fn-d7e96" id="fnbck-d7e96">3</a></sup>. </p>
<p class="absatz man-space-before-4">Il 22 maggio 2025 la Commissione della sicurezza sociale e della sanità del Consiglio Nazionale (CSSS-N) ha aderito a questa decisione con 15 voti contro 8.</p>
<p class="absatz man-space-before-4">Il 26 giugno 2025 la CSSS-S ha deliberato e ha adottato, con 8 voti contro 3, il progetto e il rapporto all’attenzione del Consiglio degli Stati e li ha sottoposti per parere al Consiglio federale. </p>
<div class="footnotes">
<p id="fn-d7e85"><sup><a href="#fnbck-d7e85">2</a></sup><sup></sup>  <a href="https://fedlex.data.admin.ch/eli/cc/1982/2184_2184_2184" target="_blank">RS <b>837.0</b></a></p>
<p id="fn-d7e96"><sup><a href="#fnbck-d7e96">3</a></sup><sup></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Contesto</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Situazione giuridica attuale</a>
</h2>
<div class="collapseable">
<p class="absatzvor man-space-before-8">La LADI disciplina il ricorso al lavoro ridotto e il versamento dell’ILR. Con questa indennità l’assicurazione contro la disoccupazione (AD) offre ai datori di lavoro un’alternativa al licenziamento durante le fasi congiunturali difficili. Il ricorso all’ILR ha lo scopo di compensare un calo temporaneo e inevitabile dell’attività (perdita di lavoro), contribuendo così a preservare in maniera duratura i posti di lavoro. L’AD indennizza il datore di lavoro a favore dei lavoratori in lavoro ridotto versando un’indennità pari all’80 per cento della perdita di lavoro confermata. Le disposizioni concernenti l’ILR sono disciplinate dagli articoli 31 e seguenti della LADI. </p>
<p class="absatz man-space-before-4">Il datore di lavoro è tenuto a preannunciare il lavoro ridotto al servizio cantonale (SC) competente almeno dieci giorni prima del suo inizio e deve motivarne la necessità in maniera verosimile (art. 36 LADI). Se sussiste il diritto alle prestazioni, la cassa di disoccupazione (CAD) apre un termine quadro biennale a partire dal primo giorno del mese in cui viene versata per la prima volta l’ILR (art. 35 cpv. 1 LADI). Durante questo termine quadro, il datore di lavoro può conteggiare l’ILR per un massimo di 12 periodi di conteggio (ovvero per un massimo di 12 mesi). </p>
<p class="absatz man-space-before-4">Il Consiglio federale può prolungare temporaneamente la durata massima delle prestazioni di al massimo sei periodi di conteggio portandola a 18 mesi (art. 35 cpv. 2 LADI) se il numero dei preannunci di lavoro ridotto è superiore a quello di sei mesi prima e se le previsioni della Confederazione sull’evoluzione del mercato del lavoro non lasciano intravedere alcun miglioramento nei dodici mesi successivi (art. 35 cpv. 2 lett. a e b LADI). Considerati gli aspetti retrospettivi e previsionali presenti nelle condizioni da soddisfare per il prolungamento della durata massima delle prestazioni, quest’ultimo deve entrare in vigore il prima possibile dopo la decisione del Consiglio federale. Il 19 giugno 2024 il Consiglio federale ha fatto uso di questa competenza e prolungato la durata massima delle prestazioni a 18 mesi, dal 1º agosto 2024 al 31 luglio 2025. </p>
<p class="absatz man-space-before-4">Il Consiglio federale può estendere il periodo di validità della durata massima di 18 mesi se le previsioni della Confederazione sull’evoluzione del mercato del lavoro non lasciano intravedere alcun miglioramento nei dodici mesi successivi (art. 35 cpv. 3 LADI). Il 14 maggio 2025 il Consiglio federale ha deciso di rinnovare il prolungamento, con validità dal 1º agosto 2025 al 31 luglio 2026. </p>
<p class="absatz man-space-before-4">Per poter prolungare la durata massima delle prestazioni e rinnovarne il prolungamento è necessario modificare l’ordinanza sull’assicurazione contro la disoccupazione (OADI)<sup><a href="#fn-d7e125" id="fnbck-d7e125">4</a></sup>. Dopo l’entrata in vigore della durata massima delle prestazioni prolungata, gli altri presupposti del diritto all’ILR restano invariati. Il periodo di validità del prolungamento deve essere limitato nel tempo (art. 35 cpv. 2 e 3 LADI). Nei casi summenzionati è stato di un anno. Questa limitazione si giustifica in considerazione del periodo di osservazione necessario per definire le previsioni relative all’evoluzione del mercato del lavoro. Le previsioni congiunturali su cui si basa questo studio interessano sia l’anno in corso sia l’anno successivo. </p>
<div class="footnotes"><p id="fn-d7e125"><sup><a href="#fnbck-d7e125">4</a></sup><sup></sup>  <a href="https://fedlex.data.admin.ch/eli/cc/1983/1205_1205_1205" target="_blank">RS <b>837.02</b></a></p></div>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Situazione economica attuale</a>
</h2>
<div class="collapseable">
<section id="lvl_2/lvl_2.2/lvl_2.2.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_2/lvl_2.2/lvl_2.2.1">2.2.1 Situazione congiunturale</a>
</h3>
<div class="collapseable">
<p class="absatzvor man-space-before-8">Dalla primavera 2025 il governo statunitense impone numerosi dazi supplementari sulle merci importate negli Stati Uniti. Anche le merci esportate negli USA dalla Svizzera sono assoggettate a un dazio supplementare forfettario del dieci per cento. Per determinate merci sono stati imposti dazi supplementari ancora maggiori. Al contempo, alcune categorie di prodotti rilevanti per la Svizzera sono attualmente esenti dai dazi supplementari USA. La futura evoluzione della politica doganale USA rimane molto incerta. </p>
<p class="absatz man-space-before-4">Il conseguente indebolimento congiunturale internazionale ha rallentato anche l’economia svizzera nel suo complesso. Per le aziende interessate dai dazi supplementari i nuovi ostacoli al commercio rappresentano una dolorosa prova da affrontare. Inoltre, l’industria metalmeccanica ed elettrica (settore MEM) non solo è direttamente colpita dai dazi supplementari USA, ma è anche maggiormente esposta alle oscillazioni congiunturali e alle fluttuazioni dei tassi di cambio. </p>
<p class="absatz man-space-before-4">Secondo le previsioni congiunturali della Segreteria di Stato dell’economia (SECO) del 16 giugno 2025<sup><a href="#fn-d7e146" id="fnbck-d7e146">5</a></sup> la crescita economica svizzera sarà inferiore alla media. Per il 2025 si ipotizza una crescita del prodotto interno lordo (PIL) dell’1,3 per cento, mentre per il 2026 dell’1,2 per cento. Nel primo trimestre 2025 la crescita è stata superiore alla media, probabilmente anche a seguito degli effetti di anticipazione correlati alla politica doganale USA. </p>
<p class="absatz man-space-before-4">Gli effetti frenanti dei dazi USA sulla congiuntura internazionale e sull’economia Svizzera dovrebbero accentuarsi nel corso dell’anno. Ad aprile 2025 vari indicatori congiunturali si sono deteriorati, soprattutto nel settore industriale. Il livello di insicurezza in merito all’evoluzione rimane elevato; è quindi ipotizzabile un indebolimento congiunturale. Tuttavia, non si prevede ancora un crollo generale dell’economia. </p>
<div class="footnotes"><p id="fn-d7e146"><sup><a href="#fnbck-d7e146">5</a></sup><sup></sup>  <a href="https://www.seco.admin.ch/seco/it/home/wirtschaftslage---wirtschaftspolitik/Wirtschaftslage/konjunkturprognosen.html" target="_blank">
				www.seco.admin.ch/seco/it/home/wirtschaftslage---wirtschaftspolitik/Wirtschaftslage/konjunkturprognosen.html
			</a></p></div>
</div></section><section id="lvl_2/lvl_2.2/lvl_2.2.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_2/lvl_2.2/lvl_2.2.2">2.2.2 Situazione del mercato del lavoro e ricorso al lavoro ridotto</a>
</h3>
<div class="collapseable">
<p class="absatzvor man-space-before-8">Il tasso di disoccupazione destagionalizzato è progressivamente aumentato da metà 2023, momento in cui aveva raggiunto un minimo storico, per attestarsi a maggio 2025 al 2,9 per cento, valore leggermente superiore alla media di lungo termine congiunturalmente neutra del 2,8 per cento. A maggio 2025 gli effetti della nuova politica doganale statunitense sull’andamento della disoccupazione e sui preannunci di lavoro ridotto erano ancora appena percettibili. Di solito gli sviluppi congiunturali si manifestano sul mercato del lavoro con un certo ritardo. </p>
<p class="absatz man-space-before-4">A maggio 2025 la SECO era a conoscenza solo di singoli casi in cui le aziende avevano presentato una domanda di ILR motivata unicamente dai dazi supplementari introdotti dagli USA. In generale, i preannunci di lavoro ridotto e i conteggi ILR sono in aumento da metà 2023. Nel 2024 in media sono state conteggiate mensilmente ILR per 11 000 lavoratori; l’83 per cento circa di questi conteggi riguardava operatori del settore MEM e dell’orologeria. In media ogni mese sono state conteggiate 51 ore di lavoro perse per lavoratore interessato dal lavoro ridotto, ovvero un terzo di un impiego a tempo pieno. A maggio 2025 il lavoro ridotto era stato autorizzato per 32 400 lavoratori, ovvero 1200 persone in meno rispetto ad aprile 2025, ma 11 600 in più rispetto allo stesso mese dell’anno precedente. Supponendo che, come nel 2024, l’ILR venga richiesta per circa la metà dei lavoratori preannunciati e che la media delle ore di lavoro perse corrisponda a un terzo di un posto di lavoro a tempo pieno, per il mese di maggio 2025 ci si deve aspettare una perdita di ore di lavoro nell’ordine di 5600 equivalenti a tempo pieno. </p>
</div></section><section id="lvl_2/lvl_2.2/lvl_2.2.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_2/lvl_2.2/lvl_2.2.3">2.2.3 Situazione in merito all’esaurimento del diritto alle prestazioni</a>
</h3>
<div class="collapseable">
<p class="absatzvor man-space-before-8">La SECO ha effettuato varie analisi di dati e varie stime per comprendere meglio in quale misura le aziende che attualmente hanno un termine quadro in corso per la riscossione dell’ILR stanno esaurendo il diritto alle prestazioni. In questo contesto occorre considerare che le aziende hanno tre mesi di tempo per trasmettere alla CAD competente il conteggio mensile ILR (art. 38 cpv. 1 LADI). Quindi è possibile determinare solo con vari mesi di ritardo se e quante ILR sono state conteggiate. </p>
<p class="absatz man-space-before-4">Le aziende che da febbraio 2025 hanno aperto un nuovo termine quadro per la riscossione dell’ILR non raggiungeranno il limite della durata massima di 18 mesi sino a fine luglio 2026. Non sono interessate dalla limitazione della durata di riscossione entro la fine del termine quadro neanche le aziende che durante un termine quadro in corso hanno già rinunciato a percepire le indennità per un periodo di sei mesi o più. Scaduto il termine quadro in corso, possono aprirne uno nuovo senza periodo di attesa.</p>
<p class="absatz man-space-before-4">Trarrebbero beneficio da un prolungamento della durata massima delle prestazioni a 24 mesi le aziende che hanno già conteggiato l’ILR per vari mesi durante un termine quadro in corso. L’intensità di riscossione dell’ILR è stata stimata presso quelle aziende che, all’apertura del termine quadro, hanno potuto contare su una durata massima di 18 mesi e i cui conteggi sono stati affidabili per almeno sei mesi. Dai conteggi è possibile determinare il numero di lavoratori per i quali l’azienda ha percepito l’ILR (beneficiari ILR). In base a questi dati, circa il 29 per cento dei beneficiari ILR lavora in un’azienda che, se l’intensità di riscossione dell’ILR dovesse rimanere immutata, in futuro avrebbe bisogno di ricorrere all’ILR per un periodo superiore ai 18 mesi (queste aziende hanno conteggiato l’ILR per un periodo superiore ai tre quarti dei mesi osservati durante il termine quadro in corso). Per circa la metà di questi beneficiari (15 % dei beneficiari ILR) il rischio di raggiungere la durata massima dell’indennità è particolarmente alto, dato che le loro aziende hanno percepito ininterrottamente l’ILR sin dall’apertura del termine quadro. </p>
<p class="absatz man-space-before-4">Se l’intensità di riscossione dell’ILR dovesse rimanere tale, e in considerazione dei beneficiari previsti per maggio 2025, i lavoratori che quest’anno o il prossimo anno avranno raggiunto la durata massima dell’indennità saranno tra i 2500 e i 4850 (pari a 850–1600 equivalenti a tempo pieno). Per circa 600–1100 lavoratori (pari a 200–350 equivalenti a tempo pieno) questa situazione potrebbe verificarsi nel corso del 2025, mentre per gli altri solo nel 2026. </p>
</div></section>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Necessità d’intervento e obiettivi</a>
</h2>
<div class="collapseable">
<p class="absatzvor man-space-before-8">Alcuni settori e aziende del nostro Paese orientati all’esportazione risentono da diverso tempo della debolezza congiunturale che affligge importanti mercati di sbocco, in particolare in Europa e in Cina. A causa del calo delle commesse, numerose aziende hanno dovuto ricorrere al lavoro ridotto già da parecchio tempo, anche se a livelli e per motivi diversi. Le prime aziende arriveranno a breve alla fine della durata massima di riscossione dell’IRL. Ciò aumenta il rischio di licenziamenti, persino di massa. I dazi supplementari annunciati e parzialmente già introdotti dal governo USA e il conseguente indebolimento della congiuntura mondiale acuiscono ulteriormente la situazione, soprattutto perché l’incertezza e la volatilità legate alla politica doganale statunitense permangono. A essere colpite sono aziende performanti, produttive e innovative che offrono posti di lavoro orientati al futuro e impiegano collaboratori altamente qualificati e specializzati.</p>
<p class="absatz man-space-before-4">Al fine di fornire alle aziende interessate da questa situazione congiunturale la sicurezza di pianificazione necessaria, di preservare in modo sostenibile i posti di lavoro, di conservare il know-how in azienda, nonché di proteggere i lavoratori dalla disoccupazione ed evitare licenziamenti di massa, il Consiglio federale deve poter avere la facoltà di prolungare di 12 mesi anziché di sei la durata massima di riscossione. In questo modo, disporrebbe di un ulteriore margine di manovra per conservare i posti di lavoro a rischio, nel caso la situazione economica dovesse aggravarsi.</p>
<p class="absatz man-space-before-4">Un prolungamento della durata massima di riscossione non significa che le aziende e i collaboratori beneficino ininterrottamente dell’ILR durante un periodo di 24 mesi. È normale il fatto che, temporaneamente, i collaboratori o i settori di un’azienda interessati dal lavoro ridotto vengano di nuovo occupati di più o al ritmo consueto durante un periodo di conteggio. I collaboratori, quindi, continuano a lavorare e possono sfruttare, del tutto o in parte, le ore di lavoro perse a favore della formazione continua.</p>
<p class="absatz man-space-before-4">Se un’azienda dovesse riscuotere l’ILR per 24 periodi di conteggio durante l’intero termine quadro, per il successivo termine quadro viene previsto un periodo di attesa. Questa misura consente di limitare il rischio che vengano sostenuti posti di lavoro che, in fin dei conti, non possono essere mantenuti. Inoltre, mira a stimolare le aziende a sviluppare nuovi prodotti durante il periodo di riscossione dell’indennità, a scoprire nuovi mercati e acquisire nuovi clienti, nonché a formare ulteriormente i collaboratori, contribuendo così a mantenere durevolmente i posti di lavoro.</p>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Punti essenziali del progetto</a>
</h1>
<div class="collapseable">
<section id="lvl_3/lvl_3.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.1">3.1 Normativa proposta</a>
</h2>
<div class="collapseable"><p class="absatzvor man-space-before-8">La CSSS-S propone di modificare l’articolo 35 capoverso 2 LADI affinché il Consiglio federale abbia la facoltà di prolungare la durata massima dell’ILR per un periodo di tempo maggiore, ossia di 12 periodi di conteggio al massimo invece degli attuali sei. Il progetto prevede inoltre di introdurre un periodo di attesa di sei mesi se un’azienda (azienda intera o settori d’esercizio) ha già beneficiato ininterrottamente dell’ILR per un periodo di 24 mesi. A tal fine, l’articolo 35 LADI deve essere integrato con l’inserimento del capoverso 4. Entrambe le modifiche sono urgenti e devono essere limitate nel tempo. </p></div></section><section id="lvl_3/lvl_3.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.2">3.2 Proposta di minoranza di non entrare in materia</a>
</h2>
<div class="collapseable"><p class="absatzvor man-space-before-8">Una minoranza (Friedli Esther, Gapany, Hegglin Peter) si dichiara contraria a un prolungamento della durata massima delle prestazioni in caso di lavoro ridotto. Sottolinea l’effetto di conservazione delle strutture e le possibili conseguenze negative per la modernizzazione dell’economia che potrebbero originarsi con il prolungamento della concessione del lavoro ridotto. Inoltre, il lavoro ridotto priverebbe il mercato del lavoro di personale, acuendo così ulteriormente l’attuale penuria di manodopera. In ultimo non è da escludere il rischio di abusi.</p></div></section><section id="lvl_3/lvl_3.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.3">3.3 Procedura di consultazione</a>
</h2>
<div class="collapseable">
<p class="absatzvor man-space-before-8">Poiché il progetto non può essere ritardato, si deve procedere alla modifica della LADI nel quadro di una procedura legislativa urgente (art. 165 Cost.). Il progetto non è stato dunque messo in consultazione (art. 3<i>a</i> cpv. 1 lett. c della legge del 18 marzo 2005<sup><a href="#fn-d7e200" id="fnbck-d7e200">6</a></sup> sulla consultazione [LCo]). A ciò si aggiunge il fatto che le parti sociali sono state coinvolte nel lancio dell’iniziativa parlamentare e che né i Cantoni né altre cerchie sono interessate dalla modifica della legge. Non si prevedono quindi nuove informazioni da una procedura di consultazione. </p>
<p class="absatz man-space-before-4">Dato che i Cantoni e le altre cerchie non sono interessati in maniera significativa dal progetto, si è rinunciato anche alla consultazione ai sensi dell’articolo 10 LCo. </p>
<div class="footnotes"><p id="fn-d7e200"><sup><a href="#fnbck-d7e200">6</a></sup><sup></sup>  <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p></div>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Commento ai singoli articoli</a>
</h1>
<div class="collapseable">
<article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35">Art. 35  cpv. 2</a>
</h6>
<div class="collapseable"><p class="absatz man-space-before-4">L’articolo 35 capoverso 2 P-LADI stabilisce che il Consiglio federale può ora prolungare temporaneamente di 12 periodi di conteggio al massimo (invece di sei) la durata massima delle prestazioni. Rimangono invariate le condizioni da soddisfare previste dall’articolo 35 capoverso 2 lettere a e b, ovvero che il numero dei preannunci di lavoro ridotto deve essere superiore a quello di sei mesi prima e che le previsioni della Confederazione sull’evoluzione del mercato del lavoro non lascino intravedere alcun miglioramento nei dodici mesi successivi. </p></div></article><article id="art_35"><a name="ta35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35">Art. 35  cpv. 4</a>
</h6>
<div class="collapseable">
<p class="absatz man-space-before-4">L’articolo 35 capoverso 4 P-LADI prevede che, dopo aver riscosso ininterrottamente per 24 mesi il diritto all’ILR nel termine biennale previsto dall’articolo 35 capoverso 1 LADI, sia possibile aprire un nuovo termine quadro (biennale) solo dopo un periodo di attesa di sei mesi (il concetto di termine quadro previsto dall’art. 35 cpv. 4 LADI corrisponde al periodo di due anni menzionato nell’art. 35 cpv. 1 LADI). In questo caso, quindi, non è ammessa l’apertura di un successivo termine quadro immediatamente alla scadenza del termine quadro biennale. Per riscossione ininterrotta dell’ILR durante 24 mesi si intende la riscossione durante uno stesso e unico termine quadro biennale, ovvero non si applica a più termini quadro. </p>
<p class="absatz man-space-before-4">Nella procedura di concessione dell’ILR sono coinvolti il SC e la CAD. Ognuno esamina condizioni distinte per il versamento dell’indennità. Il numero dei mesi durante i quali l’indennità è già stata percepita viene controllato dalla CAD solo in occasione della procedura di conteggio. Poiché un’azienda ha tre mesi per trasmettere il conteggio relativo al periodo di conteggio, la CAD è in grado di determinare i mesi in cui l’indennità è stata riscossa solo dopo questo lasso di tempo ovvero dopo l’ultimo conteggio. La CAD, quindi, potrà aprire un termine quadro successivo e continuare a versare l’ILR solo dopo aver stabilito che l’azienda non ha percepito l’ILR per 24 mesi nel precedente termine quadro biennale. In alcuni casi ciò significherebbe che un’azienda potrebbe non sapere immediatamente, alla fine del primo termine quadro, se deve rispettare un periodo di attesa di sei mesi. Le aziende possono compensare questo rischio inviando i loro conteggi quanto prima, in modo che la CAD disponga tempestivamente delle informazioni necessarie. </p>
</div></article><section id="lvl_4/lvl_u3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_u3">Numero II<span class="man-font-style-normal">Legge urgente</span></a>
</h2>
<div class="collapseable"><p class="absatz man-space-before-4">Poiché alla luce della situazione problematica attuale il progetto non può essere ritardato per ragioni materiali e temporali, la legge deve essere adottata dal Parlamento in quanto legge federale urgente ai sensi dell’articolo 165 capoverso 1 Cost. Le leggi urgenti devono essere imperativamente limitate nel tempo. Per raggiungere l’obiettivo, si ritiene opportuno un periodo di validità che si estenda sino alla fine del 2028, dato che una durata più breve non adempirebbe agli scopi della nuova normativa, essendo la durata di un termine quadro pari a 24 mesi. Una durata più lunga non è altresì indicata, dato che ci si aspetta che nel frattempo le aziende si siano adeguate alla nuova situazione economica. Il ricorso al lavoro ridotto per conservare temporaneamente posti di lavoro in pericolo non sarebbe quindi più opportuno. </p></div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Ripercussioni</a>
</h1>
<div class="collapseable">
<section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Ripercussioni per la Confederazione</a>
</h2>
<div class="collapseable"><p class="absatzvor man-space-before-8">Il progetto non ha alcuna ripercussione per la Confederazione in materia di finanze e personale. </p></div></section><section id="lvl_5/lvl_5.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.2">5.2 Ripercussioni per l’assicurazione contro la disoccupazione</a>
</h2>
<div class="collapseable">
<p class="absatzvor man-space-before-8">L’ILR viene versata attingendo al fondo di compensazione dell’AD. La nuova regolamentazione ha ripercussioni finanziarie dirette per l’AD se il Consiglio federale decide di applicarla e se ciò comporta una riscossione più lunga dell’ILR. </p>
<p class="absatz man-space-before-4">I costi possono essere stimati solo sulla base di ipotesi. Secondo le stime esposte ai numeri 2.2.2 e 2.2.3, un prolungamento della durata massima delle prestazioni a 24 mesi comporterebbe la concessione di ulteriori ILR per perdite di lavoro pari a 850–1600 equivalenti a tempo pieno. Se si considerano, per un equivalente a tempo pieno, 150 ore di lavoro effettive mensili<sup><a href="#fn-d7e247" id="fnbck-d7e247">7</a></sup> e 31 franchi come costo per ogni ora di lavoro persa in lavoro ridotto<sup><a href="#fn-d7e255" id="fnbck-d7e255">8</a></sup>, il prolungamento di sei mesi del periodo di riscossione genererebbe costi supplementari potenziali pari a un importo compreso tra 24 e 45 milioni di franchi (27 900 fr. per equivalente a tempo pieno). Questa stima si riferisce ai periodi 2025 e 2026, supponendo che per le aziende che aprono un termine quadro per la riscossione dell’ILR dopo maggio 2025 l’attuale durata massima delle prestazioni di 18 mesi sia sufficiente. A causa delle incerte previsioni congiunturali e del fatto che non è dato sapere in anticipo se e in quale misura le aziende ricorreranno alla durata massima delle prestazioni prolungata a 24 mesi, queste stime rimangono affette da un elevato grado di incertezza. </p>
<p class="absatz man-space-before-4">Si deve inoltre considerare che, in assenza della normativa prevista, le aziende interessate dovrebbero molto probabilmente licenziare del personale, creando così disoccupati e generando dunque al contempo un aumento dei costi per l’AD. </p>
<p class="absatz man-space-before-4">La nuova regolamentazione potrebbe accrescere gli oneri amministrativi degli organi di esecuzione (SC e CAD). In considerazione dell’attuale portata del ricorso al lavoro ridotto, si stima che questi oneri siano molto moderati, tenuto conto anche che si tratterebbe di attività di routine e che le procedure di preannuncio e di conteggio sono per la maggior parte digitali. Anche il controllo della legittimità dei versamenti di ILR può generare ulteriori oneri amministrativi a carico dell’ufficio di compensazione dell’AD. Il carico di lavoro per ogni controllo del datore di lavoro aumenta con la durata della riscossione dell’ILR, dato che devono essere controllati più periodi di conteggio. </p>
<div class="footnotes">
<p id="fn-d7e247"><sup><a href="#fnbck-d7e247">7</a></sup><sup></sup>  Questo valore corrisponde al tempo di lavoro mensile medio delle persone impiegate a tempo pieno nel settore manifatturiero negli anni 2022–2024. Fonte: Statistica del volume di lavoro dell’Ufficio federale di statistica.</p>
<p id="fn-d7e255"><sup><a href="#fnbck-d7e255">8</a></sup><sup></sup>  Questo valore corrisponde al valore medio del periodo 2023–2024. Fonte: Statistica del mercato del lavoro della SECO.</p>
</div>
</div></section><section id="lvl_5/lvl_5.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.3">5.3 Ripercussioni per i Cantoni e i Comuni, per le città, gli agglomerati e le regioni di montagna </a>
</h2>
<div class="collapseable"><p class="absatzvor man-space-before-8">Il progetto non comporta alcuna ripercussione diretta per i Cantoni, i Comuni, le città, gli agglomerati e le regioni di montagna.</p></div></section><section id="lvl_5/lvl_5.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.4">5.4 Ripercussioni sull’economia</a>
</h2>
<div class="collapseable">
<p class="absatzvor man-space-before-8">Il previsto prolungamento del ricorso al lavoro ridotto consentirebbe alle aziende che svolgono attività in settori strategici per la Svizzera di superare temporanei cali di lavoro, senza dover licenziare i propri collaboratori o addirittura interrompere l’attività. I lavoratori che beneficiano dell’ILR conservano il proprio posto di lavoro ed evitano di andare in disoccupazione. Il rischio di licenziamenti di massa si riduce. Il know-how professionale e le strutture di produzione vengono preservati, il che consente alle aziende di essere nuovamente produttive quando la situazione si ristabilizza. La chiusura di aziende nel settore MEM e orologiaio avrebbe per contro conseguenze negative per l’intera catena di approvvigionamento. Il ricorso al lavoro ridotto eviterebbe inoltre alle aziende i costi legati ai licenziamenti e alle nuove assunzioni, oltre agli oneri legati alla formazione del nuovo personale. Il versamento dell’ILR contribuisce a migliorare la liquidità delle aziende, dato che una buona parte dei salari versati per le ore di lavoro perse sono coperti dall’AD. Inoltre, quando la situazione lo consente, i lavoratori interessati possono sfruttare interamente o in parte le ore di lavoro perse per frequentare formazioni continue e migliorare così le proprie qualifiche. </p>
<p class="absatz man-space-before-4">Tuttavia, oltre ai vantaggi illustrati, il ricorso all’ILR presenta anche degli svantaggi di natura economica. In linea di principio non è possibile escludere che dopo un (lungo) periodo di riscossione dell’ILR ci siano comunque dei licenziamenti e che il ricorso all’ILR rinvii unicamente il momento della disoccupazione. Inoltre, i collaboratori in lavoro ridotto subiscono una perdita di reddito pari al 20 per cento per le ore di lavoro perse se il datore di lavoro non la compensa a proprie spese. </p>
</div></section><section id="lvl_5/lvl_5.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.5">5.5 Ripercussioni sulla società</a>
</h2>
<div class="collapseable"><p class="absatzvor man-space-before-8">Fatta eccezione per le ripercussioni già illustrate in precedenza, non ve ne sono di ulteriori per la società. </p></div></section><section id="lvl_5/lvl_5.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.6">5.6 Ripercussioni sull’ambiente</a>
</h2>
<div class="collapseable"><p class="absatzvor man-space-before-8">Le modifiche di legge non hanno alcun impatto sull’ambiente.</p></div></section><section id="lvl_5/lvl_5.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.7">5.7 Altre ripercussioni</a>
</h2>
<div class="collapseable"><p class="absatzvor man-space-before-8">Non si prevedono altre ripercussioni.</p></div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Aspetti giuridici</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Costituzionalità</a>
</h2>
<div class="collapseable"><p class="absatzvor man-space-before-8">Il progetto si fonda sull’articolo 114 capoverso 1 Cost., che attribuisce la competenza legislativa in materia di AD alla Confederazione. </p></div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Compatibilità con gli impegni internazionali della Svizzera</a>
</h2>
<div class="collapseable">
<p class="absatzvor man-space-before-8">Il progetto è compatibile con gli impegni internazionali della Svizzera. La Convenzione n. 168 del 21 giugno 1988<sup><a href="#fn-d7e299" id="fnbck-d7e299">9</a></sup> concernente la promozione dell’impiego e la protezione contro la disoccupazione, ratificata dalla Svizzera il 17 ottobre 1990, non ha alcun impatto sulla presente revisione della LADI.</p>
<p class="absatz man-space-before-4">La presente modifica di legge è compatibile anche con gli impegni internazionali della Svizzera derivanti dall’Accordo del 21 giugno 1999<sup><a href="#fn-d7e312" id="fnbck-d7e312">10</a></sup> tra la Confederazione Svizzera, da una parte, e la Comunità europea ed i suoi Stati membri, dall’altra, sulla libera circolazione delle persone (ALC) e dall’allegato K della Convenzione del 4 gennaio 1960<sup><a href="#fn-d7e323" id="fnbck-d7e323">11</a></sup> istitutiva dell’Associazione europea di libero scambio (AELS) (Convenzione AELS). La Svizzera emana disposizioni equivalenti alle disposizioni di coordinamento del regolamento (CE) n. 883/2004<sup><a href="#fn-d7e334" id="fnbck-d7e334">12</a></sup> e del regolamento (CE) n. 987/2009<sup><a href="#fn-d7e345" id="fnbck-d7e345">13</a></sup>. </p>
<p class="absatz man-space-before-4">Questi atti legislativi non mirano ad armonizzare i sistemi nazionali di sicurezza sociale. Gli Stati membri possono definire perlopiù autonomamente la struttura concreta, il campo di applicazione personale, le modalità di finanziamento e l’organizzazione dei propri sistemi di sicurezza sociale. Nello stabilire questi aspetti devono però rispettare i principi di coordinamento, come la parità di trattamento dei propri cittadini e di quelli delle altre parti contraenti nonché il mantenimento dei diritti acquisiti. </p>
<div class="footnotes">
<p id="fn-d7e299"><sup><a href="#fnbck-d7e299">9</a></sup><sup></sup>  <a href="https://fedlex.data.admin.ch/eli/cc/1991/1914_1914_1914" target="_blank">RS <b>0.822.726.8</b></a></p>
<p id="fn-d7e312"><sup><a href="#fnbck-d7e312">10</a></sup><sup></sup>  <a href="https://fedlex.data.admin.ch/eli/cc/2002/243" target="_blank">RS <b>0.142.112.681</b></a></p>
<p id="fn-d7e323"><sup><a href="#fnbck-d7e323">11</a></sup><sup></sup>  <a href="https://fedlex.data.admin.ch/eli/cc/1960/590_635_621" target="_blank">RS <b>0.632.31</b></a></p>
<p id="fn-d7e334"><sup><a href="#fnbck-d7e334">12</a></sup><sup></sup>  <a href="https://fedlex.data.admin.ch/eli/cc/2012/323" target="_blank">RS <b>0.831.109.268.1</b></a></p>
<p id="fn-d7e345"><sup><a href="#fnbck-d7e345">13</a></sup><sup></sup>  <a href="https://fedlex.data.admin.ch/eli/cc/2012/356" target="_blank">RS <b>0.831.109.268.11</b></a></p>
</div>
</div></section><section id="lvl_6/lvl_6.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.3">6.3 Forma dell’atto e procedura urgente</a>
</h2>
<div class="collapseable"><p class="absatzvor man-space-before-8">Secondo l’articolo 164 capoverso 1 Cost., tutte le disposizioni importanti che contengono norme di diritto sono emanate sotto forma di legge federale. Considerate le modifiche previste, la forma dell’atto scelta è conforme all’articolo costituzionale. Poiché alla luce del contesto il progetto non può essere ritardato per ragioni materiali e temporali, la legge deve essere adottata dal Parlamento in quanto legge federale urgente ai sensi dell’articolo 165 capoverso 1 Cost. La legge deve essere imperativamente limitata nel tempo e deve entrare in vigore immediatamente dopo essere stata adottata. Richiede inoltre il consenso della maggioranza dei membri di ogni Camera. La presente legge sottostà a referendum facoltativo susseguente. Le leggi dichiarate urgenti per cui è chiesta la votazione popolare decadono un anno dopo la loro adozione da parte dell’Assemblea federale se nel frattempo non sono state accettate dal Popolo.</p></div></section><section id="lvl_6/lvl_6.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.4">6.4 Subordinazione al freno alle spese</a>
</h2>
<div class="collapseable"><p class="absatzvor man-space-before-8">Il presente progetto non contiene né nuove disposizioni in materia di sussidi (che comportano spese superiori a una delle soglie previste) né nuovi crediti d’impegno o limiti di spesa (che comportano spese superiori a una delle soglie previste). Pertanto non è soggetto al freno alle spese (art. 159 cpv. 3 lett. b Cost.). </p></div></section><section id="lvl_6/lvl_6.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.5">6.5 Rispetto del principio di sussidiarietà e del principio dell’equivalenza fiscale</a>
</h2>
<div class="collapseable">
<p class="absatzvor man-space-before-8">L’AD viene principalmente finanziata con i contributi salariali dei datori di lavoro e dei lavoratori. L’aliquota di contribuzione salariale ammonta al 2,2 per cento sino al guadagno massimo mensile assicurato (art. 3 cpv. 2 LADI) e i contributi sono a carico per metà dei datori di lavoro e per metà dei lavoratori (art. 3 cpv. 3 LADI). L’ILR è versata agli assicurati ovvero ai suoi contribuenti. </p>
<p class="absatz man-space-before-4">Il presente progetto di legge non modifica la ripartizione dei compiti tra Confederazione e Cantoni. I principi di sussidiarietà e di equivalenza fiscale non vengono quindi toccati.</p>
</div></section><section id="lvl_6/lvl_6.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.6">6.6 Conformità alla legge sui sussidi</a>
</h2>
<div class="collapseable"><p class="absatzvor man-space-before-8">Il presente progetto non è interessato dalla legislazione sui sussidi.</p></div></section><section id="lvl_6/lvl_6.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.7">6.7 Delega di competenze legislative</a>
</h2>
<div class="collapseable"><p class="absatzvor man-space-before-8">La modifica proposta amplia il margine di manovra già esistente del Consiglio federale, consentendogli di prolungare temporaneamente la durata massima di riscossione dell’ILR fino a 12 mesi anziché sei. </p></div></section><section id="lvl_6/lvl_6.8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.8">6.8 Protezione dei dati</a>
</h2>
<div class="collapseable">
<p class="absatzvor man-space-before-8">Il progetto non contiene alcuna modifica soggetta alla normativa in materia di protezione dei dati. </p>
<p class="abstand1seite man-space-before-0"></p>
</div></section>
</div></section></main>
</div></body>
</html>
