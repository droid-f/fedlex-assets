<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.045--><p class="srnummer man-space-after-18">25.045</p>
<h1 class="erlasstitel botschafttitel">Messaggio <br>concernente la partecipazione della Svizzera all’aumento del capitale di garanzia della Banca africana di sviluppo</h1>
<p class="botschaftdatum man-space-before-3">del 30 aprile 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">Con il presente messaggio vi sottoponiamo, per approvazione, il disegno di decreto federale sulla partecipazione della Svizzera all’aumento del capitale di garanzia della Banca africana di sviluppo.<sup><a href="#fn-d7e19" id="fnbck-d7e19">1</a></sup></p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">30 aprile 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>I Paesi membri della Banca africana di sviluppo (AfDB) sono invitati a partecipare a un aumento del capitale di garanzia per un importo equivalente a 100,9 miliardi di franchi. La partecipazione a questo aumento è nell’interesse della Svizzera, membro di lunga data dell’AfDB. A questo scopo, viene perciò sottoposto un decreto federale concernente un credito d’impegno di 1561,36 milioni di franchi. </b></p>
<p class="zwischentitel man-space-before-8 man-font-weight-bold"><i>Situazione iniziale</i></p>
<p class="absatzkurs man-font-style-italic man-space-before-4">La Banca africana di sviluppo (AfDB) è un’organizzazione multilaterale prioritaria nel quadro della cooperazione internazionale della Svizzera. Il suo obiettivo è promuovere una crescita economica sostenibile, ridurre la povertà e combattere i cambiamenti climatici nei Paesi africani. Grazie al suo ottimo rating di credito, è in grado di mobilitare notevoli risorse finanziarie sul mercato dei capitali. In questo modo contribuisce alla stabilità del continente, crea prospettive economiche per la popolazione locale e offre opportunità per maggiori scambi economici tra l’Africa, la Svizzera e l’Europa. Le sue priorità strategiche coincidono con quelle della cooperazione internazionale della Svizzera.</p>
<p class="absatzkurs man-font-style-italic man-space-before-4">A seguito del declassamento del rating degli Stati Uniti nell’agosto 2023, nel maggio 2024 i governatori dell’AfDB hanno approvato un aumento del capitale di garanzia. L’AfDB gode di una solida situazione finanziaria. Il capitale di garanzia rappresenta una sicurezza supplementare ed è determinante per l’elevato rating della Banca. Preservare il massimo rating consente alla Banca di garantire ai suoi Paesi membri regionali l’accesso a prestiti convenienti anche in tempi di crisi ed evitare un indebitamento eccessivo.</p>
<p class="absatzkurs man-font-style-italic man-space-before-4">Partecipare all’aumento del capitale di garanzia è nell’interesse della Svizzera. In questo modo il nostro Paese consolida la sua influenza in seno alla Banca e contribuisce in maniera significativa allo sviluppo economico e alla riduzione della povertà nel continente africano, una regione prioritaria della sua cooperazione internazionale. La Svizzera, che beneficia a sua volta di un eccellente rating, svolge un ruolo importante nel mantenimento dell’elevato merito creditizio dell’AfDB.</p>
<p class="zwischentitel man-space-before-8 man-font-weight-bold"><i>Contenuto del progetto</i></p>
<p class="absatzkurs man-font-style-italic man-space-before-4">Viene sottoposto al Parlamento un decreto federale concernente un credito d’impegno di 1561,36 milioni di franchi per la partecipazione della Svizzera all’aumento del capitale di garanzia dell’AfDB. Questo importo comprende l’impegno per un capitale di garanzia pari a 1239,54 milioni di unità di conto (UC, moneta di conto dell’AfDB) e una riserva per le fluttuazioni del tasso di cambio. La Svizzera è invitata a sottoscrivere le azioni che le sono assegnate.</p>
<p class="absatzkurs man-font-style-italic man-space-before-4">Il capitale di garanzia conferisce lo stesso numero di diritti di voto del capitale versato; non viene però versato e può essere richiamato solo in circostanze eccezionali. È un impegno eventuale che è riportato nel consuntivo consolidato della Confederazione come impegno all’investimento per banche di sviluppo. Finora non è mai stato richiamato. È estremamente improbabile che il capitale di garanzia vincolato venga un giorno richiesto.</p>
<p class="absatz man-space-before-4"></p>
<p class="titelbotschaftinnen man-space-after-18">Messaggio</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup>  <a href="https://fedlex.data.admin.ch/eli/fga/2025/1594" target="_blank">FF <b>2025</b> 1594</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Problematica e necessità del credito, importanza del progetto da finanziare</a>
</h2>
<div class="collapseable">
<section id="lvl_1/lvl_1.1/lvl_1.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.1">1.1.1 Obiettivi e priorità dell’AfDB</a>
</h3>
<div class="collapseable">
<p class="absatzvor man-space-before-8">La Banca africana di sviluppo (AfDB) è un’organizzazione multilaterale prioritaria nel quadro della cooperazione internazionale della Svizzera con sede ad Abidjan (Costa d’Avorio). Il suo obiettivo è promuovere una crescita economica sostenibile, ridurre la povertà e combattere i cambiamenti climatici nei Paesi africani. I suoi azionisti sono in maggioranza Paesi africani (54 su 81). L’AfDB ha una grande importanza strategica e gode inoltre di un’ottima reputazione e di una grande capacità d’azione nei suoi Paesi membri. Assieme ad altre banche multilaterali di sviluppo (BMS), come la Banca mondiale, sostiene in modo significativo questi Paesi nel raggiungimento degli obiettivi di sviluppo sostenibile dell’Agenda 2030. Grazie al suo vantaggio comparativo nel finanziamento di infrastrutture sostenibili e nell’integrazione regionale, contribuisce in maniera significativa alla crescita sostenibile, alla riduzione della povertà e alla gestione dei cambiamenti climatici.</p>
<p class="absatz man-space-before-4">Nell’ambito della sua strategia (<i>Ten Year Strategy 2024–2033</i>)<sup><a href="#fn-d7e92" id="fnbck-d7e92">2</a></sup>, l’AfDB si concentra su cinque ambiti prioritari: 1) luce ed elettricità; 2) alimentazione; 3) industrializzazione; 4) integrazione economica; 5) miglioramento della qualità di vita. Vengono contemplate in maniera trasversale le seguenti tematiche: collaborazione con il settore privato, gestione dei cambiamenti climatici, fragilità dei contesti, parità di genere, promozione delle opportunità d’impiego per i giovani e <i>governance</i> economica. I contributi dell’AfDB all’integrazione regionale e all’industrializzazione dell’Africa creano impieghi e prospettive a livello locale e riducono le cause della migrazione irregolare. Queste priorità strategiche coincidono con quelle della cooperazione internazionale della Svizzera. L’AfDB dispone inoltre di un proprio fondo di sviluppo, il Fondo africano di sviluppo (AfDF), che sostiene lo sviluppo economico e sociale dei 37 Paesi africani più poveri, che non hanno accesso ai crediti regolari della Banca.</p>
<div class="footnotes"><p id="fn-d7e92"><sup><a href="#fnbck-d7e92">2</a></sup><sup></sup> <a href="https://www.afdb.org/en/documents/ten-year-strategy-african-development-bank-group-2024-2033" target="_blank">
				www.afdb.org
			</a> &gt; Documents &gt; Strategy Documents &gt; The Ten-Year Strategy 2024–2033, <i>AfDB</i> 2024</p></div>
</div></section><section id="lvl_1/lvl_1.1/lvl_1.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.2">1.1.2 Funzionamento dell’AfDB</a>
</h3>
<div class="collapseable">
<p class="zwischentitel man-space-before-8 man-font-weight-bold">Organi direttivi</p>
<p class="absatz man-space-before-4">Gli organi direttivi dell’AfDB sono costituiti dal Consiglio dei governatori, dal Consiglio d’amministrazione e dalla Direzione. Il Consiglio dei governatori è l’organo decisionale supremo della Banca per le questioni politiche, finanziarie e di personale con particolari risvolti strategici. Ogni Paese membro è rappresentato nel Consiglio dei governatori e partecipa al processo decisionale in base al numero di voti detenuti. La Svizzera è rappresentata, in veste di governatore e di vice governatore, dalla Segreteria di Stato dell’economia (SECO), rispettivamente dalla Direzione dello sviluppo e della cooperazione (DSC). Il Consiglio dei governatori delega la maggior parte dei suoi compiti al Consiglio d’amministrazione (composto da 20 amministratori), in cui i Paesi membri esercitano il loro dovere di vigilanza e difendono i loro interessi. Ai vertici della Direzione della Banca si trova un presidente nominato per cinque anni.</p>
<p class="zwischentitel man-space-before-8 man-font-weight-bold">Standard ambientali e sociali</p>
<p class="absatz man-space-before-4">La politica ambientale e sociale dell’AfDB prevede una vasta gamma di standard ambientali e sociali che i progetti devono soddisfare. Ogni progetto viene valutato in base ai suoi rischi ambientali e sociali in termini di condizioni di impiego e di lavoro, inquinamento ambientale, salvaguardia della biodiversità, gestione sostenibile delle risorse naturali, protezione dei gruppi vulnerabili, trasparenza e obblighi di rendiconto. La Banca monitora i rischi e pubblica rapporti. Negli ultimi anni ha costantemente intensificato gli sforzi per garantire il rispetto dei suoi standard ambientali e sociali, rafforzando gli standard stessi, migliorando il meccanismo di controllo e quello di gestione dei ricorsi e sviluppando al contempo le proprie capacità interne in questi ambiti.</p>
<p class="zwischentitel man-space-before-8 man-font-weight-bold">Risultati ed efficacia</p>
<p class="absatz man-space-before-4">L’AfDB si basa su un quadro dei risultati esaustivo che definisce i suoi obiettivi di sviluppo strategici, istituzionali e operativi. Il raggiungimento degli obiettivi viene misurato e verificato annualmente e pubblicato in un rapporto sull’efficacia dello sviluppo<sup><a href="#fn-d7e121" id="fnbck-d7e121">3</a></sup>. L’unità indipendente dell’AfDB preposta alla valutazione esamina costantemente l’orientamento strategico e l’efficacia dei progetti.</p>
<p class="absatz man-space-before-4">I risultati dell’AfDB ne confermano l’efficacia. Secondo i rapporti sull’efficacia dello sviluppo pubblicati dalla Banca, il tasso di successo dei progetti è passato dal 77 per cento nel 2015 all’81 per cento nel 2023. Tra il 2019 e il 2023 l’AfDB ha contribuito a creare circa 9 milioni di nuovi posti di lavoro: 34 milioni di persone hanno beneficiato di miglioramenti nel settore agricolo e 41,8 milioni di un migliore accesso all’acqua e ai servizi igienico-sanitari. La Banca ha aumentato la sua quota nel finanziamento di misure per il clima, portandola dal 36 al 55 per cento. Dalla fine del 2023 tutti i nuovi progetti sono conformi all’Accordo di Parigi del 12 dicembre 2015<sup><a href="#fn-d7e136" id="fnbck-d7e136">4</a></sup> (Accordo sul clima). Investimenti come il progetto <i>Desert to Power</i> nella regione del Sahel hanno contribuito ad aumentare di 1141 megawatt la produzione totale di energia rinnovabile nel continente e a ridurre di 6,725 milioni di tonnellate le emissioni di CO<sub>2</sub>. L’AfDB ha inoltre ampliato la collaborazione con il settore privato: ha istituito l’<i>Africa Investment Forum</i>, una piattaforma per chi è interessato a investire in e per l’Africa, e ha più che quadruplicato la mobilitazione di capitali privati.</p>
<p class="absatz man-space-before-4">Le riforme istituzionali legate all’aumento generale di capitale del 2019 hanno ulteriormente rafforzato l’efficienza e l’efficacia dell’AfDB. La Banca garantisce un uso efficiente dei fondi, provvedendo affinché l’aumento delle spese amministrative sia in linea con le entrate derivanti dalla concessione di prestiti. L’applicazione delle raccomandazioni formulate nel quadro di audit interni e l’incremento delle risorse destinate alla preparazione dei progetti e al rispetto degli standard ambientali e sociali garantiscono la sostenibilità e la qualità dei progetti. Il Consiglio d’amministrazione verifica costantemente l’attuazione di queste misure.</p>
<p class="zwischentitel man-space-before-8 man-font-weight-bold">Organi di controllo indipendenti</p>
<p class="absatz man-space-before-4">L’AfDB dispone di organi di controllo indipendenti adeguati che, a complemento degli organi direttivi, svolgono una funzione di vigilanza. Il suo ufficio per l’integrità e la lotta alla corruzione conduce, nell’ambito dei progetti, indagini indipendenti sui rischi per l’integrità e sulle pratiche sanzionate. La Banca dispone inoltre di un meccanismo di ricorso indipendente, che consente di esaminare i ricorsi interposti da gruppi e da privati senza coinvolgere il <i>management</i> e il personale della Banca. Su iniziativa di un gruppo di Paesi membri, tra cui la Svizzera, nel 2022 il Consiglio dei governatori ha incaricato la Direzione dell’AfDB di rivedere e rafforzare ulteriormente i suoi meccanismi di sorveglianza, conformità e responsabilità.</p>
<div class="footnotes">
<p id="fn-d7e121"><sup><a href="#fnbck-d7e121">3</a></sup><sup></sup> <a href="https://www.afdb.org/en/documents/annual-development-effectiveness-review-2024" target="_blank">
				www.afdb.org
			</a> &gt; Documents &gt; Publications &gt; Annual Development Effectiveness Review, <i>AfDB</i> 2024</p>
<p id="fn-d7e136"><sup><a href="#fnbck-d7e136">4</a></sup><sup></sup> <a href="https://fedlex.data.admin.ch/eli/cc/2017/619" target="_blank">RS <b>0.814.012</b></a></p>
</div>
</div></section><section id="lvl_1/lvl_1.1/lvl_1.1.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.3">1.1.3 Importanza dell’AfDB per la Svizzera</a>
</h3>
<div class="collapseable">
<p class="absatzvor man-space-before-8">La Svizzera è membro dell’AfDB dal 1982 e dell’AfDF dal 1972. Detiene una quota azionaria dell’1,406 per cento e fa parte di un gruppo di voto con Germania, Lussemburgo e Portogallo. È rappresentata in modo permanente nel Consiglio d’amministrazione e, a rotazione con la Germania, ricopre il ruolo di amministratore. In virtù di questa posizione, la Svizzera può difendere i propri interessi e influire sulle decisioni della Banca in base alle sue priorità. </p>
<p class="absatz man-space-before-4">Essendo focalizzata esclusivamente sull’Africa, una regione prioritaria della cooperazione internazionale della Svizzera, l’AfDB è molto importante per il nostro Paese in termini di politica di sviluppo, politica economica esterna e politica estera. La regione, ricca di materie prime, sta diventando sempre più interessante a livello geopolitico e attira sempre più investimenti esteri<sup><a href="#fn-d7e167" id="fnbck-d7e167">5</a></sup>. L’Africa contribuirà inoltre a più della metà dell’aumento della popolazione mondiale previsto entro il 2050. La regione ha quindi il potenziale per diventare il prossimo motore della crescita economica mondiale, ma ha ancora bisogno di sostegno per consolidare e promuovere i suoi progressi sociali ed economici. La maggior parte delle persone che si trova in condizioni di estrema indigenza vive in Africa<sup><a href="#fn-d7e180" id="fnbck-d7e180">6</a></sup>. I Paesi africani sono inoltre particolarmente colpiti dai cambiamenti climatici e dalle crisi alimentari. </p>
<p class="absatz man-space-before-4">L’accesso privilegiato dell’AfDB al dialogo politico con i suoi Paesi membri permette alla Svizzera di mettere in atto a livello locale gli obiettivi di sviluppo sostenibile dell’Agenda 2030, di approfondire le relazioni con i Paesi partner africani e di assumere il proprio ruolo di intermediario. Grazie all’elevato merito creditizio dell’AfDB, il capitale versato dai Paesi membri produce un notevole effetto leva. Con un capitale di 13,18 miliardi di dollari americani, dalla sua istituzione la Banca ha generato investimenti per 83,61 miliardi di dollari americani. Questo effetto leva, unito alla cooperazione bilaterale, consente al nostro Paese di ottenere un impatto significativo con fondi limitati. Grazie ai progetti e alle attività di finanziamento l’AfDB crea inoltre opportunità commerciali, di investimento e di partecipazione diretta per il settore privato e quello finanziario svizzeri.</p>
<div class="footnotes">
<p id="fn-d7e167"><sup><a href="#fnbck-d7e167">5</a></sup><sup></sup> <a href="https://www.afdb.org/en/documents/african-economic-outlook-2024" target="_blank">
				www.afdb.org
			</a> &gt; Knowledge &gt; Publications &gt; African Economic Outlook 2024, <i>AfDB</i> 2024</p>
<p id="fn-d7e180"><sup><a href="#fnbck-d7e180">6</a></sup><sup></sup> <a href="https://www.worldbank.org/en/publication/poverty-prosperity-and-planet" target="_blank">
				www.worldbank.org
			</a> &gt; Publications &gt; Poverty, Prosperity and Planet Report 2024, <i>World Bank</i> 2024</p>
</div>
</div></section><section id="lvl_1/lvl_1.1/lvl_1.1.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.4">1.1.4 L’aumento del capitale di garanzia dell’AfDB</a>
</h3>
<div class="collapseable">
<p class="absatzvor man-space-before-8">Nel maggio 2024 i governatori dell’AfDB hanno autorizzato, in virtù dell’articolo 29 paragrafo 2 dell’Accordo istitutivo della Banca africana di sviluppo<sup><a href="#fn-d7e199" id="fnbck-d7e199">7</a></sup> (Accordo AfDB)<sup><a href="#fn-d7e210" id="fnbck-d7e210">8</a></sup>, un aumento del capitale di garanzia. Tale aumento è stato motivato dal declassamento del rating degli Stati Uniti nell’agosto 2023 da parte dell’agenzia <i>Fitch</i>. L’aumento del capitale di garanzia di 88,1 miliardi di unità di conto (UC)<sup><a href="#fn-d7e220" id="fnbck-d7e220">9</a></sup>, equivalente a 100,9 miliardi di franchi, consente all’AfDB di mantenere la sua capacità di prestito annuale pari in media a 8,4 miliardi di dollari americani<i> </i>concordata nel 2019 nell’ambito dell’ultimo aumento di capitale, preservando al contempo l’ottimo merito creditizio. Grazie al suo elevato rating, la Banca può prendere in prestito fondi a tassi vantaggiosi sui mercati internazionali e può quindi offrire prestiti a condizioni favorevoli ai suoi Paesi membri. Il capitale di garanzia funge da ulteriore sicurezza e assicura ai creditori il rimborso del capitale investito. Ciò riduce i rischi per gli investitori e crea incentivi alla mobilitazione di capitali privati per il finanziamento dello sviluppo.</p>
<p class="absatz man-space-before-4">L’AfDB gode di una solida situazione finanziaria. La Banca dispone di prescrizioni severe in materia di capitale proprio, che garantiscono stabilità finanziaria e prudenza nella concessione dei prestiti. A fine 2023, il grado di utilizzo del capitale di rischio interno alla Banca era del 53,7 per cento, ben al di sotto del limite massimo (100 %). Il debito complessivo era pari al 40,59 per cento del capitale totale<sup><a href="#fn-d7e232" id="fnbck-d7e232">10</a></sup>. Le valutazioni delle agenzie di rating confermano la stabilità finanziaria dell’AfDB. Il modello finanziario della Banca è conforme alle moderne regole di gestione dei rischi e dei capitali ed è costantemente riesaminato dal Consiglio d’amministrazione. L’elevato rating dell’AfDB è il risultato delle severe prescrizioni in materia di capitale proprio, dello status di creditore privilegiato dell’AfDB e del capitale di garanzia stanziato dai suoi Paesi membri.</p>
<p class="absatz man-space-before-4">A differenza delle altre BMS, l’AfDB dipende in misura maggiore dal capitale di garanzia dei Paesi membri con un elevato rating. Questa peculiarità è dovuta al contesto commerciale della Banca, che è costituito esclusivamente da Paesi africani con un merito creditizio medio-basso. Nell’agosto 2023 l’agenzia <i>Fitch</i>, una delle tre principali agenzie di rating, ha declassato il rating degli Stati Uniti, mettendo sotto pressione anche quello dell’AfDB. L’aumento del capitale di garanzia permette di compensare tale declassamento. L’entità è stata determinata in base al sostegno finanziario necessario da parte dei Paesi membri con un rating AAA e a un cuscinetto di capitale per attenuare un eventuale declassamento di altri Paesi membri<sup><a href="#fn-d7e249" id="fnbck-d7e249">11</a></sup>. Inoltre, l’aumento del capitale di garanzia dovrebbe consentire la partecipazione di tutti i Paesi membri in base alle loro quote di voto. Non vi è invece alcun rischio di declassamento da parte delle altre due principali agenzie di rating, <i>S&amp;P</i> e <i>Moody’s</i>, avendo queste ultime una base di valutazione diversa. </p>
<p class="absatz man-space-before-4">Nell’ambito dell’aumento del capitale di garanzia, su iniziativa della Svizzera sono state adottate misure che forniscono un ulteriore contributo alla stabilità finanziaria e all’efficacia dell’AfDB. Da un lato, si è convenuto di rafforzare ulteriormente i meccanismi della Banca in materia di vigilanza e di conformità. Dall’altro, l’AfDB si è impegnata a raggiungere a medio termine il massimo livello di rating anche senza considerare il capitale di garanzia dei suoi azionisti, seguendo così le raccomandazioni del G20 sui requisiti patrimoniali delle BMS<sup><a href="#fn-d7e263" id="fnbck-d7e263">12</a></sup>. L’AfDB sta compiendo veri e propri progressi, riconosciuti da <i>Fitch</i>: nel gennaio 2024 è stata la prima BMS a emettere obbligazioni innovative (cosiddetto capitale ibrido) sul mercato dei capitali, acquistate anche da investitori svizzeri. Il Consiglio d’amministrazione segue da vicino gli sviluppi.</p>
<div class="footnotes">
<p id="fn-d7e199"><sup><a href="#fnbck-d7e199">7</a></sup><sup></sup> <a href="https://fedlex.data.admin.ch/eli/cc/1984/46_46_46" target="_blank">RS <b>0.972.31</b></a></p>
<p id="fn-d7e210"><sup><a href="#fnbck-d7e210">8</a></sup><sup></sup> Risoluzione B/BG/2024/09 del Consiglio dei governatori del 29 maggio 2024 (v. Allegato 4).</p>
<p id="fn-d7e220"><sup><a href="#fnbck-d7e220">9</a></sup><sup></sup> UC (unità di conto) è la moneta di conto dell’AfDB. Il suo valore è equivalente a un diritto di prelievo speciale del Fondo monetario internazionale (FMI). 1 UC = 1,14512 franchi (secondo il tasso di cambio del mese di ottobre 2024). </p>
<p id="fn-d7e232"><sup><a href="#fnbck-d7e232">10</a></sup><sup></sup> <a href="https://www.afdb.org/en/documents/financial-report-2023" target="_blank">
				www.afdb.org
			</a> &gt; Documents &gt; Financial Report 2023, <i>AfDB</i> 2024</p>
<p id="fn-d7e249"><sup><a href="#fnbck-d7e249">11</a></sup><sup></sup> Oltre alla Svizzera, la Danimarca, la Germania, il Lussemburgo, la Norvegia, i Paesi Bassi e la Svezia hanno il rating più elevato presso tutte e tre le principali agenzie di rating.</p>
<p id="fn-d7e263"><sup><a href="#fnbck-d7e263">12</a></sup><sup></sup> <a href="https://www.dt.mef.gov.it/it/attivita_istituzionali/rapporti_finanziari_internazionali/banche_sviluppo/revisione_indipendente/index.html?__element=head" target="_blank">
				www.dt.mef.gov.it
			</a> &gt; Attività &gt; Rapporti finanziari europei ed internazionali &gt; Banche multilaterali di sviluppo &gt; Revisione indipendente degli indicatori di adeguatezza patrimoniale delle Banche multilaterali di sviluppo &gt; <i>G20 Panel Report 2022.</i></p>
</div>
</div></section><section id="lvl_1/lvl_1.1/lvl_1.1.5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.5">1.1.5 Partecipazione della Svizzera ai precedenti aumenti di capitale dell’AfDB</a>
</h3>
<div class="collapseable">
<p class="absatzvor man-space-before-8">Dalla sua adesione nel 1982, la Svizzera ha investito nell’AfDB 147,5 milioni di dollari americani sotto forma di capitale versato e 2657,6 milioni di dollari americani sotto forma di capitale di garanzia. L’ultima volta che ha partecipato a un aumento di capitale dell’AfDB è stato nel 2020, con un contributo di 99,7 milioni di dollari americani sotto forma di capitale versato e di 1562,4 milioni di dollari americani sotto forma di capitale di garanzia<sup><a href="#fn-d7e281" id="fnbck-d7e281">13</a></sup>. In questo ambito si è concordato di aumentare gradualmente la capacità di prestito della Banca tra il 2019 e il 2030, per portarla da circa 6,8 miliardi di dollari americani a 8,4 miliardi di dollari americani all’anno. La Svizzera verserà l’intero suo contributo entro il 2028. L’ultimo aumento di capitale di una BMS a cui la Svizzera ha partecipato è stato quello della Banca europea per la ricostruzione e lo sviluppo (BERS) a favore dell’Ucraina nel 2024<sup><a href="#fn-d7e294" id="fnbck-d7e294">14</a></sup>. </p>
<p class="absatz man-space-before-4">Oltre alle partecipazioni al capitale, la Svizzera contribuisce anche con rifinanziamenti periodici dell’AfDF e sostiene in modo mirato fondi fiduciari destinati a progetti e temi specifici. Per gli aumenti di capitale che avvengono a intervalli irregolari, il Consiglio federale sottopone di volta in volta all’Assemblea federale crediti d’impegno specifici. I contributi di rifinanziamento dell’AfDF e i contributi ai fondi fiduciari sono vincolati ai crediti quadro per la cooperazione internazionale.</p>
<div class="footnotes">
<p id="fn-d7e281"><sup><a href="#fnbck-d7e281">13</a></sup><sup></sup> Decreto federale del 16 dicembre 2020 sulla partecipazione della Svizzera all’aumento di capitale della Banca africana di sviluppo, <a href="https://fedlex.data.admin.ch/eli/fga/2020/2707" target="_blank">FF <b>2020</b> 8849</a>.</p>
<p id="fn-d7e294"><sup><a href="#fnbck-d7e294">14</a></sup><sup></sup> Messaggio del 13 settembre 2024 concernente la partecipazione della Svizzera all’aumento di capitale della Banca europea per la ricostruzione e lo sviluppo a favore dell’Ucraina e l’approvazione della modifica dell’articolo 1 dell’Accordo istitutivo della Banca europea per la ricostruzione e lo sviluppo, <a href="https://fedlex.data.admin.ch/eli/fga/2024/2481" target="_blank">FF <b>2024</b> 2481</a>.</p>
</div>
</div></section>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Alternative esaminate</a>
</h2>
<div class="collapseable">
<p class="absatzvor man-space-before-8">Come alternative all’aumento del capitale di garanzia sono stati esaminati il declassamento del rating dell’AfBD e la riduzione dei prestiti accordati. Entrambe le soluzioni sono state scartate. Preservare il massimo rating presso tutte le principali agenzie di rating è determinante per il modello operativo dell’AfDB. Ciò consente alla Banca di garantire ai Paesi membri, anche in tempi di crisi, l’accesso a prestiti convenienti in modo da promuovere lo sviluppo economico e sociale sostenibile ed evitare un indebitamento eccessivo. Un declassamento avrebbe aumentato i costi per il reperimento di capitale di terzi, incrementando l’onere degli interessi per i Paesi membri. Una riduzione dei prestiti accordati avrebbe indebolito sensibilmente l’AfDB nell’adempimento del suo mandato. Alla luce delle grandi problematiche in materia di sviluppo e delle attuali tensioni geopolitiche, ciò avrebbe trasmesso un segnale sbagliato ai Paesi membri africani.</p>
<p class="absatz man-space-before-4">La mancata partecipazione della Svizzera comporterebbe una perdita di influenza e di reputazione in seno all’AfDB. I suoi diritti di voto diminuirebbero notevolmente a vantaggio di Paesi, come la Cina, che da tempo cercano di aumentare le loro quote. La Svizzera perderebbe così peso nel Consiglio d’amministrazione e il suo diritto alla carica di amministratore. Il nostro Paese, che beneficia a sua volta di un eccellente rating, svolge un ruolo importante nel mantenimento dell’elevato merito creditizio dell’AfDB. La mancata partecipazione sarebbe interpretata dagli altri Paesi membri come un segnale di mancanza di sostegno all’Africa e di allontanamento dal multilateralismo.</p>
</div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Rapporto con il programma di legislatura e il piano finanziario, nonché con le strategie del Consiglio federale</a>
</h2>
<div class="collapseable">
<section id="lvl_1/lvl_1.3/lvl_1.3.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.3/lvl_1.3.1">1.3.1 Rapporto con il programma di legislatura</a>
</h3>
<div class="collapseable">
<p class="absatzvor man-space-before-8">Il progetto non è annunciato né nel messaggio del 24 gennaio 2024<sup><a href="#fn-d7e321" id="fnbck-d7e321">15</a></sup> sul programma di legislatura 2023–2027 né nel decreto federale del 6 giugno 2024<sup><a href="#fn-d7e333" id="fnbck-d7e333">16</a></sup> sul programma di legislatura 2023–2027, dato che al momento della stesura non si poteva prevedere che l’aumento del capitale di garanzia sarebbe stato deciso in quel periodo. Il progetto figura tra gli obiettivi del Consiglio federale del 2025 (Obiettivo 14.3)<sup><a href="#fn-d7e345" id="fnbck-d7e345">17</a></sup>.</p>
<div class="footnotes">
<p id="fn-d7e321"><sup><a href="#fnbck-d7e321">15</a></sup><sup></sup> <a href="https://fedlex.data.admin.ch/eli/fga/2024/525" target="_blank">FF <b>2024</b> 525</a></p>
<p id="fn-d7e333"><sup><a href="#fnbck-d7e333">16</a></sup><sup></sup> <a href="https://fedlex.data.admin.ch/eli/fga/2024/1440" target="_blank">FF <b>2024</b> 1440</a></p>
<p id="fn-d7e345"><sup><a href="#fnbck-d7e345">17</a></sup><sup></sup> <a href="https://www.bk.admin.ch/bk/it/home/documentazione/aiuto-alla-condotta-strategica/obiettivi-annuali.html" target="_blank">
				www.bk.admin.ch
			</a> &gt; Documentazione &gt; Aiuto alla condotta strategica &gt; Obiettivi annuali</p>
</div>
</div></section><section id="lvl_1/lvl_1.3/lvl_1.3.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.3/lvl_1.3.2">1.3.2 Rapporto con il piano finanziario</a>
</h3>
<div class="collapseable">
<p class="absatzvor man-space-before-8">La partecipazione della Svizzera all’aumento del capitale di garanzia dell’AfDB non figura nel preventivo 2025 con piano integrato dei compiti e delle finanze 2026–2028. Si tratta unicamente di una partecipazione sotto forma di capitale di garanzia. Quest’ultimo non viene versato e può essere richiamato solo in circostanze eccezionali. Il capitale di garanzia non comporta uscite dirette. Poiché il rischio che sia richiamato è basso, non è necessario accantonare preventivamente fondi a tale scopo. Per i dettagli si veda il punto 4.1.1.</p>
<p class="absatz man-space-before-4">A partire dall’approvazione dell’aumento del capitale di garanzia da parte del Consiglio dei governatori, è previsto un periodo di 947 giorni per la sottoscrizione delle azioni. Il periodo decorre dal 29 maggio 2024 e si conclude il 31 dicembre 2026. La sottoscrizione è confermata mediante il deposito di uno strumento di sottoscrizione presso l’AfDB. L’impegno finanziario può essere contratto fino a fine 2026. </p>
</div></section><section id="lvl_1/lvl_1.3/lvl_1.3.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.3/lvl_1.3.3">1.3.3 Rapporto con le strategie del Consiglio federale</a>
</h3>
<div class="collapseable">
<p class="absatzvor man-space-before-8">L’attuazione del presente messaggio corrisponde alle seguenti strategie del Consiglio federale: messaggio del 22 maggio 2024<sup><a href="#fn-d7e366" id="fnbck-d7e366">18</a></sup> concernente la strategia di cooperazione internazionale 2025–2028 (Strategia CI 2025–2028), Strategia di economia esterna<sup><a href="#fn-d7e378" id="fnbck-d7e378">19</a></sup>, Strategia di politica estera 2024–2027<sup><a href="#fn-d7e389" id="fnbck-d7e389">20</a></sup> e Strategia per uno sviluppo sostenibile 2030<sup><a href="#fn-d7e400" id="fnbck-d7e400">21</a></sup>.</p>
<div class="footnotes">
<p id="fn-d7e366"><sup><a href="#fnbck-d7e366">18</a></sup><sup></sup> <a href="https://fedlex.data.admin.ch/eli/fga/2024/1518" target="_blank">FF <b>2024</b> 1518</a></p>
<p id="fn-d7e378"><sup><a href="#fnbck-d7e378">19</a></sup><sup></sup> <a href="https://www.seco.admin.ch/seco/it/home/Publikationen_Dienstleistungen/Publikationen_und_Formulare/Aussenwirtschafts/Berichte_zur_Aussenwirtschaftspolitik.html" target="_blank">
				www.seco.admin.ch
			</a> &gt; Servizi e pubblicazioni &gt; Pubblicazioni &gt; Economia esterna &gt; Rapporti sulla politica economica esterna&gt; Strategia di economia esterna</p>
<p id="fn-d7e389"><sup><a href="#fnbck-d7e389">20</a></sup><sup></sup> <a href="https://www.eda.admin.ch/eda/it/dfae/politica-estera/attuazione-politica-estera/aussenpolitischestrategie.html" target="_blank">
				www.eda.admin.ch
			</a> &gt; Politica estera &gt; Strategie e principi fondamentali &gt; Strategia di politica estera</p>
<p id="fn-d7e400"><sup><a href="#fnbck-d7e400">21</a></sup><sup></sup> <a href="https://www.are.admin.ch/are/it/home/sviluppo-sostenibile/strategia/strategiasostenibile.html" target="_blank">
				www.are.admin.ch
			</a> &gt; Sviluppo sostenibile &gt; Strategia e rapporti &gt; Strategia per uno sviluppo sostenibile</p>
</div>
</div></section>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable">
<p class="absatzvor man-space-before-8">Il progetto non è oggetto di una procedura di consultazione conformemente all’articolo 3 della legge del 18 marzo 2005<sup><a href="#fn-d7e415" id="fnbck-d7e415">22</a></sup> sulla consultazione (LCo); i motivi sono illustrati nel capitolo 5.2 </p>
<div class="footnotes"><p id="fn-d7e415"><sup><a href="#fnbck-d7e415">22</a></sup><sup></sup> <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p></div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Contenuto del decreto di stanziamento</a>
</h1>
<div class="collapseable">
<section id="lvl_3/lvl_3.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.1">3.1 Proposta del Consiglio federale e motivazione</a>
</h2>
<div class="collapseable">
<section id="lvl_3/lvl_3.1/lvl_3.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_3/lvl_3.1/lvl_3.1.1">3.1.1 Proposta del Consiglio federale</a>
</h3>
<div class="collapseable">
<p class="absatzvor man-space-before-8">Il Consiglio federale propone di approvare un credito d’impegno di 1561,36 milioni di franchi per finanziare la partecipazione della Svizzera all’aumento del capitale di garanzia dell’AfDB. La partecipazione avviene tramite la sottoscrizione di 123 954 azioni richiamabili, del valore nominale di 10 000 UC per azione. La quota della Svizzera ammonta a 1239,54 milioni di UC (presunto tasso di cambio: 1 UC = 1,14512 CHF), da stanziare integralmente a titolo di capitale di garanzia. Il capitale di garanzia conferisce lo stesso numero di diritti di voto del capitale versato; non viene però versato e può essere richiamato solo in circostanze eccezionali (v. punto 4.1.1 per i dettagli). </p>
<p class="absatz man-space-before-4">Il credito d’impegno comprende l’impegno della Svizzera a investire 1419,42 milioni di franchi come capitale di garanzia e una riserva di 141,94 milioni di franchi per le fluttuazioni del tasso di cambio. Tale riserva, pari al 10 per cento, è necessaria perché l’impegno nei confronti dell’AfDB è stabilito in UC, mentre il credito è approvato in franchi. </p>
</div></section><section id="lvl_3/lvl_3.1/lvl_3.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_3/lvl_3.1/lvl_3.1.2">3.1.2 Motivazione</a>
</h3>
<div class="collapseable">
<p class="absatzvor man-space-before-8">La partecipazione all’aumento del capitale di garanzia dell’AfDB è nell’interesse della Svizzera in termini di politica di sviluppo, politica economica esterna e politica estera. L’aumento permette infatti di assicurare la stabilità finanziaria dell’AfDB, consentendole così di continuare anche in futuro a contribuire alla risoluzione delle questioni legate allo sviluppo in Africa. La Banca svolge un ruolo importante nello sviluppo economico e nella lotta contro la povertà in Africa – una regione prioritaria della cooperazione internazionale della Svizzera – e aiuta i Paesi africani a rispettare gli impegni assunti nell’ambito dei vari accordi multilaterali sull’ambiente, come l’Accordo sul clima e la Convenzione del 5 giugno 1992<sup><a href="#fn-d7e440" id="fnbck-d7e440">23</a></sup> sulla diversità biologica. Grazie alla sua importanza per i Paesi africani e ai suoi punti di forza in settori quali le infrastrutture sostenibili e l’integrazione regionale, l’AfDB è un partner fondamentale per la cooperazione internazionale della Svizzera. Integra le attività svolte da altre BMS (ad es. la Banca Mondiale) e la cooperazione bilaterale della Svizzera. Con la partecipazione all’aumento del capitale di garanzia, il nostro Paese promuove la stabilità dell’Africa – regione del mondo da cui partono grandi flussi migratori – e ne sottolinea l’importanza in termini politici, economici e geopolitici per la sicurezza e la stabilità della Svizzera e dell’Europa. </p>
<p class="absatz man-space-before-4">La partecipazione all’aumento del capitale di garanzia rafforza l’influenza elvetica in seno alla Banca. In questo modo la Svizzera può mantenere l’attuale quota azionaria dell’1,406 per cento e l’influenza all’interno del Consiglio d’amministrazione e può continuare a co-determinare gli obiettivi e le strategie dell’AfDB in modo che siano in linea con le proprie priorità. Il pacchetto complessivo negoziato è conforme agli interessi della Svizzera ed è stato realizzato anche su sua iniziativa. Il nostro Paese si è infatti adoperato per adottare una serie di misure vincolanti volte a rafforzare la stabilità finanziaria, la capacità di attuazione e l’efficacia dell’AfDB. </p>
<p class="absatz man-space-before-4">L’aumento del capitale di garanzia crea opportunità commerciali e di investimento per il settore privato e quello finanziario svizzeri. Gli investimenti dell’AfDB aprono nuovi mercati in Paesi emergenti e in sviluppo in rapida crescita, con vantaggi anche per le imprese svizzere, ad esempio grazie a una maggiore integrazione regionale e al rafforzamento del commercio regionale a seguito dell’istituzione dell’Area di libero scambio continentale africana. Le imprese svizzere beneficiano inoltre direttamente dei mandati dell’AfDB e partecipano agli investimenti di quest’ultima. La Svizzera si impegna a sviluppare ulteriormente i contatti nell’ambito del mandato relativo ai grandi progetti infrastrutturali. </p>
<div class="footnotes"><p id="fn-d7e440"><sup><a href="#fnbck-d7e440">23</a></sup><sup></sup> <a href="https://fedlex.data.admin.ch/eli/cc/1995/1408_1408_1408" target="_blank">RS <b>0.451.43</b></a></p></div>
</div></section>
</div></section><section id="lvl_3/lvl_3.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.2">3.2 Descrizione del progetto</a>
</h2>
<div class="collapseable"><p class="absatzvor man-space-before-8">La Svizzera è invitata a partecipare all’aumento del capitale di garanzia dell’AfDB con un contributo di 1239,54 milioni di UC. Se l’Assemblea federale approverà il progetto, la Svizzera stanzierà questo importo entro il 31 dicembre 2026. </p></div></section><section id="lvl_3/lvl_3.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.3">3.3 Stime concernenti il rincaro</a>
</h2>
<div class="collapseable"><p class="absatzvor man-space-before-8">Secondo quanto concordato nell’ambito dei negoziati internazionali, i contributi da versare sono nominali e non è previsto alcun adeguamento al rincaro. </p></div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Ripercussioni</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 Ripercussioni per la Confederazione</a>
</h2>
<div class="collapseable">
<section id="lvl_4/lvl_4.1/lvl_4.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.1">4.1.1 Ripercussioni finanziarie</a>
</h3>
<div class="collapseable">
<p class="absatzvor man-space-before-8">Il progetto non comporta uscite dirette. Il capitale di garanzia è un impegno eventuale riportato nel consuntivo consolidato della Confederazione come impegno all’investimento per banche di sviluppo e non è iscritto a bilancio<sup><a href="#fn-d7e471" id="fnbck-d7e471">24</a></sup>. Questo capitale funge da ulteriore sicurezza per le BMS e riduce i rischi per gli investitori. Può essere richiamato in parte o per intero solo in circostanze eccezionali, ossia in caso di rischio imminente di insolvenza temporanea o totale nei confronti dei creditori sul mercato dei capitali, il che costituirebbe un evento oltremodo straordinario. In passato nessuna BMS ha mai richiesto il capitale di garanzia, e allo stato attuale nulla sembra far presagire tale eventualità; la probabilità che succeda è quindi remota. Analisi indipendenti condotte per conto del G7+ (Svizzera compresa) mostrano che il rischio che il rating della Banca non rientri più nella categoria <i>investment grade</i> è inferiore allo 0,1 per cento. La probabilità di insolvenza è quindi ancora molto più bassa<sup><a href="#fn-d7e484" id="fnbck-d7e484">25</a></sup>. </p>
<p class="absatz man-space-before-4">Il modello di finanziamento dell’AfDB si prefigge di evitare in ogni caso il ricorso al capitale di garanzia e di mantenere l’ottimo merito creditizio. Come prima linea di difesa, la Banca dispone di una forte capitalizzazione e concede prestiti con un approccio prudente. Costituisce accantonamenti in caso di riduzioni del valore o possibili inadempienze creditizie, a seconda del rischio di credito dei Paesi beneficiari. Grazie al suo status di creditore privilegiato, non ha mai dovuto cancellare crediti. Nell’ambito della sua attività ordinaria, l’AfDB dispone di diverse leve per reagire alle mutevoli condizioni di mercato: ad esempio, può limitare la concessione di prestiti, destinare maggiori entrate alle riserve, modificare il costo dei prestiti o procedere a un aumento di capitale. Per far fronte a gravi perturbazioni dei mercati finanziari, come seconda linea di difesa la Banca dispone di una riserva di liquidità sufficiente per almeno un anno, così da garantire la sua solvibilità anche nel caso in cui non possa temporaneamente accedere al mercato dei capitali. La Banca ha tuttavia avuto accesso al mercato dei capitali anche durante la crisi finanziaria del 2008 e la pandemia di COVID‑19. La terza linea di difesa è costituita dal capitale versato dai Paesi membri, dalle riserve accumulate e da altri fondi in grado di assorbire le perdite (capitale ibrido), che possono essere utilizzati per coprire perdite straordinarie. </p>
<p class="absatz man-space-before-4">Il richiamo del capitale di garanzia rappresenta pertanto l’<i>ultima ratio</i> nella politica finanziaria e in materia di gestione dei rischi dell’AfDB. Tale situazione potrebbe verificarsi in determinate circostanze. Innanzitutto, la Banca dovrebbe essere confrontata per diversi anni di seguito a inadempienze creditizie dei suoi maggiori mutuatari, molto superiori a quelle precedenti, e aumentare il volume dei prestiti concessi nonostante le direttive esistenti. Inoltre gli azionisti e il <i>management</i> non dovrebbero adottare alcuna misura per migliorare la situazione finanziaria. Di conseguenza, la quota di capitale proprio diminuirebbe continuamente, con un declassamento del rating della Banca. Partendo dal rating AAA, sarebbero necessari 9 declassamenti affinché la Banca non rientri più nella categoria <i>investment grade</i>, e ulteriori 11 per essere considerata insolvente. L’accesso al mercato dei capitali diventerebbe più difficile e comporterebbe un aumento dei costi di finanziamento. Nel corso del tempo, la Banca dovrebbe utilizzare le proprie riserve di liquidità o realizzare attivi. Solo se gli impegni nei confronti dei creditori dovessero superare il capitale proprio, le entrate derivanti dalla realizzazione degli attivi e la riserva di liquidità, il capitale di garanzia potrebbe essere richiamato come ultima linea di difesa per coprire tali impegni. In questo caso l’AfDB non potrebbe continuare la propria attività, e il richiamo del capitale di garanzia rientrerebbe nella liquidazione. </p>
<p class="absatz man-space-before-4">Le condizioni per un richiamo sono stabilite in modo esaustivo all’articolo 7 paragrafo 4 lettera a e all’articolo 21 dell’Accordo AfDB nonché nelle disposizioni esecutive approvate dal Consiglio d’amministrazione il 18 ottobre 1983. In ogni caso, il richiamo richiede l’approvazione del Consiglio d’amministrazione a maggioranza qualificata del 66 per cento e di due terzi dei voti, come esposto all’articolo 35 paragrafo 3 dell’Accordo istitutivo della Banca africana di sviluppo.</p>
<p class="absatz man-space-before-4">Si rinuncia alla richiesta precauzionale di un credito a preventivo e alla costituzione di accantonamenti, perché non saranno erogati fondi se non nel caso di un’emergenza e la probabilità che il credito d’impegno sia utilizzato è estremamente bassa. Il Consiglio federale richiederebbe all’Assemblea federale un corrispondente credito aggiuntivo solo se si rivelasse effettivamente necessario, e l’importo in questione verrebbe probabilmente contabilizzato a titolo straordinario. La Svizzera influenza la politica finanziaria e di gestione dei rischi dell’AfDB attraverso la rappresentanza nel Consiglio d’amministrazione. In quanto azionista con rating AAA, la sua opinione ha particolare peso. Inoltre, stringe alleanze con altri Paesi membri che condividono gli stessi principi. La SECO e la DSC sono responsabili della valutazione continua dei rischi legati agli impegni di garanzia nei confronti delle BMS, conformemente alla politica della Confederazione in materia di gestione dei rischi. Se, contrariamente alle aspettative, l’AfDB dovesse assumere rischi che mettono a repentaglio la propria sostenibilità finanziaria e sono contrari agli interessi della Svizzera, quest’ultima potrebbe valutare se recedere dalla Banca in virtù dell’articolo 43 dell’Accordo istitutivo della Banca africana di sviluppo, con un preavviso di sei mesi.</p>
<div class="footnotes">
<p id="fn-d7e471"><sup><a href="#fnbck-d7e471">24</a></sup><sup></sup> <a href="https://www.efv.admin.ch/efv/it/home/finanzberichterstattung/finanzberichte/konsolidierte_rg_bund.html" target="_blank">
				www.efv.admin.ch
			</a> &gt; Rapporti finanziari &gt; Consuntivo consolidato della Confederazione</p>
<p id="fn-d7e484"><sup><a href="#fnbck-d7e484">25</a></sup><sup></sup> <a href="https://www.afdb.org/en/news-and-events/press-releases/african-development-bank-publishes-report-callable-capital-70027" target="_blank">
				www.afdb.org
			</a> &gt; News and events &gt; Press releases &gt; African Development Bank publishes report on callable capital, <i>AfDB</i> 2024</p>
</div>
</div></section><section id="lvl_4/lvl_4.1/lvl_4.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.2">4.1.2 Ripercussioni sulle spese proprie e sull’effettivo del personale</a>
</h3>
<div class="collapseable">
<p class="absatzvor man-space-before-8">Il progetto non comporta un aumento dell’effettivo del personale. Secondo l’articolo 8 dell’ordinanza del 12 dicembre 1977<sup><a href="#fn-d7e515" id="fnbck-d7e515">26</a></sup> sulla cooperazione allo sviluppo e l’aiuto umanitario internazionali, l’aiuto finanziario multilaterale è un compito comune della DSC e della SECO. In materia di partecipazione svizzera alle BMS sono entrambe competenti, ma il coordinamento spetta alla SECO. Il decreto federale viene attuato dagli attuali collaboratori della SECO e della DSC, nonché dal personale della rappresentanza svizzera presso la sede dell’AfDB ad Abidjan, in Costa d’Avorio.</p>
<div class="footnotes"><p id="fn-d7e515"><sup><a href="#fnbck-d7e515">26</a></sup><sup></sup> <a href="https://fedlex.data.admin.ch/eli/cc/1978/25_25_25" target="_blank">RS <b>974.01</b></a></p></div>
</div></section>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Ripercussioni per i Cantoni e i Comuni, per le città, gli agglomerati e le regioni di montagna</a>
</h2>
<div class="collapseable"><p class="absatzvor man-space-before-8">L’attuazione del decreto federale qui proposto è di esclusiva competenza della Confederazione e non comporta oneri per i Cantoni e i Comuni.</p></div></section><section id="lvl_4/lvl_4.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.3">4.3 Ripercussioni sull’economia</a>
</h2>
<div class="collapseable"><p class="absatzvor man-space-before-8">Il progetto comporta vantaggi anche per l’economia svizzera. I progetti dell’AfDB in Africa promuovono condizioni quadro favorevoli allo sviluppo del settore privato, sostengono l’integrazione regionale e contribuiscono a rafforzare la governance economica, creando così nuove opportunità di investimento e di commercio di cui beneficiano anche le imprese svizzere. Inoltre, il settore privato e quello finanziario svizzeri possono partecipare direttamente a progetti finanziati dall’AfDB. Tra il 2018 e il 2023 le imprese svizzere hanno ricevuto mandati in relazione a tali progetti per un totale di 26,4 milioni di dollari americani. Gli investitori svizzeri investono regolarmente nei titoli dell’AfDB: secondo i dati della Banca, tra il 2018 e il 2024 questi investimenti ammontavano a poco meno di un miliardo di dollari americani. Nel 2023 l’AfDB ha emesso nuovamente obbligazioni sul mercato dei capitali svizzero. </p></div></section><section id="lvl_4/lvl_4.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.4">4.4 Ripercussioni sulla società</a>
</h2>
<div class="collapseable"><p class="absatzvor man-space-before-8">Il progetto contribuisce allo sviluppo economico e alla stabilità in Africa: avrà quindi un impatto positivo sulla società, anche in Svizzera. La stabilità e una crescita economica sostenibile vanno a vantaggio di tutte le fasce della società e contribuiscono a ridurre la povertà e le disuguaglianze sociali. I progetti dell’AfDB creano prospettive economiche per la popolazione locale, soprattutto per i giovani, promuovono il buongoverno e contribuiscono alla stabilizzazione dei Paesi fragili e colpiti da conflitti, riducendo così la pressione migratoria proveniente da molti Paesi africani. </p></div></section><section id="lvl_4/lvl_4.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.5">4.5 Ripercussioni sull’ambiente</a>
</h2>
<div class="collapseable"><p class="absatzvor man-space-before-8">Il progetto ha ripercussioni positive sull’ambiente. Come le altre BMS, l’AfDB svolge un ruolo chiave nell’attuazione dell’Accordo sul clima. Concretamente, sostiene progetti in settori come le energie rinnovabili, l’efficienza energetica, la resilienza e la protezione della biodiversità. Fornisce inoltre assistenza tecnica ai Paesi africani per aiutarli a raggiungere i loro obiettivi climatici e a sviluppare strategie a lungo termine per la decarbonizzazione e l’adattamento ai cambiamenti climatici, basate anche sui principi dell’agricoltura sostenibile. </p></div></section><section id="lvl_4/lvl_4.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.6">4.6 Ripercussioni sulla politica estera</a>
</h2>
<div class="collapseable"><p class="absatzvor man-space-before-8">La cooperazione attiva all’interno dell’AfDB aumenta la visibilità della Svizzera all’estero. Il ruolo di membro attivo apre alla Svizzera la possibilità di influire sulle dinamiche internazionali, al di là dei contatti bilaterali, e di conferire una portata globale alle sue priorità. Se vuole mantenere l’attuale livello di sicurezza, benessere e autonomia anche in un mondo multipolare, è essenziale che la Svizzera contribuisca alla formazione del contesto in cui è inserita. Partecipando all’aumento del capitale di garanzia dell’AfDB il nostro Paese invia un chiaro segnale del suo impegno a favore dello sviluppo dell’Africa e sottolinea l’importanza del multilateralismo nella risoluzione delle sfide globali, il che ha un impatto positivo sulle sue relazioni con importanti partner europei e con i Paesi africani.</p></div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Aspetti giuridici</a>
</h1>
<div class="collapseable">
<section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Costituzionalità e legalità</a>
</h2>
<div class="collapseable">
<p class="absatzvor man-space-before-8">La cooperazione internazionale della Confederazione si basa sull’articolo 54 capoverso 1 della Costituzione federale (Cost.)<sup><a href="#fn-d7e552" id="fnbck-d7e552">27</a></sup>, secondo cui la Confederazione è competente per gli affari esteri. Secondo l’articolo 9 capoverso 1 della legge federale del 19 marzo 1976<sup><a href="#fn-d7e563" id="fnbck-d7e563">28</a></sup> sulla cooperazione allo sviluppo e l’aiuto umanitario internazionali, i fondi per la cooperazione allo sviluppo internazionale sono stanziati in forma di crediti d’impegno. Secondo l’articolo 167 Cost., un simile decreto di finanziamento compete all’Assemblea federale.</p>
<div class="footnotes">
<p id="fn-d7e552"><sup><a href="#fnbck-d7e552">27</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e563"><sup><a href="#fnbck-d7e563">28</a></sup><sup></sup> <a href="https://fedlex.data.admin.ch/eli/cc/1977/1352_1352_1352" target="_blank">RS <b>974.0</b></a></p>
</div>
</div></section><section id="lvl_5/lvl_5.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.2">5.2 Procedura di consultazione</a>
</h2>
<div class="collapseable"><p class="absatzvor man-space-before-8">Secondo l’articolo 3 capoverso 1 lettera d LCo, i progetti di ampia portata finanziaria sono oggetto di una procedura di consultazione. In questo caso tuttavia tale portata risulta limitata. Nonostante il progetto nel suo complesso appaia cospicuo, si tratta di un capitale di garanzia e di una riserva valutaria, ed è estremamente improbabile che tale capitale venga richiesto (v. punto 4.1.1). Per tale motivo non è stata indetta una procedura di consultazione secondo l’articolo 3 capoverso 1 lettera d LCo. Inoltre, l’articolo 3 capoverso 1 lettera e LCo stabilisce che è indetta una procedura di consultazione per i progetti che riguardano in misura considerevole taluni o tutti i Cantoni o la cui esecuzione sarà affidata in gran parte a organi esterni all’Amministrazione federale. Il progetto in questione non riguarda i Cantoni, e la sua esecuzione sarà affidata a organi interni all’Amministrazione federale. Il presente decreto di stanziamento non rientra pertanto nel campo di applicazione dell’articolo 3 capoverso 1 LCo.</p></div></section><section id="lvl_5/lvl_5.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.3">5.3 Compatibilità con gli impegni internazionali della Svizzera</a>
</h2>
<div class="collapseable"><p class="absatzvor man-space-before-8">La partecipazione della Svizzera all’aumento del capitale di garanzia dell’AfDB non incide su altri impegni internazionali della Svizzera.</p></div></section><section id="lvl_5/lvl_5.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.4">5.4 Forma dell’atto</a>
</h2>
<div class="collapseable">
<p class="absatzvor man-space-before-8">Conformemente all’articolo 163 capoverso 2 Cost. e all’articolo 25 capoverso 2 della legge del 13 dicembre 2002<sup><a href="#fn-d7e586" id="fnbck-d7e586">29</a></sup> sul Parlamento, nella fattispecie è previsto un decreto federale semplice, non sottostante a referendum.</p>
<div class="footnotes"><p id="fn-d7e586"><sup><a href="#fnbck-d7e586">29</a></sup><sup></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p></div>
</div></section><section id="lvl_5/lvl_5.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.5">5.5 Subordinazione al freno alle spese</a>
</h2>
<div class="collapseable"><p class="absatzvor man-space-before-8">Conformemente all’articolo 159 capoverso 3 lettera b Cost., il decreto federale sulla partecipazione della Svizzera all’aumento del capitale di garanzia della Banca africana di sviluppo richiede il consenso della maggioranza dei membri di entrambe le Camere dato che comporta un nuovo impegno di oltre 20 milioni di franchi.</p></div></section><section id="lvl_5/lvl_5.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.6">5.6 Conformità alla legge sui sussidi</a>
</h2>
<div class="collapseable">
<p class="absatzvor man-space-before-8">Il capitale di garanzia è assimilabile a un aiuto finanziario. Contribuisce all’eccellente merito creditizio dell’AfDB, facendo sì che la Banca possa emettere obbligazioni sul mercato dei capitali a condizioni più favorevoli. La partecipazione all’aumento del capitale di garanzia dell’AfDB costituisce quindi un sussidio ai sensi della legge del 5 ottobre 1990<sup><a href="#fn-d7e605" id="fnbck-d7e605">30</a></sup> sui sussidi. Il progetto è conforme a detta legge.</p>
<section id="lvl_5/lvl_5.6/lvl_5.6.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5.6/lvl_5.6.1">5.6.1 Importanza del sussidio per il raggiungimento degli scopi perseguiti dalla Confederazione</a>
</h3>
<div class="collapseable"><p class="absatzvor man-space-before-8">La partecipazione della Svizzera all’aumento del capitale di garanzia dell’AfDB è parte integrante della cooperazione internazionale, della politica economica esterna e della politica estera della Svizzera. Gli obiettivi dell’AfDB sono in linea con quelli stabiliti dall’articolo 54 Cost. La Banca è un’organizzazione multilaterale prioritaria per la Svizzera e svolge un ruolo importante nell’attuazione dell’Agenda 2030: partecipando all’aumento del capitale di garanzia, il nostro Paese conferma il suo interesse nei confronti di questa istituzione e mantiene l’influenza di cui gode.</p></div></section><section id="lvl_5/lvl_5.6/lvl_5.6.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5.6/lvl_5.6.2">5.6.2 Gestione materiale e finanziaria del sussidio</a>
</h3>
<div class="collapseable"><p class="absatzvor man-space-before-8">La gestione del sussidio avviene attraverso la rappresentanza nel Consiglio d’amministrazione e nel Consiglio dei governatori dell’AfDB, dove la Svizzera esercita i diritti di voto e l’influenza associati alla sua partecipazione. </p></div></section><section id="lvl_5/lvl_5.6/lvl_5.6.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5.6/lvl_5.6.3">5.6.3 Procedura di concessione del contributo</a>
</h3>
<div class="collapseable"><p class="absatzvor man-space-before-8">Il capitale di garanzia è riportato come impegno eventuale nel consuntivo consolidato della Confederazione, in modo da poter essere richiamato su richiesta della Banca in casi eccezionali chiaramente definiti.</p></div></section><section id="lvl_5/lvl_5.6/lvl_5.6.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5.6/lvl_5.6.4">5.6.4 Durata e struttura regressiva</a>
</h3>
<div class="collapseable">
<p class="absatzvor man-space-before-8">Gli impegni relativi alle partecipazioni sotto forma di capitale di garanzia non hanno scadenza finché la Svizzera rimane membro dell’AfDB. Se la Svizzera dovesse recedere dall’AfDB in virtù dell’articolo 43 dell’Accordo istitutivo della Banca africana di sviluppo, gli impegni verrebbero meno.</p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Abbreviazioni</p>
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr man-space-before-4">AfDB</p>
				</td>
				<td>
					
					<p class="man-template-tab-krpr man-space-before-4">Banca africana di sviluppo</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">AfDF</p>
				</td>
				<td>
					
					<p class="man-template-tab-krpr man-space-before-4">Fondo Africano di Sviluppo</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">BERS</p>
				</td>
				<td>
					
					<p class="man-template-tab-krpr man-space-before-4">Banca europea per la ricostruzione e lo sviluppo</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">BMS</p>
				</td>
				<td>
					
					<p class="man-template-tab-krpr man-space-before-4">Banche multilaterali di sviluppo</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">CI</p>
				</td>
				<td>
					
					<p class="man-template-tab-krpr man-space-before-4">Cooperazione internazionale</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">DSC</p>
				</td>
				<td>
					
					<p class="man-template-tab-krpr man-space-before-4">Direzione dello sviluppo e della cooperazione</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">FMI</p>
				</td>
				<td>
					
					<p class="man-template-tab-krpr man-space-before-4">Fondo monetario internazionale</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">SECO</p>
				</td>
				<td>
					
					<p class="man-template-tab-krpr man-space-before-4">Segreteria di Stato dell’economia </p>
				</td>
			</tr>
		</table></div>
<p class="titeluebersicht man-space-after-13 man-font-weight-bold">Bibliografia</p>
<p class="absatz man-space-before-4">AfDB (2024): The Ten-Year Strategy, maggio 2024</p>
<p class="absatz man-space-before-4">AfDB (2024): Annual Development Effectiveness Review 2024, maggio 2024</p>
<p class="absatz man-space-before-4">AfDB (2024): African Economic Outlook 2024, maggio 2024</p>
<p class="absatz man-space-before-4">AfDB (2024): Financial Report 2023, maggio 2024</p>
<p class="absatz man-space-before-4">G20 Panel Report (2022): An Independent Review of Multilateral Development Banks’ Capital Adequacy Frameworks</p>
<p class="absatz man-space-before-4">World Bank (2024): Poverty, Prosperity and Planet Report 2024, ottobre 2024</p>
<p class="absatz man-space-before-4"></p>
</div></section><div class="footnotes"><p id="fn-d7e605"><sup><a href="#fnbck-d7e605">30</a></sup><sup></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></section>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable"><section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Partecipazioni della Svizzera al capitale azionario delle banche multilaterali di sviluppo, in milioni di franchi (stato 2024)</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Banca</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Capitale versato</p>
				</th>
				<th class="man-text-align-left">
					
					<p class="man-template-tab-kpf-r man-space-before-3 man-space-after-3">Capitale di garanzia</p>
				</th>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca internazionale per la ricostruzione e lo sviluppo (BIRS)</p>
				</td>
				<td>
					
					<p class="man-template-tab-krpr-r man-space-before-4">301</p>
				</td>
				<td>
					
					<p class="man-template-tab-krpr-r man-space-before-4">3851</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca africana di sviluppo (AfDB)</p>
				</td>
				<td>
					
					<p class="man-template-tab-krpr-r man-space-before-4">160</p>
				</td>
				<td>
					
					<p class="man-template-tab-krpr-r man-space-before-4">2608</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca europea per la ricostruzione e lo sviluppo (BERS)</p>
				</td>
				<td>
					
					<p class="man-template-tab-krpr-r man-space-before-4">134</p>
				</td>
				<td>
					
					<p class="man-template-tab-krpr-r man-space-before-4">508</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca asiatica d’investimento per le infrastrutture (AIIB)</p>
				</td>
				<td>
					
					<p class="man-template-tab-krpr-r man-space-before-4">119</p>
				</td>
				<td>
					
					<p class="man-template-tab-krpr-r man-space-before-4">476</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Società finanziaria internazionale (IFC)</p>
				</td>
				<td>
					
					<p class="man-template-tab-krpr-r man-space-before-4">119</p>
				</td>
				<td>
					
					<p class="man-template-tab-krpr-r man-space-before-4">–</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca interamericana di sviluppo (IDB)</p>
				</td>
				<td>
					
					<p class="man-template-tab-krpr-r man-space-before-4">55</p>
				</td>
				<td>
					
					<p class="man-template-tab-krpr-r man-space-before-4">653</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca asiatica di sviluppo (ADB)</p>
				</td>
				<td>
					
					<p class="man-template-tab-krpr-r man-space-before-4">35</p>
				</td>
				<td>
					
					<p class="man-template-tab-krpr-r man-space-before-4">665</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Società interamericana d’investimento (IIC)</p>
				</td>
				<td>
					
					<p class="man-template-tab-krpr-r man-space-before-4">28</p>
				</td>
				<td>
					
					<p class="man-template-tab-krpr-r man-space-before-4">–</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Banca di sviluppo del Consiglio d’Europa (CEB)</p>
				</td>
				<td>
					
					<p class="man-template-tab-krpr-r man-space-before-4">10</p>
				</td>
				<td>
					
					<p class="man-template-tab-krpr-r man-space-before-4">40</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Agenzia multilaterale per la garanzia degli investimenti (AMGI)</p>
				</td>
				<td>
					
					<p class="man-template-tab-krpr-r man-space-after-3">5</p>
				</td>
				<td>
					
					<p class="man-template-tab-krpr-r man-space-after-3">19</p>
				</td>
			</tr>
			<tr>
				
				
				<td>
					
					<p class="man-template-tab-krpr-fett man-font-weight-bold man-space-after-3">Totale</p>
				</td>
				<td>
					
					<p class="man-template-tab-krpr-r man-space-after-3"><b>966</b></p>
				</td>
				<td>
					
					<p class="man-template-tab-krpr-r man-space-after-3"><b>8820</b></p>
				</td>
			</tr>
		</table></div>
</div></section></div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable"><section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Dati di riferimento relativi all’aumento del capitale di garanzia dell’AfDB</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr man-space-after-3">Anno di fondazione</p>
				</td>
				<td>
					
					<p class="man-template-tab-krpr-r man-space-after-3">1964</p>
				</td>
			</tr>
			<tr>
				
				
				<td>
					
					<p class="man-template-tab-krpr-fett man-font-weight-bold man-space-after-3">Paesi membri</p>
				</td>
				<td>
					
					<p class="man-template-tab-krpr-r man-space-after-3"><b>81</b></p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Capitale sottoscritto (stato 30.04.2024)</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale versato</p>
				</td>
				<td>
					
					<p class="man-template-tab-krpr-r man-space-before-4">7,2 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale da versare in relazione all’ultimo aumento di capitale</p>
				</td>
				<td>
					
					<p class="man-template-tab-krpr-r man-space-before-4">2,8 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale di garanzia</p>
				</td>
				<td>
					
					<p class="man-template-tab-krpr-r man-space-before-4">139,2 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Totale capitale sottoscritto</p>
				</td>
				<td>
					
					<p class="man-template-tab-krpr-r man-space-after-3">149,2 mia. UC</p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Aumento del capitale di garanzia, 2024</p>
				</td>
			</tr>
			<tr>
				
				
				<td>
					
					<p class="man-template-tab-krpr-fett man-font-weight-bold man-space-before-4">Importo totale</p>
				</td>
				<td>
					
					<p class="man-template-tab-krpr-r man-space-before-4">88,1 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale da versare</p>
				</td>
				<td>
					
					<p class="man-template-tab-krpr-r man-space-before-4">–</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale di garanzia</p>
				</td>
				<td>
					
					<p class="man-template-tab-krpr-r man-space-before-4">88,1 mia. UC   </p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Quota di capitale da versare</p>
				</td>
				<td>
					
					<p class="man-template-tab-krpr-r man-space-after-3">0 %</p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Capitale dopo l’aumento (previsione)</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale versato</p>
				</td>
				<td>
					
					<p class="man-template-tab-krpr-r man-space-before-4">7,2 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale da versare in relazione all’ultimo aumento di capitale</p>
				</td>
				<td>
					
					<p class="man-template-tab-krpr-r man-space-before-4">2,8 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale di garanzia</p>
				</td>
				<td>
					
					<p class="man-template-tab-krpr-r man-space-before-4">227,3 mia. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Nuovo totale capitale sottoscritto</p>
				</td>
				<td>
					
					<p class="man-template-tab-krpr-r man-space-after-3">237,3 mia. UC</p>
				</td>
			</tr>
		</table></div>
</div></section></div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable"><section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Dati di riferimento relativi alla partecipazione della Svizzera all’aumento del capitale di garanzia dell’AfDB</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Svizzera: quota di capitale (stato: 31.08.2024)</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale versato</p>
				</td>
				<td>
					
					<p class="man-template-tab-krpr-r man-space-before-4">110,79 mio. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale da versare in relazione all’ultimo aumento di capitale</p>
				</td>
				<td>
					
					<p class="man-template-tab-krpr-r man-space-before-4">30,21 mio. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Capitale di garanzia</p>
				</td>
				<td>
					
					<p class="man-template-tab-krpr-r man-space-after-3">1995,78 mio. UC</p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Svizzera: prevista partecipazione all’aumento del capitale di garanzia</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale da versare </p>
				</td>
				<td>
					
					<p class="man-template-tab-krpr-r man-space-before-4">–</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Capitale di garanzia</p>
				</td>
				<td>
					
					<p class="man-template-tab-krpr-r man-space-after-3">1239,54 mio. UC</p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Svizzera: quota di capitale</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Stato 31.08.2024</p>
				</td>
				<td>
					
					<p class="man-template-tab-krpr-r man-space-before-4">1,406 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Dopo l’aumento del capitale di garanzia (previsione)</p>
				</td>
				<td>
					
					<p class="man-template-tab-krpr-r man-space-after-3">1,406 %</p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Svizzera: quota di voto</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Stato 31.08.2024</p>
				</td>
				<td>
					
					<p class="man-template-tab-krpr-r man-space-before-4">1,453 %</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Dopo l’aumento del capitale di garanzia (previsione)</p>
				</td>
				<td>
					
					<p class="man-template-tab-krpr-r man-space-after-3">1,453 %</p>
				</td>
			</tr>
			<tr>
				
				
				<td colspan="2">
					
					<p class="man-template-tab-krpr-fett man-font-weight-bold man-space-before-4">Svizzera: quota di capitale dopo l’aumento del capitale di garanzia (previsione)</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale versato</p>
				</td>
				<td>
					
					<p class="man-template-tab-krpr-r man-space-before-4">110,79 mio. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Capitale da versare in relazione all’ultimo aumento di capitale</p>
				</td>
				<td>
					
					<p class="man-template-tab-krpr-r man-space-before-4">30,21 mio. UC</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-after-3">Capitale di garanzia</p>
				</td>
				<td>
					
					<p class="man-template-tab-krpr-r man-space-after-3">3235,32 mio. UC</p>
				</td>
			</tr>
		</table></div>
</div></section></div></section><section id="annex_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_4">Allegato 4</a>
</h1>
<div class="collapseable">
<p class="man-template-tab-krpr-kurs man-font-style-italic">Traduzione<span class="man-font-style-normal"><sup><a href="#fn-d7e1522" id="fnbck-d7e1522">31</a></sup></span></p>
<section id="annex_4/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_4/lvl_u1">Risoluzione B/BG/2024/09 del Consiglio dei governatori del 29 maggio 2024</a><span class="man-font-weight-normal"><sup><a href="#fn-d7e1533" id="fnbck-d7e1533">32</a></sup></span>
</h2>
<div class="footnotes"><p id="fn-d7e1533"><sup><a href="#fnbck-d7e1533">32</a></sup><sup></sup> Il termine «capitale richiamabile» utilizzato nella Risoluzione è sinonimo di «capitale di garanzia».</p></div>
<div class="collapseable">
<p class="absatz man-space-before-4"><b>Banca africana di sviluppo</b></p>
<p class="absatz man-space-before-4"><b>Consiglio dei governatori</b></p>
<h1 class="erlasstitel botschafttitel">Risoluzione B/BG/2024/09</h1>
<p class="absatz08pt man-space-before-0 man-text-align-left">Adottata durante la prima seduta della cinquantanovesima edizione della Riunione Annuale della Banca africana di sviluppo del 29 maggio 2024</p>
<h1 class="erlasstitel botschafttitel">Autorizzazione all’aumento generale del capitale richiamabile</h1>
<p class="absatz man-space-before-4"><b>Il Consiglio dei governatori,</b></p>
<p class="absatz man-space-before-4"><b>visti:</b></p>
<dl class="man-space-after-0">
<dt class="man-space-before-4">i) </dt>
<dd class="man-space-before-4">l’Accordo istitutivo della Banca africana di sviluppo («Accordo»), in particolare l’articolo 5 (Capitale autorizzato), l’articolo 6 (Sottoscrizione di azioni), l’articolo 7 (Pagamento delle sottoscrizioni), l’articolo 29 (Consiglio dei governatori: competenze) e l’articolo 35 (Voto); e</dd>
<dt class="man-space-before-4">ii) </dt>
<dd class="man-space-before-4">la Risoluzione B/BG/EXTRA/2019/03 che autorizza il settimo aumento generale di capitale («GCI‑VII») della Banca africana di sviluppo («la Banca»);</dd>
</dl>
<p class="absatz man-space-before-4"><b>e considerate:</b> (i) le circostanze eccezionali che hanno reso necessario questo aumento generale del capitale richiamabile; e (ii) le raccomandazioni contenute nel Memorandum del Consiglio d’amministrazione intitolato «Proposals to Increase Callable Capital for the African Development Bank» (documento ADB/BG/WP/2024/09) («il Memorandum»);</p>
<p class="absatz man-space-before-4"><b>accetta e approva con la presente risoluzione</b> il Memorandum;</p>
<p class="absatz man-space-before-4">ne <b>adotta</b> le conclusioni e le raccomandazioni riguardanti un aumento generale del capitale richiamabile della Banca, pertanto </p>
<p class="absatz man-space-before-4"><b>decide</b> quanto segue:</p>
<section id="annex_4/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_1">1.  Il capitale azionario autorizzato della banca</a>
</h3>
<div class="collapseable"><dl class="man-space-after-0">
<dt class="man-space-before-4">1.1 </dt>
<dd class="man-space-before-4">Il capitale azionario autorizzato della Banca viene aumentato con la presente Risoluzione («Aumento generale del capitale richiamabile») da centocinquantadue miliardi trentaquattro milioni trecentosessantamila unità di conto (152 034 360 000 unità di conto, UC) a duecentoquaranta miliardi centocinquantanove milioni settecentoventimila unità di conto (240 159 720 000 UC) mediante la creazione di azioni di capitale richiamabile («azioni aggiuntive»), con un valore nominale di diecimila unità di conto (10 000 UC) per ciascuna azione, come previsto dall’articolo 5(1)(a) dell’Accordo.</dd>
</dl></div></section><section id="annex_4/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_2">2.  Assegnazione delle azioni</a>
</h3>
<div class="collapseable"><dl class="man-space-after-0">
<dt class="man-space-before-4">2.1 </dt>
<dd class="man-space-before-4">Le nuove azioni così create saranno assegnate ai membri regionali e non regionali in proporzioni tali che, una volta sottoscritte interamente, il gruppo regionale deterrà il sessanta per cento (60 %) delle azioni della Banca e il gruppo non regionale il quaranta per cento (40 %), come previsto dall’articolo 5(4) dell’Accordo.</dd>
<dt class="man-space-before-4">2.2 </dt>
<dd class="man-space-before-4">In caso di richiamo del capitale richiamabile della Banca, le azioni aggiuntive sottoscritte dagli Stati membri ai sensi della presente Risoluzione saranno soggette a richiamo nella stessa proporzione delle azioni aventi diritto di voto in circolazione. Ai fini di un richiamo del capitale richiamabile della Banca, questa determina la valuta di pagamento e fissa il tasso di cambio in UC rispetto alla valuta di pagamento, utilizzando la media del tasso di cambio durante il periodo di trenta (30) giorni che termina sette (7) giorni prima della data di pagamento del capitale richiamabile.</dd>
</dl></div></section><section id="annex_4/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_3">3.  Sottoscrizioni</a>
</h3>
<div class="collapseable"><dl class="man-space-after-0">
<dt class="man-space-before-4">3.1 </dt>
<dd class="man-space-before-4">Ai sensi dell’articolo 6(2) dell’Accordo, ciascuno Stato membro avrà il diritto di sottoscrivere una quota delle nuove azioni equivalente alla proporzione d’azioni al capitale della Banca detenute da tale membro immediatamente prima dell’entrata in vigore della presente Risoluzione.</dd>
<dt class="man-space-before-4 man-space-before-2">3.2 </dt>
<dd class="man-space-before-4 man-space-before-2">L’assegnazione delle nuove azioni così create avverrà in conformità alle seguenti disposizioni:<dl class="man-space-after-0">
<dt class="man-space-before-2">3.2.1 </dt>
<dd class="man-space-before-2">Immediatamente dopo l’adozione della presente Risoluzione, la Banca comunicherà per iscritto a ciascuno Stato membro il numero di nuove azioni che ha diritto di sottoscrivere.</dd>
<dt class="man-space-before-2">3.2.2 </dt>
<dd class="man-space-before-2">Al fine di sottoscrivere le proprie azioni aggiuntive, ogni Stato membro dovrà depositare uno strumento di sottoscrizione presso la Banca in qualsiasi momento a partire dalla data della lettera di notifica di cui al paragrafo 3.2.1, ma non oltre il 31 dicembre 2026. Lo strumento di sottoscrizione prenderà la forma descritta nell’Allegato A del presente documento e dovrà: (i) indicare il numero di azioni da sottoscrivere da parte dello Stato membro; e (ii) confermare che lo Stato membro accetta i termini e le condizioni di sottoscrizione specificati nella presente Risoluzione.</dd>
<dt class="man-space-before-2">3.2.3 </dt>
<dd class="man-space-before-2">Qualora uno Stato membro non depositi uno strumento di sottoscrizione entro il 31 dicembre 2026 o sottoscriva solo una parte delle proprie azioni aggiuntive, tutte le azioni aggiuntive non sottoscritte («azioni non sottoscritte») saranno messe a disposizione di altri Stati membri. Le azioni non sottoscritte da Stati membri appartenenti al gruppo regionale saranno messe a disposizione degli Stati membri appartenenti al gruppo regionale; similmente le azioni non sottoscritte da Stati membri appartenenti al gruppo non regionale saranno messe a disposizione degli Stati membri appartenenti al gruppo non regionale. Ogni Stato membro sarà invitato a indicare entro trenta (30) giorni il proprio interesse a sottoscrivere il numero di azioni non sottoscritte dal proprio gruppo equivalente alla propria quota proporzionale rettificata.</dd>
<dt class="man-space-before-2">3.2.4 </dt>
<dd class="man-space-before-2">Al termine del periodo specificato nel paragrafo 3.2.3 della presente Risoluzione, le azioni non sottoscritte saranno assegnate agli Stati membri che hanno manifestato interesse ad acquistarle.</dd>
<dt class="man-space-before-2">3.2.5 </dt>
<dd class="man-space-before-2">In seguito al processo di assegnazione specificato nel paragrafo 3.2 della presente Risoluzione, la Banca comunicherà a ciascuno Stato membro il numero totale di azioni aggiuntive assegnategli.</dd>
</dl>
</dd>
<dt class="man-space-before-4">3.3 </dt>
<dd class="man-space-before-4">La sottoscrizione sarà considerata effettiva, per il numero di azioni ivi specificato, al momento del deposito dello strumento di sottoscrizione.</dd>
<dt class="man-space-before-4">3.4 </dt>
<dd class="man-space-before-4">Prima dell’emissione di azioni ai sensi della presente Risoluzione, ogni Stato membro dovrà assicurarsi di non essere in arretrato rispetto agli obblighi derivanti dai precedenti aumenti generali di capitale.</dd>
</dl></div></section><section id="annex_4/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_4">4.  Emissione delle azioni</a>
</h3>
<div class="collapseable"><dl class="man-space-after-0">
<dt class="man-space-before-4">4.1 </dt>
<dd class="man-space-before-4">Le nuove azioni create ai sensi della presente Risoluzione saranno emesse al valore nominale, ossia 10 000 unità di conto (10 000 UC) per azione. Il valore di una (1) unità di conto corrisponde a un (1) diritto speciale di prelievo («DSP») del Fondo monetario internazionale.</dd>
</dl></div></section><section id="annex_4/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_5">5.  Voto</a>
</h3>
<div class="collapseable"><dl class="man-space-after-0">
<dt class="man-space-before-4">5.1 </dt>
<dd class="man-space-before-4">In <i>via eccezionale</i> e in deroga a quanto previsto dal paragrafo 3.3 della presente Risoluzione, ogni Stato membro avrà il diritto di esercitare solo i voti attribuibili all’intera quota di capitale richiamabile delle azioni sottoscritte a partire dal 31 dicembre 2026.</dd>
</dl></div></section><section id="annex_4/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_6">6.  Entrata in vigore e attuazione</a>
</h3>
<div class="collapseable">
<dl class="man-space-after-0">
<dt class="man-space-before-4">6.1 </dt>
<dd class="man-space-before-4">La presente Risoluzione entrerà in vigore alla data della sua adozione e il Consiglio d’amministrazione adotterà, in stretta consultazione con il presidente della Banca, le misure necessarie per assicurare la sua tempestiva attuazione.</dd>
</dl>
<p class="abstand1seite man-space-before-0"></p>
</div></section>
</div></section><div class="footnotes"><p id="fn-d7e1522"><sup><a href="#fnbck-d7e1522">31</a></sup><sup></sup> Traduzione dal testo originale inglese.</p></div>
</div></section>
</div>
</div></body>
</html>
