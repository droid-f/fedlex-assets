<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione <br>concernente la modifica della struttura dello spazio aereo svizzero 2025</h1>
<p class="erlassdatum ">del 4 febbraio 2025</p>
</div>
<div id="preamble"><div>
<p class="man-template-tab-untertit ">Autorità di decisione:</p>
<p class="absatz ">Ufficio federale dell’aviazione civile, 3003 Berna (UFAC)</p>
<p class="man-template-tab-untertit ">Oggetto:</p>
<p class="absatz ">La struttura dello spazio aereo svizzero è modificata sulla base della carta dello spazio aereo OACI della Svizzera 2024 e degli adeguamenti effettuati a posteriori concernenti la zona regolamentata «LSR53 ALBULA ALPEN E» e riguardanti la pubblicazione dei limiti inferiori delle regioni di controllo terminali (TMA) a sud della linea di separazione Giura-Altipiano/Alpi.</p>
<p class="man-template-tab-untertit ">Basi legali:</p>
<p class="absatz ">Secondo gli articoli 8<i>a</i> e 40 della legge sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza concernente il servizio della sicurezza aerea (OSA; RS <i>748.132.1</i>) e d’intesa con l’autorità aeronautica militare (Military Aviation Authority, MAA), le Forze aeree e Skyguide, l’UFAC definisce la struttura dello spazio aereo e l’attribuzione delle classi di quest’ultimo. Con la struttura dello spazio aereo si definisce quali condizioni di utilizzazione si applicano nelle diverse parti dello spazio aereo svizzero e quali sono i rispettivi doveri e diritti in materia di sicurezza aerea. L’UFAC riesamina ogni anno la struttura dello spazio aereo. Alla base della modifica dello spazio aereo 2025 vi è la carta dello spazio aereo OACI della Svizzera 2024.</p>
<p class="absatz ">In virtù dell’articolo 8<i>a </i>capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
<p class="man-template-tab-untertit ">Contenuto della decisione:</p>
<dl>
<dt>1. </dt>
<dd>La domanda della società Flughafen Bern AG del 23 ottobre 2023 per una modifica dello spazio aereo nel quadro del progetto RNP32 e la relativa richiesta di modifica del 26 novembre 2024 sono stralciate in quanto divenute prive d’oggetto a seguito del ritiro.</dd>
<dt>2. </dt>
<dd>La domanda di Skyguide del 5 aprile 2024 per una modifica dello spazio aereo dell’aerodromo di San Gallo-Altenrhein in relazione alle procedure di volo strumentale (PBN) è stralciata in quanto divenuta priva d’oggetto a seguito del ritiro.</dd>
<dt>3. </dt>
<dd>La domanda di Skyguide (la prima domanda presentata il 15 maggio 2023) per zone regolamentate per alianti al di fuori delle TMA in relazione al Low l’adeguamento delle Flight Network (LFN) è stralciata in quanto divenuta priva d’oggetto a seguito del ritiro.</dd>
<dt>4. </dt>
<dd>Sulla base della carta dello spazio aereo OACI della Svizzera 2024 e degli adeguamenti effettuati a posteriori concernenti la zona regolamentata «LSR53 ALBULA ALPEN E» (accordo bilaterale tra l’UFAC e la MAA) e riguardanti la pubblicazione dei limiti inferiori delle TMA a sud della linea di separazione Giura-Altipiano/Alpi (consultazione separata delle Forze aeree e dell’aeroporto di Sion del 26 novembre 2024), la struttura dello spazio aereo svizzero è modificata come segue:<dl>
<dt>4.1. </dt>
<dd>Conformemente alla richiesta della MAA del 7 novembre 2024, la zona regolamentata «LSR53 ALBULA ALPEN E» è adeguata come segue:<dl>
<dt>4.1.1 </dt>
<dd>il numero 1 lettera a del dispositivo in combinato disposto con l’allegato 2 della decisione concernente la modifica della struttura dello spazio aereo svizzero 2023 del 22 novembre 2022 è sostituito con l’allegato della presente decisione del 4 febbraio 2025. Conformemente al numero 1 lettere da b a e del dispositivo della decisione concernente la modifica della struttura dello spazio aereo svizzero 2023, i restanti vincoli e condizioni di utilizzazione per la «LSR53 ALBULA ALPEN E» rimangono in vigore invariati.</dd>
<dt>4.1.2 </dt>
<dd>Le nuove dimensioni laterali e verticali della zona «LSR53 ALBULA ALPEN E» sono specificate nell’allegato alla presente decisione.</dd>
</dl>
</dd>
<dt>4.2. </dt>
<dd>Le pubblicazioni delle regioni di controllo terminali (TMA) a sud della linea di separazione Giura-Altipiano/Alpi nell’AIP Svizzera sono adeguate. Le strutture dello spazio aereo interessate da tale adeguamento, per le quali i limiti superiori e inferiori sono ora pubblicati come segue (nessuna modifica al limite superiore, qui solo per completezza di informazione), sono le seguenti:<dl>
<dt>4.2.1 </dt>
<dd>Locarno (LSZL):<dl>
<dt>– </dt>
<dd>
<u>TMA1</u> 1000ft AGL o 2000ft AMSL a seconda di quale sia l’altitudine più elevata / 11500ft AMSL;</dd>
<dt>– </dt>
<dd>
<u>TMA2</u> 1000ft AGL o 1650ft AMSL a seconda di quale sia l’altitudine più elevata / 11500ft AMSL;</dd>
<dt>– </dt>
<dd>
<u>TMA3</u> 1000ft AGL o 5500ft AMSL a seconda di quale sia l’altitudine più elevata / 11500ft AMSL;</dd>
<dt>– </dt>
<dd>
<u>TMA4</u> 1000ft AGL o 5000ft AMSL a seconda di quale sia l’altitudine più elevata / 11500ft AMSL.</dd>
</dl>
</dd>
<dt>4.2.2 </dt>
<dd>Sion (LSGS):<dl>
<dt>– </dt>
<dd>
<u>TMA1</u> 1000ft AGL o 3000ft AMSL a seconda di quale sia l’altitudine più elevata / FL130;</dd>
<dt>– </dt>
<dd>
<u>TMA2</u> 1000ft AGL o 6000ft AMSL a seconda di quale sia l’altitudine più elevata / FL130;</dd>
<dt>– </dt>
<dd>
<u>TMA3</u> 1000ft AGL o 10000ft AMSL a seconda di quale sia l’altitudine più elevata / FL130.</dd>
</dl>
</dd>
<dt>4.2.3 </dt>
<dd>Emmen (LSME):<dl>
<dt>– </dt>
<dd>
<u>TMA2</u> 1000ft AGL o 3800ft AMSL a seconda di quale sia l’altitudine più elevata / FL130;</dd>
<dt>– </dt>
<dd>
<u>TMA4</u> 1000ft AGL o 6700ft AMSL a seconda di quale sia l’altitudine più elevata / FL130.</dd>
</dl>
</dd>
<dt>4.2.4 </dt>
<dd>Alpnach (LSMA):<dl>
<dt>– </dt>
<dd>
<u>TMA2</u> 1000ft AGL o 2300ft AMSL a seconda di quale sia l’altitudine più elevata / FL130;</dd>
<dt>– </dt>
<dd>
<u>TMA4</u> 1000ft AGL o 5900ft AMSL a seconda di quale sia l’altitudine più elevata / FL130.</dd>
</dl>
</dd>
<dt>4.2.5 </dt>
<dd>Meiringen (LSMM):<dl>
<dt>– </dt>
<dd>
<u>TMA1</u> 1000ft AGL o 5500ft AMSL a seconda di quale sia l’altitudine più elevata / FL130;</dd>
<dt>– </dt>
<dd>
<u>TMA2</u> 1000ft AGL o 7500ft AMSL a seconda di quale sia l’altitudine più elevata / FL130.</dd>
</dl>
</dd>
<dt>4.2.6 </dt>
<dd>Per quanto concerne le regioni di controllo terminali di Locarno (LSZL) TMA 1, 2, 3 e 4, Sion (LSGS) TMA 1, 2 e 3, Emmen (LSME) TMA 2 e 4, Alpnach (LSMA) TMA 2 e 4 nonché Meiringen (LSMM) TMA 1 e 2, i restanti vincoli e condizioni di utilizzazione rimangono in vigore invariati.</dd>
<dt>4.2.7 </dt>
<dd>Le regioni di controllo terminali menzionate sono pubblicate nell’AIP Svizzera e sulle carte aeronautiche principali (tra cui carta OACI, carta del volo a vela, VAC e Area Charts).</dd>
<dt>4.2.8 </dt>
<dd>Le dimensioni laterali e verticali delle suddette regioni di controllo terminali (TMA) rimangono invariate.</dd>
</dl>
</dd>
</dl>
</dd>
<dt>5. </dt>
<dd>La modifica della struttura dello spazio aereo svizzero 2025 è pubblicata nell’AIP Svizzera. La nuova mutata struttura dello spazio aereo 2025 viene precisata nella carta aeronautica OACI Svizzera e nella carta del volo a vela (cosiddetti «supplement» all’AIP).</dd>
<dt>6. </dt>
<dd>La modifica della struttura dello spazio aereo svizzero 2025 secondo il numero 4 del dispositivo entra in vigore il 20 marzo 2025. La presente decisione si applica per una durata indeterminata ed è valida fino alla revoca o finché una nuova modifica interessi le strutture fissate in virtù della presente decisione.</dd>
<dt>7. </dt>
<dd>Non vengono riscossi emolumenti.</dd>
<dt>8. </dt>
<dd>Notifica e pubblicazione della decisione:</dd>
<dt></dt>
<dd>La presente decisione è notificata tramite lettera raccomandata con avviso di ricevuta alla Military Aviation Authority (MAA), alle Forze aeree, a Skyguide, alla società Engadin Airport AG, all’aeroporto di San Gallo-Altenrhein e all’aeroporto di Berna-Belp. Una copia della presente decisione è trasmessa mediante lettera raccomandata a tutte le parti interpellate che hanno trasmesso un parere.</dd>
</dl>
<p class="man-template-tab-untertit ">Destinatari:</p>
<p class="absatz ">La presente modifica dello spazio aereo svizzero 2025 interessa tutti coloro che, in qualche modo, utilizzano questo spazio aereo o che vi svolgono attività suscettibili d’influire sullo stesso e, in tal modo, sulla sicurezza del traffico aereo.</p>
<p class="man-template-tab-untertit ">Deposito pubblico:</p>
<p class="absatz ">La presente decisione viene notificata tramite pubblicazione sul Foglio federale in tedesco, francese e italiano. Inoltre può essere richiesta tramite la homepage dell’UFAC (<a href="http://www.ufac.admin.ch" target="_blank">
				www.bazl.admin.ch
			</a>) o per e-mail  (_BAZL‑Sekretariat_SI@bazl.admin.ch). </p>
</div></div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Rimedi giuridici:</a>
</h6>
<div class="collapseable">
<p class="absatz ">Contro la presente decisione può essere interposto ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. L’atto di ricorso deve essere inoltrato in duplice copia. Deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente. È altresì necessario allegare la procura conferita a un eventuale rappresentante.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">12 febbraio 2025</p>
				</td>
				<td>
					
					<p class="unterschriftenfi1 ">Ufficio federale dell’aviazione civile:</p>
					<p class="unterschriftenfi ">Il direttore, Christian Hegner</p>
				</td>
			</tr>
		</table></div>
<p class="absatz "></p>
</div></article></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato <br>alla decisione del 4 febbraio 2025 concernente la modifica della struttura dello spazio aereo svizzero 2025</a>
</h1>
<div class="collapseable">
<section id="annex_u1/lvl_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_1">1 Adeguamento «LSR 53 Albula ALPEN E»</a>
</h2>
<div class="collapseable"></div></section><section id="annex_u1/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u2">LSR53 Albula ALPEN E</a>
</h2>
<div class="collapseable">
<p class="absatz ">An Area defined by the following coordinates:</p>
<p class="bild "><img data-scaled-width="60" data-scaled-height="103" data-original-page-width="148" data-original-text-width="108" src="image/image1.png"></p>
<p class="absatz ">Lower Limit: GND</p>
<p class="absatz ">Upper Limit: 15 500 ft AMSL / 4700m</p>
<p class="abstand1seite "></p>
</div></section>
</div></section></div>
</div></body>
</html>
