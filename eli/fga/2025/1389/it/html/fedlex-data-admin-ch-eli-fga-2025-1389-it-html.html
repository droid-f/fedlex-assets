<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 23.477--><p class="srnummer man-space-after-18 ">ad 23.477</p>
<h1 class="erlasstitel botschafttitel ">Iniziativa parlamentare<br>Fideiussioni solidali a favore del carico di autoveicoli<br>Rapporto della Commissione dei trasporti e delle telecomunicazioni del Consiglio nazionale del 10 febbraio 2025<br>Parere del Consiglio federale</h1>
<p class="botschaftdatum man-space-before-3 ">del 9 aprile 2025</p>
<p class="botschaftlinie man-space-before-10 "></p>
<p class="salutation man-space-before-3 ">Onorevoli presidente e consiglieri,</p>
<p class="absatzvor man-space-before-8 ">conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione dei trasporti e delle telecomunicazioni del Consiglio nazionale del 10 febbraio 2025<sup><a href="#fn-d7e23" id="fnbck-d7e23">1</a></sup> concernente l’iniziativa parlamentare Fideiussioni solidali a favore del carico di autoveicoli.</p>
<p class="absatzvor man-space-before-8 ">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24 ">9 aprile 2025</p>
				</td>
				<td>
					
					<p class="unterschriftenfi1 man-space-before-24 ">In nome del Consiglio federale svizzero:</p>
					<p class="unterschriftenfi man-space-before-6 ">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4 "></p>
<p class="absatz man-space-before-4 "></p>
<p class="absatz man-space-before-4 "></p>
<p class="titelbotschaftinnen man-space-after-18 ">Parere</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup>  <a href="https://fedlex.data.admin.ch/eli/fga/2025/1054" target="_blank">FF <b>2025</b> 1054</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8 ">Nell’ambito del messaggio del 28 giugno 2023<sup><a href="#fn-d7e71" id="fnbck-d7e71">2</a></sup> concernente un credito aggiuntivo per il finanziamento di misure di rinnovo dell’infrastruttura stradale per il carico di autoveicoli, il Consiglio federale ha deciso di modificare il finanziamento delle stazioni di carico di autoveicoli. Uno degli adeguamenti riguarda il materiale rotabile: invece che mediante contributi a fondo perduto, in futuro sarà finanziato con capitale proprio o di terzi, come nel traffico regionale viaggiatori (TRV). Se per l’esercizio di una stazione di carico sono attesi costi non coperti, Confederazione e gestori potranno concordare un’indennità annua.</p>
<p class="absatz man-space-before-4 ">In Svizzera ci sono attualmente quattro servizi di carico che trasportano per ferrovia veicoli stradali accompagnati: quelli del Lötschberg e della Vereina riescono a coprire i costi; la Furka non è finanziariamente autonoma, quindi la Confederazione eroga indennità d’esercizio; il carico di autoveicoli al Sempione è attualmente finanziato dal Cantone del Vallese. Considerato che nel quadro del succitato messaggio le Camere federali hanno deciso di trattare il carico di autoveicoli al Sempione come gli altri, la Confederazione verserà indennità d’esercizio per quest’impianto presumibilmente dal 2026.</p>
<p class="absatz man-space-before-4 ">In quest’ottica la Commissione dei trasporti e delle telecomunicazioni del Consiglio nazionale (CTT-N) ha valutato la concessione di fideiussioni solidali alle imprese di trasporto attive nel carico di autoveicoli e constatato la necessità di intervenire a livello legislativo. L’idea è estendere al carico di autoveicoli lo strumento delle fideiussioni solidali impiegato nel TRV, al fine di ridurre l’onere per gli interessi a carico delle imprese di trasporto nel finanziamento di mezzi d’esercizio.</p>
<p class="absatz man-space-before-4 ">A tale scopo dovranno essere adeguati la legge federale del 22 marzo 1985<sup><a href="#fn-d7e89" id="fnbck-d7e89">3</a></sup> concernente l’utilizzazione dell’imposta sugli oli minerali a destinazione vincolata e di altri mezzi a destinazione vincolata per il traffico stradale e aereo (LUMin) e il credito quadro volto a garantire, mediante fideiussioni, l’acquisto di mezzi d’esercizio nel TRV.</p>
<p class="absatz man-space-before-4 ">Per farlo, la CTT-N ha incaricato la propria segreteria e l’Amministrazione di elaborare un progetto preliminare e il relativo rapporto esplicativo. La rispettiva procedura di consultazione si è svolta nell’autunno 2024<sup><a href="#fn-d7e102" id="fnbck-d7e102">4</a></sup>.</p>
<p class="absatz man-space-before-4 ">Il 10 febbraio 2025 la CTT-N ha preso atto dei risultati della consultazione e deciso di sottoporre alla propria Camera il progetto posto in consultazione senza modifiche. Conformemente all’articolo 112 capoverso 3 della legge del 13 dicembre 2002<sup><a href="#fn-d7e115" id="fnbck-d7e115">5</a></sup> sul Parlamento, ha quindi invitato il Consiglio federale a esprimere un parere. </p>
<div class="footnotes">
<p id="fn-d7e71"><sup><a href="#fnbck-d7e71">2</a></sup><sup></sup> <a href="https://fedlex.data.admin.ch/eli/fga/2023/1717" target="_blank">FF <b>2023 </b>1717</a></p>
<p id="fn-d7e89"><sup><a href="#fnbck-d7e89">3</a></sup><sup></sup>  <a href="https://fedlex.data.admin.ch/eli/cc/1985/834_834_834" target="_blank">RS <b>725.116.2</b></a></p>
<p id="fn-d7e102"><sup><a href="#fnbck-d7e102">4</a></sup><sup></sup>  I risultati della consultazione possono essere consultati all’indirizzo: <a href="https://www.admin.ch/gov/it/pagina-iniziale.html" target="_blank">
				www.admin.ch
			</a> &gt; Diritto federale &gt; Procedure di consultazione &gt; Procedure di consultazione concluse &gt; 2024 &gt; Parl. &gt; Procedura di consultazione 2024/71</p>
<p id="fn-d7e115"><sup><a href="#fnbck-d7e115">5</a></sup><sup></sup>  <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p class="absatzvor man-space-before-8 ">Il progetto comprende una modifica di legge (nuovo art. 19 LUMin) nonché un decreto federale con l’obiettivo di introdurre, in analogia al TRV, lo strumento della fideiussione solidale della Confederazione anche nel settore del carico di autoveicoli.</p>
<p class="absatz man-space-before-4 ">Nel suo rapporto del 10 febbraio 2025 la Commissione precisa che la concessione di tali fideiussioni è limitata a investimenti in mezzi d’esercizio delle stazioni di carico indennizzate dalla Confederazione.</p>
<p class="absatz man-space-before-4 ">Secondo l’articolo 3 della legge del 5 ottobre 1990<sup><a href="#fn-d7e134" id="fnbck-d7e134">6</a></sup> sui sussidi, le fideiussioni sono aiuti finanziari. Di conseguenza, la loro concessione resta esclusa finché il carico di autoveicoli è gestito in modo finanziariamente autonomo. Per tale motivo, la fideiussione solidale sarà concessa solo nei casi in cui la Confederazione ordina e indennizza le prestazioni di un impianto di carico.</p>
<p class="absatz man-space-before-4 ">Per la Confederazione nella sua qualità di committente, risultano minori indennità d’esercizio in considerazione degli interessi inferiori legati alla maggiore solvibilità. I costi e il fabbisogno di sussidi possono pertanto essere ridotti, sgravando le finanze federali in periodi politico-finanziari difficili.</p>
<p class="absatz man-space-before-4 ">Il Consiglio federale sostiene il progetto della CTT-N e approva il rapporto presentato e le relative modifiche delle basi legali.</p>
<div class="footnotes"><p id="fn-d7e134"><sup><a href="#fnbck-d7e134">6</a></sup><sup></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p class="absatzvor man-space-before-8 ">Il Consiglio federale propone di approvare il progetto della CTT-N.</p>
<p class="abstand1seite man-space-before-0 "></p>
</div></section></main>
</div></body>
</html>
