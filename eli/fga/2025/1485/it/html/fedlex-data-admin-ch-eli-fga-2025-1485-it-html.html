<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Scambio di note del 14 agosto 2024<br>tra la Svizzera e l’Unione europea concernente il recepimento del regolamento (UE) 2024/1358 che istituisce l’«Eurodac» per il confronto dei dati biometrici<br>(Sviluppo dell’acquis di Dublino/Eurodac)</h1>
<p class="erlasssubtitel man-space-before-0 ">Entrato in vigore il …</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<span class="man-font-style-normal"><sup><a href="#fn-d7e17" id="fnbck-d7e17">1</a></sup></span></p>
<p></p>
<div class="table layout-table"><table>
			
			
			<tr>
				
				
				<td>
					
					<p class="man-template-tab-krpr ">Missione della Svizzera<br>presso l’Unione europea</p>
				</td>
				<td>
					
					<p class="man-template-tab-krpr ">Bruxelles, 14 agosto 2024</p>
					<p class="man-template-tab-krpr man-space-before-4 ">Commissione europea<br>Segretariato generale</p>
					<p class="man-template-tab-krpr ">SG.B.2</p>
					<p class="man-template-tab-krpr man-space-before-4 ">Bruxelles</p>
				</td>
			</tr>
		</table></div>
<p class="absatz man-space-before-4 ">La Missione della Svizzera presso l’Unione europea porge i complimenti al Segretariato generale della Commissione europea e ha l’onore di accusare ricezione della notifica della Commissione del 17 maggio 2024, rettificata dalla notifica della Commissione europea del 12 giugno 2024. La notifica è stata emessa, da un lato, in virtù dell’articolo 4 paragrafo 2 primo periodo dell’Accordo tra la Confederazione Svizzera e la Comunità europea, firmato a Lussemburgo il 26 ottobre 2004<sup><a href="#fn-d7e57" id="fnbck-d7e57">2</a></sup>, relativo ai criteri e ai meccanismi che permettono di determinare lo Stato competente per l’esame di una domanda di asilo introdotta in uno degli Stati membri o in Svizzera (qui di seguito Accordo di associazione) e, dall’altro, in virtù dell’articolo 3 del Protocollo tra la Confederazione svizzera, l’Unione europea e il Principato del Liechtenstein dell’accordo tra la Confederazione svizzera e la Comunità europea relativo ai criteri e ai meccanismi che permettono di determinare lo Stato competente per l’esame di una domanda di asilo introdotta in uno degli Stati membri o in Svizzera riguardante l’accesso a Eurodac a fini di contrasto (qui di seguito Protocollo), firmato a Bruxelles il 27 giugno 2019<sup><a href="#fn-d7e68" id="fnbck-d7e68">3</a></sup>, in combinato disposto con l’articolo 4 paragrafo 2 primo periodo dell’Accordo di associazione. La notifica ha il tenore seguente:</p>
<p class="absatz man-space-before-4 " msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">«Ho l’onore di notificare […]</p>
<dl class="man-space-after-0 ">
<dt class="man-space-before-4  "></dt>
<dd class="man-space-before-4  ">il ‹Regolamento [(UE) 2024/1358)] del Parlamento Europeo e del Consiglio che istituisce l’«Eurodac» per il confronto dei dati biometrici ai fini dell’applicazione efficace dei regolamenti (UE) [regolamento sulla gestione dell’asilo e della migrazione] e [regolamento sulla ricollocazione] e della direttiva 2001/55/CE del Consiglio e ai fini dell’identificazione dei cittadini di paesi terzi e apolidi il cui soggiorno è irregolare, e per le richieste di confronto con i dati Eurodac presentate dalle autorità di contrasto degli Stati membri e da Europol a fini di contrasto, che modifica i regolamenti (UE) 2018/1240 e (UE) 2019/818 del Parlamento europeo e del Consiglio e che abroga il regolamento (UE) n. 603/2013 del Parlamento europeo e del Consiglio› [Regolamento Eurodac].»<sup><a href="#fn-d7e86" id="fnbck-d7e86">4</a></sup>
</dd>
</dl>
<p class="absatz man-space-before-4 ">Il Regolamento è stato notificato alla Svizzera con lettera Ref. Ares(2024)3583937 del 17 maggio 2024. La notifica è stata rettificata con lettera Ref. Ares(2024)4224464 del 12 giugno 2024.</p>
<p class="absatz man-space-before-4 ">Conformemente all’articolo 4 paragrafi 2 e 3 dell’Accordo di associazione e all’articolo 3 del Protocollo in combinato disposto con tali disposizioni, e con riserva del soddisfacimento dei requisiti costituzionali, la Missione della Svizzera presso l’Unione europea informa il Segretariato generale della Commissione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica della Commissione. L’atto in questione costituisce parte integrante della presente nota di risposta.</p>
<p class="absatz man-space-before-4 ">Conformemente all’articolo 4 paragrafo 3 dell’Accordo di associazione e all’articolo 3 del Protocollo in combinato disposto con tale disposizione, la Svizzera informa immediatamente il Segretariato generale della Commissione europea non appena tutti i requisiti costituzionali sono stati soddisfatti.</p>
<p class="absatz man-space-before-4 ">Conformemente all’articolo 4 paragrafo 5 dell’Accordo di associazione e all’articolo 3 del Protocollo in combinato disposto con tale disposizione, la notifica della Commissione europea del 17 maggio 2024, rettificata dalla notifica del 12 giugno 2024, e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p class="absatz man-space-before-4 ">Il presente accordo entrerà in vigore alla data della notifica da parte della Svizzera del soddisfacimento dei requisiti costituzionali. Esso può essere denunciato alle condizioni di cui agli articoli 4 e 16 dell’Accordo di associazione.</p>
<p class="absatz man-space-before-4 ">Alla data di entrata in vigore del presente accordo, lo scambio di note del 14 agosto 2013<sup><a href="#fn-d7e106" id="fnbck-d7e106">5</a></sup> tra la Svizzera e l’Unione europea concernente il recepimento del regolamento (UE) n. 603/2013 che istituisce l’«Eurodac» e che modifica il regolamento (UE) n. 1077/2011 che istituisce l’agenzia IT sarà estinto.</p>
<p class="absatz man-space-before-4 ">Una copia della presente nota è trasmessa al Segretariato generale del Consiglio dell’Unione europea, Direzione generale, Giustizia e affari interni, Bruxelles.</p>
<p class="absatz man-space-before-4 ">La Missione della Svizzera presso l’Unione europea coglie l’occasione per rinnovare al Segretariato generale della Commissione europea l’espressione della sua più alta considerazione.</p>
<p class="abstand1seite man-space-before-0 "></p>
<div class="footnotes">
<p id="fn-d7e17"><sup><a href="#fnbck-d7e17">1</a></sup><sup></sup> Dal testo originale inglese.</p>
<p id="fn-d7e57"><sup><a href="#fnbck-d7e57">2</a></sup><sup></sup> <a href="https://fedlex.data.admin.ch/eli/cc/2008/115" target="_blank">RS <b>0.142.392.68</b></a></p>
<p id="fn-d7e68"><sup><a href="#fnbck-d7e68">3</a></sup><sup></sup> <a href="https://fedlex.data.admin.ch/eli/cc/2023/113" target="_blank">RS <b>0.142.392.682</b></a></p>
<p id="fn-d7e86"><sup><a href="#fnbck-d7e86">4</a></sup><sup></sup><sup> </sup>Regolamento (UE) 2024/1358 del Parlamento europeo e del Consiglio, del 14 maggio 2024, che istituisce l’«Eurodac» per il confronto dei dati biometrici ai fini dell’applicazione efficace dei regolamenti (UE) 2024/1351 e (UE) 2024/1350 del Parlamento europeo e del Consiglio e della direttiva 2001/55/CE del Consiglio e ai fini dell’identificazione dei cittadini di paesi terzi e apolidi il cui soggiorno è irregolare, e per le richieste di confronto con i dati Eurodac presentate dalle autorità di contrasto degli Stati membri e da Europol a fini di contrasto, che modifica i regolamenti (UE) 2018/1240 e (UE) 2019/818 del Parlamento europeo e del Consiglio e che abroga il regolamento (UE) n. 603/2013 del Parlamento europeo e del Consiglio, versione della GU L, 2024/1358, 22.5.2024.</p>
<p id="fn-d7e106"><sup><a href="#fnbck-d7e106">5</a></sup><sup></sup> <a href="https://fedlex.data.admin.ch/eli/oc/2015/434" target="_blank">RU <b>2015</b> 2331</a></p>
</div>
</div></div>
</div></body>
</html>
