<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Decisione<br>concernente una modifica temporanea della struttura dello spazio aereo svizzero per esperimenti sulle nubi e misurazioni effettuate tramite un pallone cervo volante (helikite) e due Remotely Piloted Aerial Systems (RPAS) del Politecnico federale di Zurigo (di seguito «PFZ») nel quadro del progetto «BeyondCloudlab»</h1>
<p class="erlassdatum man-space-before-3">del 10 dicembre 2025</p>
</div>
<div id="preamble"><div>
<p class="man-template-tab-untertit man-space-before-8">Autorità di decisione:</p>
<p class="absatz man-space-before-4">Ufficio federale dell’aviazione civile, 3003 Berna (UFAC)</p>
<p class="man-template-tab-untertit man-space-before-8">Oggetto:</p>
<p class="absatz man-space-before-4">Gli spazi aerei elencati nell’allegato 2 alla presente decisione sono provvisoriamente riclassificati in zone regolamentate attivabili temporaneamente (TEMPO LSR) con, di fatto, interdizione al volo. Durante gli orari di attivazione sono vietati all’interno della zona regolamentata i voli con aeromobili che non partecipano alle operazioni di misurazione effettuate dal PFZ.</p>
<p class="absatz man-space-before-4">Nel quadro del progetto di ricerca «BeyondCloudlab» il PFZ procederà, durante i periodi indicati nell’allegato 2 alla presente decisione, a diversi esperimenti e a diverse misurazioni nelle nubi stratosferiche tramite un pallone cervo volante (helikite) e due droni per rilevamenti meteorologici (RPAS) a Eriswil (Cantone di Berna). Obiettivo principale del progetto è di comprendere meglio la microfisica delle nubi con l’aiuto di esperimenti mirati di inseminazione delle nubi e quindi anche di migliorare le previsioni delle precipitazioni.</p>
<p class="man-template-tab-untertit man-space-before-8">Basi legali:</p>
<p class="absatz man-space-before-4">Secondo gli articoli 8<i>a</i> e 40 della legge sulla navigazione aerea (LNA; RS <i>748.0</i>), in combinato disposto con l’articolo 2 capoverso 1 dell’ordinanza concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. In virtù dell’articolo 10 dell’ordinanza del DATEC concernente le norme di circolazione per aeromobili (ONCA; RS <i>748.121.11</i>), l’UFAC può designare zone regolamentate e zone pericolose per garantire la sicurezza aerea. In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
<p class="man-template-tab-untertit man-space-before-8">Contenuto della decisione:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">Conformemente all’allegato 2 alla presente decisione, le zone in esso indicate sono riclassificate in zone regolamentate attivabili temporaneamente (TEMPO LSR «Kreis» e TEMPO LSR «Bise»).</dd>
<dt class="man-space-before-4">2. </dt>
<dd class="man-space-before-4">Vengono inoltre fissati per le TEMPO LSR i vincoli e le condizioni di utilizzazione seguenti:</dd>
<dt class="man-space-before-4">2.1 </dt>
<dd class="man-space-before-4">Le TEMPO LSR possono essere attivate soltanto durante i periodi indicati al numero 3 dell’allegato 2 alla presente decisione, la prima volta il 15 dicembre 2025 e l’ultima volta il 28 febbraio 2029.</dd>
<dt class="man-space-before-4">2.2 </dt>
<dd class="man-space-before-4">Le TEMPO LSR possono essere attivate per un massimo di 40 giorni cumulativi per ciascun periodo di attivazione indicato al numero 3 dell’allegato 2 alla presente decisione. Tuttavia le due TEMPO LSR non possono essere attivate contemporaneamente.</dd>
<dt class="man-space-before-4">2.3 </dt>
<dd class="man-space-before-4">La TEMPO LSR «Bise» può essere attivata solo in condizioni di bise (vento da nord/nord-est/est).</dd>
<dt class="man-space-before-4">2.4 </dt>
<dd class="man-space-before-4">L’attivazione delle TEMPO LSR deve essere comunicata dal PFZ entro il lunedì della settimana precedente all’Air Operation Center (AOC) delle Forze aeree (FA pianificazione dell’intervento; tel. +41 58 460 29 99). La comunicazione deve comprendere anche il nominativo della persona di contatto presente sul posto e il suo numero di telefono.</dd>
<dt class="man-space-before-4">2.5 </dt>
<dd class="man-space-before-4">La pubblicazione delle TEMPO LSR avviene mediante Notice to Airmen (NOTAM) ed è visualizzata tramite il Daily Airspace Bulletin Switzerland (DABS).</dd>
<dt class="man-space-before-4">2.6 </dt>
<dd class="man-space-before-4">Il PFZ deve inoltrare la domanda di pubblicazione di un NOTAM in formato elettronico all’indirizzo LIFS@bazl.admin.ch con almeno un giorno feriale di anticipo, servendosi dell’apposito modulo.</dd>
<dt class="man-space-before-4">2.7 </dt>
<dd class="man-space-before-4">Se, per una ragione qualsiasi, il PFZ rinuncia a utilizzare le TEMPO LSR attivate tramite NOTAM, l’accesso allo spazio aereo viene disattivato tramite NOTAM e quindi riaperto immediatamente agli altri utenti.</dd>
<dt class="man-space-before-4">2.8 </dt>
<dd class="man-space-before-4">I voli di ricerca e salvataggio (SAR) e i voli di aeroambulanza urgenti (HEMS) sono ammessi a condizione che sia rispettata la procedura indicata nel Manuale d’informazione aeronautica (Aeronautical Information Publication, AIP), ENR 5.1 – cap. 1.1. Per consentire in ogni momento lo svolgimento coordinato dei voli SAR e HEMS e delle «Hot Missions» delle Forze aeree nella TEMPO LSR, il PFZ fa sì che i voli di misurazione possano essere interrotti in qualsiasi momento.</dd>
<dt class="man-space-before-4">2.9 </dt>
<dd class="man-space-before-4">Per garantire il coordinamento tra gli organismi che effettuano voli SAR e HEMS e le Forze aeree, una persona è reperibile sul posto al numero di telefono +41 79 826 94 68. Questo numero di telefono è pubblicato anche tramite NOTAM.</dd>
<dt class="man-space-before-4">2.10 </dt>
<dd class="man-space-before-4">Deve essere installata una stazione di terra FLARM. Quest’ultima deve essere programmata in modo tale da fare scattare l’allarme non appena un altro aeromobile penetra nella TEMPO LSR.</dd>
<dt class="man-space-before-4">2.11 </dt>
<dd class="man-space-before-4">Il sistema del pallone cervo volante deve rispettare le specifiche enunciate al numero 2 lettera j del dispositivo della decisione.</dd>
<dt class="man-space-before-4">2.12 </dt>
<dd class="man-space-before-4">Il pallone deve essere di colore bianco. La parte «cervo volante» deve essere segnalata mediante un colore ben visibile (ad es. arancione o rosso fosforescente).</dd>
<dt class="man-space-before-4">2.13 </dt>
<dd class="man-space-before-4">Il pallone cervo volante deve essere provvisto di una segnalazione luminosa rossa/a infrarossi, intermittente e di tipo NL*, conformemente all’allegato B2 della direttiva UFAC AD I-006 D «Ostacoli alla navigazione aerea». Tale segnalazione luminosa deve essere attivata durante l’esercizio. Inoltre, la stazione di terra deve essere munita di una segnalazione luminosa completa affinché le lampade risultino ben visibili, ad es. di una segnalazione luminosa in ognuno dei quattro angoli della stazione di terra.</dd>
<dt class="man-space-before-4">2.14 </dt>
<dd class="man-space-before-4">La posizione della stazione di terra del pallone cervo volante deve essere segnalata tramite quattro manicotti di colore arancione, conformemente all’illustrazione 1 dell’allegato A1 della direttiva UFAC AD I-006 D «Ostacoli alla navigazione aerea».</dd>
<dt class="man-space-before-4">2.15 </dt>
<dd class="man-space-before-4">La corda di fissaggio del pallone cervo volante deve essere segnalata con nastri da apporre a intervalli di 200 m.</dd>
<dt class="man-space-before-4">2.16 </dt>
<dd class="man-space-before-4">Il pallone cervo volante deve essere saldamente ancorato al suolo. Per poter rispondere alle eventuali pretese di terzi al suolo, l’esercente deve stipulare un’assicurazione di responsabilità civile per una somma di almeno un milione di franchi svizzeri. Al momento dell’utilizzo del pallone cervo volante occorre recare con sé l’attestato dell’assicurazione di responsabilità civile, di cui una copia sarà trasmessa all’UFAC prima della prima attivazione della TEMPO LSR, conformemente agli articoli 13 e 21 OACS.</dd>
<dt class="man-space-before-4">2.17 </dt>
<dd class="man-space-before-4">Le persone incaricate di far salire il pallone cervo volante devono informarsi quotidianamente sulla prevista evoluzione delle condizioni meteorologiche presso la più vicina stazione meteo. In caso di minaccia di tempeste o temporali il pallone cervo volante deve essere richiamato al suolo ed è altresì vietato attivare una TEMPO LSR e far salire il pallone.</dd>
<dt class="man-space-before-4">2.18 </dt>
<dd class="man-space-before-4">Occorre evitare ogni contatto tra il pallone cervo volante, o i suoi cavi di attacco, ed eventuali ostacoli (linee aeree, piloni di antenne, edifici, ecc.). Al momento di scegliere il luogo per il decollo del pallone cervo volante, occorre accertarsi dell’assenza di ostacoli.</dd>
<dt class="man-space-before-4">2.19 </dt>
<dd class="man-space-before-4">Il pallone cervo volante può essere fatto volare sia di giorno che di notte.</dd>
<dt class="man-space-before-4">2.20 </dt>
<dd class="man-space-before-4">Il pallone cervo volante e i RPAS possono salire fino a un’altezza massima di 2000 m s.l.m. I RPAS non devono superare il raggio di 4 km intorno al punto centrale della TEMPO LSR «Kreis» e il confine interno dell’activity buffer della TEMPO LSR «Bise», come specificato nell’allegato 2 della presente decisione.</dd>
<dt class="man-space-before-4">2.21 </dt>
<dd class="man-space-before-4">Viene rilasciata l’autorizzazione eccezionale per l’esercizio del pallone cervo volante quale pallone frenato conformemente all’articolo 15 OACS. Il pallone cervo volante può essere utilizzato solo mentre la TEMPO LRS è attiva. </dd>
<dt class="man-space-before-4">2.22  </dt>
<dd class="man-space-before-4">I RPAS possono essere utilizzati solo previa autorizzazione dell’UFAC. Tale autorizzazione, in cui sono specificati ulteriori requisiti e condizioni, viene rilasciata dalla responsabile unità organizzativa dell’UFAC «Sistemi di aeromobili senza occupanti».</dd>
<dt class="man-space-before-4">3. </dt>
<dd class="man-space-before-4">La modifica temporanea della struttura dello spazio aereo secondo i numeri 1 e 2 del dispositivo della presente decisione entra in vigore il 10 dicembre 2025. Una prima attivazione della TEMPO LSR sarà possibile soltanto a partire dal 15 dicembre 2025. La durata di validità è limitata ai periodi di attivazione specificati al numero 3 dell’allegato 2 della presente decisione e si estende non oltre il 28 febbraio 2029.</dd>
<dt class="man-space-before-4">4. </dt>
<dd class="man-space-before-4">Il mancato rispetto degli oneri e delle condizioni succitati o l’insorgere di rischi attualmente non ancora noti o non ancora verificatisi che mettano o possano mettere in pericolo la sicurezza aerea, soggetti terzi o beni al suolo possono comportare in qualsiasi momento la revoca immediata e senza indennizzo o la modifica della presente decisione da parte dell’UFAC.</dd>
<dt class="man-space-before-4">5. </dt>
<dd class="man-space-before-4">I costi della presente decisione ammontano a franchi 1000 e sono a carico del PFZ.</dd>
<dt class="man-space-before-4">6. </dt>
<dd class="man-space-before-4">La presente decisione è notificata al PFZ mediante raccomandata con avviso di ricevuta. Una copia è inviata a tutte le parti interpellate che hanno presentato un parere. La decisione è inoltre pubblicata nel Foglio federale in tedesco, francese e italiano. </dd>
</dl>
<p class="man-template-tab-untertit man-space-before-8">Destinatari:</p>
<p class="man-template-tab-krpr man-space-before-4">La presente modifica temporanea della struttura dello spazio aereo svizzero è rivolta a tutti coloro che, in qualche modo, utilizzano lo spazio aereo in questione, oppure vi svolgono attività che possono influire sullo stesso e, di conseguenza, sulla sicurezza del traffico aereo.</p>
<p class="man-template-tab-untertit man-space-before-8">Deposito pubblico:</p>
<p class="man-template-tab-krpr man-space-before-4">La presente decisione viene notificata agli utenti dello spazio aereo tramite pubblicazione nel Foglio federale in tedesco, francese e italiano. È inoltre possibile consultarla tramite la homepage dell’UFAC (<a href="http://www.ufac.admin.ch" target="_blank">
				www.bazl.admin.ch
			</a>) o richiederla per e-mail <a href="mailto:_BAZL-Sekretariat_SI@bazl.admin.ch" target="_blank">
				(_BAZL-Sekretariat_SI@bazl.admin.ch
			</a>).</p>
</div></div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u1">Rimedi giuridici:</a>
</h6>
<div class="collapseable">
<p class="man-template-tab-krpr man-space-before-4">Contro la presente decisione può essere interposto ricorso presso il Tribunale amministrativo federale, Casella postale, 9023 San Gallo entro 30 giorni dalla notificazione. Conformemente all’articolo 22<i>a</i> capoverso 1 lettera c della legge sulla procedura amministrativa (PA; RS <i>172.021</i>) i termini non decorrono dal 18 dicembre al 2 gennaio incluso. L’atto di ricorso deve essere inoltrato in duplice copia. Deve altresì contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente. È inoltre necessario allegare la procura conferita a un eventuale rappresentante.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">18 dicembre 2025</p>
				</td>
				<td>
					
					<p class="unterschriftenfi1 man-space-before-24">Ufficio federale dell’aviazione civile:</p>
					<p class="unterschriftenfi man-space-before-6">Il vicedirettore, Martin Bernegger</p>
				</td>
			</tr>
		</table></div>
</div></article></main><div id="annex"><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2 alla decisione del 10 dicembre 2025 concernente una modifica temporanea della struttura dello spazio aereo svizzero per esperimenti sulle nubi e misurazioni effettuate tramite un pallone cervo volante (helikite) e due Remotely Piloted Aerial Systems (RPAS) del Politecnico federale di Zurigo (di seguito «PFZ») nel quadro del progetto «BeyondCloudlab»</a>
</h1>
<div class="collapseable">
<section id="annex_2/lvl_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_1">1 Kreis</a>
</h2>
<div class="collapseable">
<p class="absatz man-space-before-4">Circle of 5 km radius centered near Eriswil (47 04 15 N / 007 52 25 E)</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: 7600 ft AMSL</p>
</div></section><section id="annex_2/lvl_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_2">2 Bise</a>
</h2>
<div class="collapseable">
<p class="absatz man-space-before-4">Le dimensioni verticali e orizzontali della TEMPO LSR «Bise» sono state definite come indicato qui di seguito:</p>
<p class="absatz man-space-before-4">1. 47° 03′ 08″ N 7° 50′ 43″ E</p>
<p class="absatz man-space-before-4">2. 47° 03′ 08″ N 8° 00′ 23″ E</p>
<p class="absatz man-space-before-4">3. 47° 05′ 58″ N 8° 00′ 23″ E</p>
<p class="absatz man-space-before-4">4. 47° 08′ 18″ N 7° 58′ 05″ E</p>
<p class="absatz man-space-before-4">5. 47° 04′ 48″ N 7° 50′ 43″ E</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: 7`600 ft AMSL</p>
</div></section><section id="annex_2/lvl_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_3">3 Periodi di attivazione</a>
</h2>
<div class="collapseable"><dl class="man-space-after-0">
<dt class="man-space-before-4">– </dt>
<dd class="man-space-before-4">15 dicembre 2025 fino al 28 febbraio 2026;</dd>
<dt class="man-space-before-4">– </dt>
<dd class="man-space-before-4">1° dicembre 2026 fino al 28 febbraio 2027;</dd>
<dt class="man-space-before-4">– </dt>
<dd class="man-space-before-4">1° dicembre 2027 fino al 29 febbraio 2028;</dd>
<dt class="man-space-before-4">– </dt>
<dd class="man-space-before-4">1° dicembre 2028 fino al 28 febbraio 2029;</dd>
</dl></div></section>
</div></section></div>
</div></body>
</html>
