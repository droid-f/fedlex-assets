<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Decisione generale<br>dell’organo di notifica per prodotti chimici concernente l’omologazione di biocidi per la lotta contro il calabrone asiatico con estratti di crisantemo</h1>
<p class="erlassdatum man-space-before-3">del 15 settembre 2025</p>
</div>
<div id="preamble"><div>
<p class="man-template-autor man-space-before-10">L’organo di notifica per prodotti chimici<span class="man-font-style-normal"><sup><a href="#fn-d5350e15" id="fnbck-d5350e15">1</a></sup></span>, d’intesa con i servizi di valutazione<span class="man-font-style-normal"><sup><a href="#fn-d5350e29" id="fnbck-d5350e29">2</a></sup></span>,</p>
<p class="ingress man-space-before-3">visto l’articolo 30 dell’ordinanza del 18 maggio 2005<sup><a href="#fn-d5350e44" id="fnbck-d5350e44">3</a></sup> sui biocidi (OBioc),</p>
<p class="man-template-verb man-space-before-3 man-space-after-18">decide:</p>
<p class="man-template-tab-untertit man-space-before-8">1. Biocidi interessati</p>
<p class="absatz man-space-before-4">I biocidi del tipo di prodotto 18 di cui all’allegato 10 OBioc – insetticidi, acaricidi e prodotti destinati al controllo di altri artropodi – contro vespe/calabroni che contengono quale principio attivo esclusivamente:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">estratto<i> </i>di<i> </i><i>Chrysanthemum</i><i> </i><i>cinerariaefolium</i> ottenuto da fiori aperti e maturi di <i>Tanacetum</i><i> </i><i>cinerariifolium</i> mediante solventi idrocarburici (numero CAS: 89997-63-7), con o senza sinergico piperonil butossido (numero CAS: 51-03-6), o</dd>
<dt class="man-space-before-4">2. </dt>
<dd class="man-space-before-4">estratto di <i>Chrysanthemum</i><i> </i><i>cinerariaefolium</i> ottenuto da fiori aperti e maturi di <i>Tanacetum</i><i> </i><i>cinerariifolium</i> mediante biossido di carbonio supercritico (numero CAS: 89997-63-7), con o senza sinergico piperonil butossido (numero CAS: 51-03-6),</dd>
</dl>
<p class="absatz man-space-before-4">sono omologati a tempo determinato fino al 14 marzo 2026 per lottare contro il calabrone asiatico, detto anche <i>vespa velutina</i> <i>nigrithorax</i> (insetti adulti e larve), fatta riserva degli oneri indicati nell’omologazione originale sulla protezione dei lavoratori e degli oneri elencati di seguito.</p>
<p class="man-template-tab-untertit man-space-before-8">2. Usi ammessi</p>
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Settore di impiego</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Tipo di prodotto </p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Organismi nocivi</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Categoria di utilizzatori</p>
				</th>
			</tr>
			<tr>
				
				<td>
					
					<p class="man-template-tab-krpr-fett man-font-weight-bold man-space-before-3">All’esterno, per alberi isolati e nel bosco</p>
				</td>
				<td>
					
					<p class="man-template-tab-krpr man-space-after-3">Tipo di prodotto 18 – Insetticidi, acaricidi e prodotti destinati al controllo di altri artropodi</p>
				</td>
				<td>
					
					<p class="man-template-tab-krpr man-space-after-3">Calabrone asiatico (<i>vespa </i><i>velutitna</i><i> </i><i>nigrithorax</i>), insetti adulti e larve</p>
				</td>
				<td>
					
					<p class="man-template-tab-krpr man-space-after-3">Utilizzatori professionali titolari di un’autorizzazione speciale o di un’autorizzazione speciale limitata ai prodotti utilizzati secondo l’ordinanza del DFI del 28 giugno 2005<sup><a href="#fn-d5350e179" id="fnbck-d5350e179">4</a></sup> concernente l’autorizzazione speciale per la lotta antiparassitaria in generale </p>
				</td>
			</tr>
		</table></div>
<p class="man-template-tab-krpr-fett man-font-weight-bold man-space-before-3">3. Oneri</p>
<dl class="man-template-tab-struktur-1">
<dt>1 </dt>
<dd>Le autorità svizzere non dispongono di prove dell’efficacia nella lotta all’organismo nocivo in oggetto. L’efficacia dei prodotti nella lotta all’organismo nocivo in oggetto non è pertanto garantita. Le autorità cantonali devono essere informate tempestivamente qualora l’efficacia dovesse risultare insufficiente.</dd>
<dt>2 </dt>
<dd>I biocidi non devono:<dl>
<dt>a. </dt>
<dd>essere impiegati nelle vicinanze di acque o in altri ambienti naturali e paesaggi particolarmente sensibili o degni di protezione;</dd>
<dt>b. </dt>
<dd>essere impiegati nei giorni di pioggia;</dd>
<dt>c. </dt>
<dd>entrare in contatto con piante commestibili, animali da reddito e arnie.</dd>
</dl>
</dd>
<dt>3 </dt>
<dd>Gli utilizzatori professionali devono garantire:<dl>
<dt>a. </dt>
<dd>che i metodi, le quantità e la frequenza d’uso siano conformi alle indicazioni e alle istruzioni d’uso sull’etichetta;</dd>
<dt>b. </dt>
<dd>di ridurre al minimo la dispersione grazie:<dl>
<dt>i. </dt>
<dd>all’uso di strumenti adeguati, e </dd>
<dt>ii. </dt>
<dd>all’impiego per quanto possibile in assenza di vento;</dd>
</dl>
</dd>
<dt>c. </dt>
<dd>che durante il trattamento nessun terzo e nessun animale domestico si trovi nel settore in cui viene eseguito il trattamento o nelle vicinanze;</dd>
<dt>d. </dt>
<dd>che fino alla fine del trattamento finestre e porte dei locali nel settore in cui viene eseguito o nelle vicinanze rimangano chiuse;</dd>
<dt>e. </dt>
<dd>di indossare l’equipaggiamento di protezione adeguato durante la preparazione e l’impiego dei biocidi;</dd>
<dt>f. </dt>
<dd>di rispettare le misure di prudenza e sicurezza durante la preparazione e l’impiego dei biocidi;</dd>
<dt>g. </dt>
<dd>di coprire, per quanto possibile, il suolo sotto il nido durante il trattamento (p. es. con un telo di protezione);</dd>
<dt>h. </dt>
<dd>l’applicazione venga effettuata al mattino presto o alla sera tardi, quando la maggior parte dei calabroni adulti si trova nel nido;</dd>
<dt>i. </dt>
<dd>di asportare i nidi dopo il trattamento, non appena non ci sono più calabroni adulti attivi, di riporli in contenitori adeguati e di conservarli per almeno 72 ore a una temperatura di -20°C prima dello smaltimento; </dd>
<dt>j. </dt>
<dd>di consegnare a un impianto per l’incenerimento di rifiuti speciali i teli di protezione, il materiale contaminato e i nidi trattati dopo il periodo di congelazione.</dd>
</dl>
</dd>
</dl>
<p class="man-template-tab-untertit man-space-before-8">4. Revoca della decisione generale dell’11 aprile 2024</p>
<p class="absatz man-space-before-4">La decisione generale dell’11 aprile 2024 (FF <i>2024</i> 858) è revocata a partire dall’entrata in vigore della presente decisione.</p>
<p class="man-template-tab-untertit man-space-before-8">5. Revoca dell’effetto sospensivo</p>
<p class="absatz man-space-before-4">Secondo l’articolo 55 capoverso 2 della legge federale del 20 dicembre 1968<sup><sup><a href="#fn-d5350e303" id="fnbck-d5350e303">5</a></sup></sup> sulla procedura amministrativa (PA) a un eventuale ricorso contro la presente decisione generale è tolto l’effetto sospensivo.</p>
<p class="man-template-tab-untertit man-space-before-8">6. Rimedi giuridici</p>
<p class="absatz man-space-before-4">Conformemente all’articolo 50 PA, contro questa decisione può essere presentato ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. L’atto scritto dev’essere presentato all’autorità o consegnato all’ufficio postale svizzero o a una rappresentanza diplomatica o consolare svizzera al più tardi l’ultimo giorno del termine (art. 21 cpv. 1 PA). Il ricorso deve contenere le conclusioni, i motivi, i mezzi di prova e la firma del ricorrente o del suo rappresentante. Devono essere allegati la decisione impugnata e i documenti indicati come mezzi di prova, se sono in possesso del ricorrente (art. 52 cpv. 1 PA).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">1° ottobre 2025 </p>
				</td>
				<td>
					
					<p class="unterschriftenfi1 man-space-before-24">Organo di notifica per prodotti chimici:</p>
					<p class="unterschriftenfi man-space-before-6">Il responsabile, Mauro Schindler</p>
				</td>
			</tr>
		</table></div>
<p class="abstand1seite man-space-before-0"></p>
<div class="footnotes">
<p id="fn-d5350e15"><sup><a href="#fnbck-d5350e15">1</a></sup><sup></sup> L’organo di notifica per prodotti chimici è l’organo comune concepito come sportello unico e organo di decisione per i prodotti chimici dell’UFAM, dell’UFSP e della SECO in virtù dell’articolo 4 capoverso 1 lettera h della legge sui prodotti chimici (LPChim; <a href="https://fedlex.data.admin.ch/vocabulary/legal-taxonomy/9395" target="_blank" data-rs-uri="https://fedlex.data.admin.ch/eli/cc/2004/724" data-rs="813.1" data-lang="it">RS <b>813.1</b></a>).</p>
<p id="fn-d5350e29"><sup><a href="#fnbck-d5350e29">2</a></sup><sup></sup> I servizi di valutazione di cui all’articolo 78 dell’ordinanza sui prodotti chimici (OPChim; <a href="https://fedlex.data.admin.ch/vocabulary/legal-taxonomy/9396" target="_blank" data-rs-uri="https://fedlex.data.admin.ch/eli/cc/2015/366" data-rs="813.11" data-lang="it">RS <b>813.11</b></a>) sono l’UFSP per le questioni inerenti alla protezione della vita e della salute dell’essere umano, l’UFAM per le questioni inerenti alla protezione dell’ambiente e della protezione indiretta dell’essere umano e la SECO per le questioni inerenti alla protezione dei lavoratori.</p>
<p id="fn-d5350e44"><sup><a href="#fnbck-d5350e44">3</a></sup><sup></sup> <a href="https://fedlex.data.admin.ch/vocabulary/legal-taxonomy/9400" target="_blank" data-rs-uri="https://fedlex.data.admin.ch/eli/cc/2005/468" data-rs="813.12" data-lang="it">RS <b>813.12</b></a></p>
<p id="fn-d5350e179"><sup><a href="#fnbck-d5350e179">4</a></sup><sup></sup> <a href="https://fedlex.data.admin.ch/vocabulary/legal-taxonomy/9594" target="_blank" data-rs-uri="https://fedlex.data.admin.ch/eli/cc/2005/499" data-rs="814.812.32" data-lang="it">RS <b>814.812.32</b></a></p>
<p id="fn-d5350e303"><sup><a href="#fnbck-d5350e303">5</a></sup><sup></sup> <a href="https://fedlex.data.admin.ch/vocabulary/legal-taxonomy/5059" target="_blank" data-rs-uri="https://fedlex.data.admin.ch/eli/cc/1969/737_757_755" data-rs="172.021" data-lang="it">RS <b>172.021</b></a></p>
</div>
</div></div>
</div></body>
</html>
