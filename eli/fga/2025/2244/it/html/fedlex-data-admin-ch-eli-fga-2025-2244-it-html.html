<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel">Comunicazione della Commissione della concorrenza</h1>
<p class="absatz man-space-before-4">(art. 28 della legge federale del 6 ottobre 1995 sui cartelli e altre limitazioni della concorrenza [Legge sui cartelli, LCart; RS <i>251</i>])</p>
<p class="absatz man-space-before-4">Il 16 giugno 2025 la segreteria della Commissione della concorrenza, d’intesa con un membro della presidenza, ha aperto un’inchiesta conformemente all’articolo 27 LCart contro WEBER TICINO SA, Frigerio SA, Spaeter Ticino SA, Ghielmimport SA, così come le società a esse affiliate e facenti parte dei loro gruppi.</p>
<p class="absatz man-space-before-4">La segreteria della Commissione della concorrenza è a conoscenza di possibili accordi tra imprese attive nell’ambito della vendita e della posa di acciaio nella Svizzera italiana. Secondo gli indizi raccolti dalla segreteria, le imprese menzionate sopra hanno congiuntamente concordato la politica dei prezzi e la ripartizione dei clienti (in particolare imprese di costruzioni) e ciò sarebbe avvenuto, in particolare, nel contesto dell’Associazione Sagomatori e Posatori Acciaio d’armatura Ticinesi (ASPAT). Questi comportamenti possono costituire degli accordi illeciti della concorrenza ai sensi dell’articolo 5 LCart.</p>
<p class="absatz man-space-before-4">Entro 30 giorni dalla pubblicazione di questa comunicazione, terzi possono annunciare alla segreteria della Commissione della concorrenza la loro intenzione di partecipare a quest’inchiesta. Conformemente all’articolo 43 capoverso 1 lettera a–c LCart possono annunciarsi:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt class="man-space-before-4">b. </dt>
<dd class="man-space-before-4">le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt class="man-space-before-4">c. </dt>
<dd class="man-space-before-4">le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p class="absatz man-space-before-4 man-text-align-left">Richieste in questo senso sono da sottoporre al seguente indirizzo: Segreteria della Commissione della concorrenza, Hallwylstrasse 4, 3003 Berna, telefono 058 462 20 40.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">18 luglio 2025 </p>
				</td>
				<td>
					
					<p class="unterschriftenfi1 man-space-before-24">Segreteria della Commissione della concorrenza</p>
				</td>
			</tr>
		</table></div>
<p class="abstand1seite man-space-before-0"></p>
</div></div></body>
</html>
