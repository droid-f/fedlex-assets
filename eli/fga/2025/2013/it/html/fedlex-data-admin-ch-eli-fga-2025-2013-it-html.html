<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel">Comunicazione della Commissione della concorrenza</h1>
<p class="absatz man-space-before-4">(art. 28 della legge federale del 6 ottobre 1995 sui cartelli e altre limitazioni della concorrenza [Legge sui cartelli, LCart; RS <i>251</i>])</p>
<p class="absatz man-space-before-4">Il 23 giugno 2025 la Segreteria della Commissione della concorrenza, d’intesa con un membro della presidenza, ha aperto un’inchiesta contro Beiersdorf Aktiengesellschaft con sede ad Amburgo (Germania)<i> </i>così come le società a essa affiliate e facenti parte del suo gruppo (Gruppo Beiersdorf).</p>
<p class="absatz man-space-before-4">La segreteria della Commissione della concorrenza dispone di indizi secondo cui il Gruppo Beiersdorf deterrebbe una posizione dominante relativa nei confronti della Federazione delle cooperative Migros e le società a essa affiliate e facenti parte del suo gruppo (Gruppo Migros) riguardo l’offerta di prodotti della marca Nivea e che il Gruppo Beiersdorf abusi di questa posizione (art. 7 LCart). In particolare, esistono indizi secondo cui il Gruppo Beiersdorf applichi al Gruppo Migros prezzi più elevati per i prodotti Nivea rispetto a quelli praticati a dettaglianti comparabili all’estero (art. 7 cpv. 1 in combinato disposto con il cpv. 2 lett. g LCart).</p>
<p class="absatz man-space-before-4">I terzi interessati che desiderano partecipare all’inchiesta possono annunciarsi presso la segreteria della Commissione della concorrenza entro 30 giorni dal giorno della presente pubblicazione. Conformemente all’articolo 43 capoverso 1 lettere a–c LCart possono annunciarsi:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt class="man-space-before-4">b. </dt>
<dd class="man-space-before-4">le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt class="man-space-before-4">c. </dt>
<dd class="man-space-before-4">le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p class="absatz man-space-before-4">Richieste in questo senso sono da sottoporre al seguente indirizzo:</p>
<p class="absatz man-space-before-4">Segreteria della Commissione della concorrenza, Hallwylstrasse 4, 3003 Berna<br>telefono: 058 462 20 40, e-mail: info@comco.admin.ch</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">30 giugno 2025</p>
				</td>
				<td>
					
					<p class="unterschriftenfi1 man-space-before-24">Segreteria della Commissione della concorrenza</p>
				</td>
			</tr>
		</table></div>
<p class="abstand1seite man-space-before-0"></p>
</div></div></body>
</html>
