<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface"><h1 class="erlasstitel botschafttitel">Procedura di consultazione</h1></div>
<div id="preamble"><div></div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Dipartimento federale dell’ambiente, dei trasporti, dell’energia e delle comunicazioni</a>
</h1>
<div class="collapseable">
<p class="man-template-tab-untertit man-space-before-8">Modifica della legge federale sulla protezione delle acque per la protezione delle acque sotterranee e l’aumento dell’efficienza depurativa degli impianti di depurazione delle acque di scarico</p>
<p class="absatz man-space-before-4">Per prevenire l’inquinamento dell’acqua potabile occorre proteggere meglio le aree in cui le acque sotterranee si formano attraverso le infiltrazioni di acqua piovana. A tal fine, i Cantoni devono designare tali aree, ovvero i settori di alimentazione per le captazioni d’acqua sotterranea. La normativa attuale, secondo la quale i Cantoni devono designare settori d’alimentazione per le captazioni d’acqua sotterranea inquinate o minacciate, viene innalzata dal livello dell’ordinanza sulla protezione delle acque al livello della legge federale sulla protezione delle acque. Inoltre, i Cantoni sono ora obbligati a designare settori d’alimentazione per tutte le captazioni d’acqua sotterranea di importanza regionale.</p>
<p class="absatz man-space-before-4">L’efficienza depurativa degli impianti di depurazione delle acque di scarico (IDA) deve essere migliorata per corrispondere agli standard tecnici e rispettare i valori limite nelle acque. A tale scopo vengono stabilite a livello di ordinanza nuove esigenze in materia di efficienza depurativa degli IDA per quanto riguarda l’eliminazione dei composti azotati e delle sostanze organiche in tracce. Affinché le misure aggiuntive per l’eliminazione delle sostanze organiche in tracce possano essere cofinanziate attraverso l’attuale tassa federale sulle acque di scarico, l’aliquota massima della stessa deve essere aumentata a livello di legge e la riscossione della tassa deve essere prorogata fino al 2050.</p>
<p class="absatz man-space-before-4">Vengono armonizzate le condizioni per l’esenzione dall’obbligo di allacciamento alle canalizzazioni pubbliche per le aziende agricole con allevamento di bestiame da reddito.</p>
<p class="absatz man-space-before-4">Inizio della consultazione: 26 novembre 2025</p>
<p class="absatz man-space-before-4">Termine della consultazione: 12 marzo 2026</p>
<p class="absatz man-space-before-4">La documentazione inviata in consultazione così come ulteriori informazioni, ad esempio le persone di contatto, possono essere consultate all’indirizzo seguente: <br><a href="https://fedlex.data.admin.ch/eli/dl/proj/2025/112/cons_1" target="_blank">
				https://fedlex.data.admin.ch/eli/dl/proj/2025/112/cons_1
			</a></p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">2 dicembre 2025</p>
				</td>
				<td>
					
					<p class="unterschriftenfi1 man-space-before-24 man-text-align-right">Cancelleria federale</p>
				</td>
			</tr>
		</table></div>
<p class="abstand1seite man-space-before-0"></p>
</div></section></main>
</div></body>
</html>
