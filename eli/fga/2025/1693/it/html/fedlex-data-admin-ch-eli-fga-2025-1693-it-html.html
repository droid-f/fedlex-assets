<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-kurs man-font-style-italic">Traduzione</p>
<h1 class="erlasstitel botschafttitel">Convenzione <br>di sicurezza sociale tra la Confederazione Svizzera e la Repubblica Argentina</h1>
<p class="erlasssubtitel man-space-before-0">Conclusa il 27 maggio 2024<br>Approvata dall’Assemblea federale il …<br>Entrata in vigore mediante scambio di note il …</p>
</div>
<div id="preamble"><div>
<p class="man-template-autor man-space-before-10">La Confederazione Svizzera<br>e<br>la Repubblica Argentina,</p>
<p class="absatz09pt man-space-before-0">di seguito denominate «le Parti», </p>
<p class="ingress man-space-before-3">animate dal desiderio di regolare le loro relazioni nel settore della sicurezza sociale,</p>
<p class="man-template-verb man-space-before-3 man-space-after-18">hanno convenuto quanto segue:</p>
</div></div>
<main id="maintext"><section id="tit_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_I">Titolo I: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni</a>
</h6>
<div class="collapseable">
<p class="absatz man-space-before-4">1.  Ai fini della presente Convenzione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">«Argentina» designa la Repubblica Argentina, e </dd>
<dt class="man-space-before-4"></dt>
<dd class="man-space-before-4">«Svizzera» designa la Confederazione Svizzera;</dd>
<dt class="man-space-before-4">b. </dt>
<dd class="man-space-before-4">«disposizioni legali» designa</dd>
<dt class="man-space-before-4"></dt>
<dd class="man-space-before-4">tutte le norme giuridiche delle Parti relative alla sicurezza sociale di cui all’articolo 2;</dd>
<dt class="man-space-before-4">c. </dt>
<dd class="man-space-before-4">«territorio» designa</dd>
<dt class="man-space-before-4"></dt>
<dd class="man-space-before-4">per quanto concerne l’Argentina, il territorio dell’Argentina, e, per quanto concerne la Svizzera, il territorio della Svizzera;</dd>
<dt class="man-space-before-4">d. </dt>
<dd class="man-space-before-4">«cittadini» designa</dd>
<dt class="man-space-before-4"></dt>
<dd class="man-space-before-4">per quanto concerne l’Argentina, le persone di cittadinanza argentina, e, per quanto concerne la Svizzera, le persone di cittadinanza svizzera;</dd>
<dt class="man-space-before-4">e. </dt>
<dd class="man-space-before-4">«familiari», «superstiti» e «aventi diritto» designano</dd>
<dt class="man-space-before-4"></dt>
<dd class="man-space-before-4">le persone definite o ammesse come tali dalle disposizioni legali in virtù delle quali sono concesse le prestazioni;</dd>
<dt class="man-space-before-4">f. </dt>
<dd class="man-space-before-4">«periodo di assicurazione» designa</dd>
<dt class="man-space-before-4"></dt>
<dd class="man-space-before-4">un periodo riconosciuto come tale dalle disposizioni legali secondo le quali è stato compiuto, nonché un periodo considerato equivalente a un periodo di assicurazione in virtù di dette disposizioni;</dd>
<dt class="man-space-before-4">g. </dt>
<dd class="man-space-before-4">«domicilio» designa</dd>
<dt class="man-space-before-4"></dt>
<dd class="man-space-before-4">il luogo in cui una persona risiede con l’intenzione di stabilirvisi durevolmente;</dd>
<dt class="man-space-before-4">h. </dt>
<dd class="man-space-before-4">«residenza» designa</dd>
<dt class="man-space-before-4"></dt>
<dd class="man-space-before-4">il luogo in cui una persona soggiorna abitualmente;</dd>
<dt class="man-space-before-4">i. </dt>
<dd class="man-space-before-4">«autorità competente» designa</dd>
<dt class="man-space-before-4"></dt>
<dd class="man-space-before-4">per quanto concerne l’Argentina, il Ministero del capitale umano, e, per quanto concerne la Svizzera, l’Ufficio federale delle assicurazioni sociali;</dd>
<dt class="man-space-before-4">j. </dt>
<dd class="man-space-before-4">«organismo di collegamento» designa</dd>
<dt class="man-space-before-4"></dt>
<dd class="man-space-before-4">l’organismo indicato come tale dall’autorità competente di ciascuna Parte per garantire le funzioni di coordinamento, d’informazione e di assistenza per l’applicazione della presente Convenzione presso le istituzioni competenti delle due Parti e le persone di cui all’articolo 3;</dd>
<dt class="man-space-before-4">k. </dt>
<dd class="man-space-before-4">«istituzione competente» designa</dd>
<dt class="man-space-before-4"></dt>
<dd class="man-space-before-4">l’istituzione o l’organo incaricato di applicare le disposizioni legali di cui all’articolo 2;</dd>
<dt class="man-space-before-4">l. </dt>
<dd class="man-space-before-4">«rifugiati» designa</dd>
<dt class="man-space-before-4"></dt>
<dd class="man-space-before-4">i rifugiati ai sensi della Convenzione del 28 luglio 1951<sup><a href="#fn-d7e152" id="fnbck-d7e152">1</a></sup> sullo statuto dei rifugiati e del Protocollo del 31 gennaio 1967<sup><a href="#fn-d7e163" id="fnbck-d7e163">2</a></sup> sullo statuto dei rifugiati;</dd>
<dt class="man-space-before-4">m. </dt>
<dd class="man-space-before-4">«apolidi» designa</dd>
<dt class="man-space-before-4"></dt>
<dd class="man-space-before-4">le persone apolidi ai sensi della Convenzione del 28 settembre 1954<sup><a href="#fn-d7e183" id="fnbck-d7e183">3</a></sup> sullo statuto degli apolidi;</dd>
<dt class="man-space-before-4">n. </dt>
<dd class="man-space-before-4">«prestazioni» designa</dd>
<dt class="man-space-before-4"></dt>
<dd class="man-space-before-4">tutte le prestazioni pecuniarie in caso di vecchiaia, le pensioni, le rendite o altre prestazioni previste dalle disposizioni legali di cui all’articolo 2, compresi eventuali supplementi, integrazioni o aumenti.</dd>
</dl>
<p class="absatz man-space-before-4">2.  I termini non definiti nel presente articolo hanno il significato attribuito loro dalle disposizioni legali applicabili in ciascuna delle Parti.</p>
<div class="footnotes">
<p id="fn-d7e152"><sup><a href="#fnbck-d7e152">1</a></sup><sup></sup>  <a href="https://fedlex.data.admin.ch/eli/cc/1955/443_461_469" target="_blank">RS <b>0.142.30</b></a></p>
<p id="fn-d7e163"><sup><a href="#fnbck-d7e163">2</a></sup><sup></sup>  <a href="https://fedlex.data.admin.ch/eli/cc/1968/1189_1233_1148" target="_blank">RS <b>0.142.301</b></a></p>
<p id="fn-d7e183"><sup><a href="#fnbck-d7e183">3</a></sup><sup></sup>  <a href="https://fedlex.data.admin.ch/eli/cc/1972/2320_2374_2150" target="_blank">RS <b>0.142.40</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo di applicazione materiale</a>
</h6>
<div class="collapseable">
<p class="absatz man-space-before-4">1.  Salvo disposizione contraria, la presente Convenzione si applica:</p>
<dl class="man-space-after-0">
<dt class="man-space-before-4"></dt>
<dd class="man-space-before-4">per quanto concerne l’Argentina:</dd>
<dt class="man-space-before-4"></dt>
<dd class="man-space-before-4">alle disposizioni legali relative alle prestazioni contributive di sicurezza sociale, per quanto concerne le prestazioni basate sui rischi di vecchiaia, invalidità e morte, gestite dagli organi nazionali, provinciali – degli impiegati pubblici o privati – e municipali;</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">per quanto concerne la Svizzera:<dl class="man-space-after-0">
<dt class="man-space-before-2">a) </dt>
<dd class="man-space-before-2">alle disposizioni legali federali sull’assicurazione per la vecchiaia e per i superstiti;</dd>
<dt class="man-space-before-2">b) </dt>
<dd class="man-space-before-2">alle disposizioni legali federali sull’assicurazione per l’invalidità.</dd>
</dl>
</dd>
</dl>
<p class="absatz man-space-before-4">2.  La presente Convenzione si applica parimenti a tutte le disposizioni legali che codificano, modificano, estendono o completano le disposizioni legali di cui al paragrafo 1.</p>
<p class="absatz man-space-before-4">3.  In deroga ai paragrafi 1 e 2, la presente Convenzione si applica alle disposizioni legali che coprono una nuova categoria di prestazioni di sicurezza sociale soltanto se le Parti concordano in tal senso.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Campo di applicazione personale</a>
</h6>
<div class="collapseable">
<p class="absatz man-space-before-4">La presente Convenzione si applica:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">per quanto riguarda l’Argentina:</dd>
<dt class="man-space-before-4"></dt>
<dd class="man-space-before-4">alle persone, a prescindere dalla loro cittadinanza, che sono soggette alle disposizioni legali di cui all’articolo 2 o che hanno acquisito diritti in virtù di tali disposizioni legali nonché agli aventi diritto;</dd>
<dt class="man-space-before-4 man-space-before-2">2. </dt>
<dd class="man-space-before-4 man-space-before-2">per quanto concerne la Svizzera:<dl class="man-space-after-0">
<dt class="man-space-before-2">a) </dt>
<dd class="man-space-before-2">ai cittadini delle Parti che sono o sono stati soggetti alle disposizioni legali di una delle Parti nonché ai loro familiari e ai loro superstiti;</dd>
<dt class="man-space-before-2">b) </dt>
<dd class="man-space-before-2">ai rifugiati e agli apolidi nonché ai loro familiari e ai loro superstiti, a condizione che queste persone risiedano sul territorio di una delle Parti; sono fatte salve eventuali disposizioni legali più favorevoli di una delle Parti;</dd>
<dt class="man-space-before-2">c) </dt>
<dd class="man-space-before-2">riguardo all’articolo 7 paragrafi 1–3, all’articolo 8 paragrafi 3, 4 e 7, secondo periodo e agli articoli 9 e 10, a tutte le persone, a prescindere dalla loro cittadinanza.</dd>
</dl>
</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Parità di trattamento</a>
</h6>
<div class="collapseable">
<p class="absatz man-space-before-4">1.  Salvo disposizioni contrarie della presente Convenzione, le persone di cui all’articolo 3 sono sottoposte agli obblighi e ammesse al beneficio delle disposizioni legali di una delle Parti alle stesse condizioni dei cittadini di questa Parte nonché dei loro familiari, dei loro superstiti e degli aventi diritto.</p>
<p class="absatz man-space-before-4">2.  Il paragrafo 1 non si applica alle disposizioni legali svizzere concernenti:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">l’assicurazione facoltativa per la vecchiaia, i superstiti e l’invalidità;</dd>
<dt class="man-space-before-4">b) </dt>
<dd class="man-space-before-4">l’assicurazione per la vecchiaia, i superstiti e l’invalidità di cittadini svizzeri che lavorano all’estero al servizio della Confederazione o di istituzioni designate dal Consiglio federale;</dd>
<dt class="man-space-before-4">c) </dt>
<dd class="man-space-before-4">l’assicurazione facoltativa per la vecchiaia, i superstiti e l’invalidità dei membri del personale di cittadinanza svizzera impiegati da organizzazioni secondo l’articolo 1<i>a</i> capoverso 4 lettera b della legge federale sull’assicurazione per la vecchiaia e per i superstiti<sup><a href="#fn-d7e308" id="fnbck-d7e308">4</a></sup>.</dd>
</dl>
<div class="footnotes"><p id="fn-d7e308"><sup><a href="#fnbck-d7e308">4</a></sup><sup></sup>  <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Versamento delle prestazioni all’estero</a>
</h6>
<div class="collapseable">
<p class="absatz man-space-before-4">1.  Le persone di cui all’articolo 3 che hanno diritto a prestazioni pecuniarie in virtù delle disposizioni legali di cui all’articolo 2 ricevono tali prestazioni integralmente e senza restrizioni fintanto che risiedono sul territorio di una delle Parti.</p>
<p class="absatz man-space-before-4">2.  Le rendite ordinarie dell’assicurazione svizzera per l’invalidità concesse agli assicurati con un grado d’invalidità inferiore al cinquanta per cento (50 %) nonché le rendite straordinarie e gli assegni per grandi invalidi dell’assicurazione svizzera per la vecchiaia, i superstiti e l’invalidità sono versati soltanto se il beneficiario è domiciliato in Svizzera.</p>
<p class="absatz man-space-before-4">3.  Le prestazioni pecuniarie ai sensi delle disposizioni legali di una delle Parti sono concesse da questa Parte alle persone di cui all’articolo 3 nonché ai loro familiari, ai loro superstiti e agli aventi diritto residenti in uno Stato terzo alle stesse condizioni e nella stessa misura di quelle concesse ai propri cittadini nonché ai loro familiari, ai loro superstiti e agli aventi diritto residenti in questo Stato terzo.</p>
</div></article>
</div></section><section id="tit_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_II">Titolo II: Disposizioni legali applicabili</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Regola generale</a>
</h6>
<div class="collapseable"><p class="absatz man-space-before-4">Le persone esercitanti un’attività lucrativa sul territorio di una delle Parti sottostanno alle disposizioni legali della Parte sul cui territorio è esercitata l’attività. Sono fatti salvi gli articoli 7–9.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Regole particolari</a>
</h6>
<div class="collapseable">
<p class="absatz man-space-before-4">1.  Le persone impiegate da un’impresa con sede sul territorio di una delle Parti e inviate temporaneamente per l’esecuzione di lavori nel territorio dell’altra Parte rimangono assoggettate, per una durata di al massimo trentasei (36) mesi, alle disposizioni legali della Parte sul cui territorio ha sede l’impresa. Se necessario, questo periodo può essere prorogato per una durata di ventiquattro (24) mesi. Il datore di lavoro notifica la proroga prima che scada il primo periodo di distacco.</p>
<p class="absatz man-space-before-4">I lavoratori indipendenti che risiedono sul territorio di una Parte e si recano temporaneamente nel territorio dell’altra per esercitarvi la loro attività possono chiedere di rimanere assoggettati alle disposizioni legali del loro Stato di residenza per una durata di al massimo trentasei (36) mesi, non prorogabile.</p>
<p class="absatz man-space-before-4">2.  Le persone impiegate da un’impresa di trasporto aereo con sede sul territorio di una Parte che esercitano la loro attività sul territorio di entrambe le Parti sottostanno alle disposizioni legali della Parte sul cui territorio ha sede l’impresa, come se fossero impiegate unicamente su questo territorio. Tuttavia, se sono domiciliate sul territorio dell’altra Parte o se vi sono impiegate in modo duraturo presso una succursale o una rappresentanza permanente di detta impresa, queste persone sottostanno alle disposizioni legali di tale Parte.</p>
<p class="absatz man-space-before-4">3.  I funzionari e le persone loro equiparate di una delle Parti che sono inviati nel territorio dell’altra Parte sottostanno alle disposizioni legali della Parte che li ha distaccati.</p>
<p class="absatz man-space-before-4">4.  Le persone che esercitano un’attività lucrativa salariata su una nave battente bandiera di una delle Parti sottostanno unicamente alle disposizioni legali di questa Parte. Per l’applicazione del presente articolo, l’attività esercitata su una nave battente bandiera di una Parte è assimilata a un’attività esercitata sul territorio di questa Parte.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Rappresentanze diplomatiche o consolari</a>
</h6>
<div class="collapseable">
<p class="absatz man-space-before-4">1.  La presente Convenzione non pregiudica l’applicazione delle disposizioni della Convenzione di Vienna del 18 aprile 1961<sup><a href="#fn-d7e365" id="fnbck-d7e365">5</a></sup> sulle relazioni diplomatiche e della Convenzione di Vienna del 24 aprile 1963<sup><a href="#fn-d7e376" id="fnbck-d7e376">6</a></sup> sulle relazioni consolari.</p>
<p class="absatz man-space-before-4">2.  I cittadini di una delle Parti inviati come membri di una missione diplomatica o di una sede consolare nel territorio dell’altra Parte sono sottoposti alle disposizioni legali della prima Parte.</p>
<p class="absatz man-space-before-4">3.  I cittadini di una delle Parti assunti sul territorio dell’altra Parte al servizio di una missione diplomatica o di una sede consolare della prima Parte sono assicurati secondo le disposizioni legali della seconda Parte. Essi possono tuttavia optare per l’applicazione delle disposizioni legali della prima Parte entro un termine di tre (3) mesi a contare dall’inizio del loro impiego o dalla data dell’entrata in vigore della presente Convenzione.</p>
<p class="absatz man-space-before-4">4.  Il paragrafo 3 si applica anche:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">ai cittadini di Stati terzi impiegati sul territorio di una delle Parti al servizio di una missione diplomatica o di una sede consolare dell’altra Parte;</dd>
<dt class="man-space-before-4">b) </dt>
<dd class="man-space-before-4">ai cittadini di una delle Parti e ai cittadini di Stati terzi impiegati sul territorio dell’altra Parte al servizio personale di cittadini della prima Parte di cui al paragrafo 2.</dd>
</dl>
<p class="absatz man-space-before-4">5.  Se una missione diplomatica o una sede consolare di una delle Parti occupa sul territorio dell’altra Parte persone assicurate secondo le disposizioni legali della seconda Parte, essa deve conformarsi agli obblighi imposti generalmente ai datori di lavoro dalle disposizioni legali di questa Parte. La stessa regolamentazione si applica ai cittadini di cui ai paragrafi 2 e 3 che occupano tali persone al loro servizio personale.</p>
<p class="absatz man-space-before-4">6.  I paragrafi 2–5 non si applicano ai membri onorari di sedi consolari né ai loro impiegati.</p>
<p class="absatz man-space-before-4">7.  I cittadini di una delle Parti impiegati sul territorio dell’altra Parte al servizio di una missione diplomatica o di una sede consolare di uno Stato terzo e che non sono assicurati né in detto Stato terzo né nel loro Stato di origine sono assicurati secondo le disposizioni legali della Parte sul cui territorio esercitano la loro attività lucrativa.</p>
<p class="absatz man-space-before-4">Per quanto concerne le disposizioni legali di cui all’articolo 2 paragrafo 1, la regola si applica nello stesso modo al coniuge e ai figli che vivono con gli assicurati.</p>
<div class="footnotes">
<p id="fn-d7e365"><sup><a href="#fnbck-d7e365">5</a></sup><sup></sup>  <a href="https://fedlex.data.admin.ch/eli/cc/1964/435_431_431" target="_blank">RS <b>0.191.01</b></a></p>
<p id="fn-d7e376"><sup><a href="#fnbck-d7e376">6</a></sup><sup></sup>  <a href="https://fedlex.data.admin.ch/eli/cc/1968/887_927_843" target="_blank">RS <b>0.191.02</b></a></p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Eccezioni</a>
</h6>
<div class="collapseable"><p class="absatz man-space-before-4">Le autorità competenti delle due Parti possono prevedere di comune accordo deroghe agli articoli 6, 7 e 8 paragrafi 2–7.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Familiari</a>
</h6>
<div class="collapseable">
<p class="absatz man-space-before-4">1.  Se una persona di cui all’articolo 7, all’articolo 8 paragrafi 2 e 3 o all’articolo 9 esercitante un’attività lucrativa sul territorio di una delle Parti rimane assoggettata alle disposizioni legali dell’altra Parte, queste ultime si applicano anche al coniuge e ai figli che vivono con tale persona sul territorio della prima Parte, a condizione che non vi esercitino a loro volta un’attività lucrativa.</p>
<p class="absatz man-space-before-4">2.  Se, in virtù del paragrafo 1, al coniuge e ai figli si applicano le disposizioni legali svizzere, questi sono affiliati presso l’assicurazione svizzera per la vecchiaia, i superstiti e l’invalidità.</p>
</div></article>
</div></section><section id="tit_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_III">Titolo III: Disposizioni relative alle prestazioni</a>
</h1>
<div class="collapseable">
<section id="tit_III/chap_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#tit_III/chap_1">Capitolo 1 Applicazione delle disposizioni legali svizzere</a>
</h2>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Provvedimenti d’integrazione</a>
</h6>
<div class="collapseable">
<p class="absatz man-space-before-4">1.  I cittadini argentini che immediatamente prima dell’insorgere dell’invalidità erano sottoposti all’obbligo di contribuzione nell’assicurazione svizzera per la vecchiaia, i superstiti e l’invalidità hanno diritto ai provvedimenti d’integrazione fintanto che soggiornano in Svizzera.</p>
<p class="absatz man-space-before-4">2.  I cittadini argentini senza attività lucrativa che, considerata la loro età, all’insorgere dell’invalidità non sottostanno all’obbligo di contribuzione nell’assicurazione svizzera per la vecchiaia, i superstiti e l’invalidità, pur essendovi affiliati, hanno diritto ai provvedimenti d’integrazione fintanto che sono domiciliati in Svizzera, a condizione che immediatamente prima dell’insorgere dell’invalidità abbiano risieduto in Svizzera ininterrottamente durante almeno un anno. I figli minorenni hanno inoltre diritto a tali provvedimenti qualora siano domiciliati in Svizzera e vi siano nati invalidi o vi abbiano risieduto ininterrottamente sin dalla nascita.</p>
<p class="absatz man-space-before-4">3.  I cittadini argentini residenti in Svizzera che lasciano questo Paese per un periodo non superiore a tre (3) mesi non interrompono la loro durata di residenza secondo il paragrafo 2.</p>
<p class="absatz man-space-before-4">4.  I figli nati invalidi in Argentina la cui madre durante la gravidanza ha soggiornato in questo Paese per un periodo complessivo di al massimo due (2) mesi rimanendo però domiciliata in Svizzera sono equiparati ai figli nati invalidi in Svizzera. </p>
<p class="absatz man-space-before-4">In caso d’infermità congenita del figlio, l’assicurazione svizzera per l’invalidità assume i costi delle prestazioni fornite in Argentina durante i primi tre (3) mesi dopo la nascita fino a concorrenza delle spese che avrebbe dovuto concedere in Svizzera. </p>
<p class="absatz man-space-before-4">Il primo e il secondo periodo del presente paragrafo si applicano per analogia ai figli nati invalidi al di fuori del territorio delle Parti; tuttavia, in tal caso l’assicurazione svizzera per l’invalidità assume i costi delle prestazioni fornite all’estero soltanto se devono essere concesse d’urgenza a causa delle condizioni di salute del figlio.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Totalizzazione dei periodi di assicurazione</a>
</h6>
<div class="collapseable">
<p class="absatz man-space-before-4">1.  Se i periodi di assicurazione compiuti secondo le disposizioni legali svizzere non sono sufficienti per adempiere le condizioni richieste per aver diritto a una rendita ordinaria dell’assicurazione svizzera per la vecchiaia, i superstiti e l’invalidità, al fine di determinare il diritto a tale prestazione l’istituzione competente conteggia anche i periodi di assicurazione compiuti secondo le disposizioni legali argentine, a condizione che questi ultimi non si sovrappongano ai periodi di assicurazione compiuti secondo le disposizioni legali svizzere.</p>
<p class="absatz man-space-before-4">2.  Se i periodi di assicurazione compiuti secondo le disposizioni legali svizzere sono inferiori a un (1) anno, il paragrafo 1 non è applicabile.</p>
<p class="absatz man-space-before-4">3.  Per determinare l’importo delle prestazioni si prendono in considerazione esclusivamente i periodi di assicurazione compiuti secondo le disposizioni legali svizzere. Le prestazioni sono fissate in base alle disposizioni legali svizzere.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Indennità unica</a>
</h6>
<div class="collapseable">
<p class="absatz man-space-before-4">1.  I cittadini argentini e i loro superstiti hanno diritto alle rendite ordinarie e agli assegni per grandi invalidi dell’assicurazione svizzera per la vecchiaia e per i superstiti alle stesse condizioni dei cittadini svizzeri e dei loro superstiti. Sono fatti salvi i paragrafi 2–5.</p>
<p class="absatz man-space-before-4">2.  I cittadini argentini o i loro superstiti non residenti in Svizzera che hanno diritto a una rendita ordinaria parziale pari al massimo al dieci per cento (10 %) della rendita ordinaria intera corrispondente percepiscono, anziché la rendita parziale, un’indennità unica pari al valore attuale della rendita. I cittadini argentini o i loro superstiti che hanno beneficiato di tale rendita parziale e che lasciano definitivamente la Svizzera ricevono anch’essi un’indennità pari al valore attuale della rendita al momento della partenza.</p>
<p class="absatz man-space-before-4">3.  Se l’importo della rendita ordinaria parziale è superiore al dieci per cento (10 %), ma non supera il venti per cento (20 %) della rendita ordinaria intera corrispondente, i cittadini argentini o i loro superstiti che non risiedono in Svizzera o che lasciano definitivamente questo Paese possono scegliere tra il versamento della rendita e quello di un’indennità unica. Questa scelta deve essere operata durante la procedura di determinazione della rendita, se all’insorgenza dell’evento assicurato la persona interessata risiede al di fuori della Svizzera, oppure quando lascia il Paese, se ha già beneficiato di una rendita in Svizzera.</p>
<p class="absatz man-space-before-4">4.  Nel caso di una coppia sposata in cui entrambi i coniugi sono stati assicurati in Svizzera, l’indennità unica è versata nel momento in cui entrambi i coniugi hanno diritto a una rendita o se la richiesta del secondo coniuge è stata respinta a causa di una durata di assicurazione insufficiente.</p>
<p class="absatz man-space-before-4">5.  Dopo il versamento dell’indennità unica da parte dell’assicurazione svizzera, nei confronti di quest’ultima non si possono più far valere diritti fondati sui contributi versati fino ad allora.</p>
<p class="absatz man-space-before-4">6.  I paragrafi 2–5 si applicano per analogia alle rendite ordinarie dell’assicurazione svizzera per l’invalidità, a condizione che il beneficiario abbia compiuto cinquantacinque (55) anni e non sia previsto un riesame delle condizioni per la concessione delle prestazioni.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Rendite straordinarie</a>
</h6>
<div class="collapseable">
<p class="absatz man-space-before-4">1.  I cittadini argentini hanno diritto alle stesse condizioni dei cittadini svizzeri a una rendita straordinaria per superstiti o d’invalidità o a una rendita straordinaria di vecchiaia che subentra a una rendita straordinaria per superstiti o d’invalidità se, immediatamente prima della data a partire dalla quale è richiesta la rendita, hanno risieduto ininterrottamente in Svizzera per un periodo di almeno cinque (5) anni.</p>
<p class="absatz man-space-before-4">2.  Il periodo di residenza in Svizzera ai sensi del paragrafo 1 è considerato ininterrotto se la persona interessata lascia la Svizzera durante un periodo di al massimo tre (3) mesi per anno civile. In casi eccezionali questo termine può essere prolungato. Per contro, i periodi durante i quali i cittadini argentini residenti in Svizzera erano dispensati dall’affiliazione all’assicurazione svizzera per la vecchiaia, i superstiti e l’invalidità non sono considerati ai fini del computo della durata di residenza in Svizzera.</p>
<p class="absatz man-space-before-4">3.  I rimborsi dei contributi versati all’assicurazione svizzera per la vecchiaia e per i superstiti e il versamento di indennità uniche secondo l’articolo 13 paragrafi 2–6 non precludono la concessione di rendite straordinarie ai sensi del paragrafo 1; in questi casi, tuttavia, i contributi rimborsati o le indennità uniche versate sono dedotti dalle future rendite.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Rimborso dei contributi</a>
</h6>
<div class="collapseable">
<p class="absatz man-space-before-4">1.  Anziché una rendita svizzera, i cittadini argentini che hanno lasciato definitivamente la Svizzera possono richiedere il rimborso dei contributi versati all’assicurazione svizzera per la vecchiaia e per i superstiti. </p>
<p class="absatz man-space-before-4">Il rimborso può essere richiesto anche dai loro superstiti che hanno lasciato definitivamente la Svizzera e che non sono di nazionalità svizzera. Il rimborso è disciplinato dalle pertinenti disposizioni legali svizzere.</p>
<p class="absatz man-space-before-4">2.  Una volta rimborsati i contributi, non si possono più far valere diritti nei confronti dell’assicurazione svizzera per la vecchiaia, i superstiti e l’invalidità sulla base dei periodi di assicurazione precedenti.</p>
</div></article>
</div></section><section id="tit_III/chap_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#tit_III/chap_2">Capitolo 2 Applicazione delle disposizioni legali argentine</a>
</h2>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Totalizzazione dei periodi di assicurazione</a>
</h6>
<div class="collapseable">
<p class="absatz man-space-before-4">1.  Se i periodi di assicurazione compiuti secondo le disposizioni legali argentine non sono sufficienti per adempiere le condizioni richieste per aver diritto a una prestazione, al fine di determinare il diritto a tale prestazione l’istituzione competente conteggia anche i periodi di assicurazione compiuti secondo le disposizioni legali svizzere, a condizione che questi ultimi non si sovrappongano ai periodi di assicurazione compiuti secondo le disposizioni legali argentine.</p>
<p class="absatz man-space-before-4">2.  Se le disposizioni legali argentine vincolano il diritto a determinate prestazioni o la loro concessione al compimento di periodi di assicurazione nell’ambito di una professione o di un’attività soggetta a un regime particolare o speciale, al momento della totalizzazione i periodi compiuti secondo le disposizioni legali svizzere sono considerati come compiuti secondo il regime generale.</p>
<p class="absatz man-space-before-4">3.  Se la durata complessiva dei periodi di assicurazione compiuti secondo le disposizioni legali argentine è inferiore a un (1) anno e se, tenendo conto unicamente di questi periodi, non sussiste alcun diritto a una prestazione in virtù di tali disposizioni legali, l’istituzione competente non è tenuta, in base alla presente Convenzione, a versare prestazioni in ragione di tali periodi.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Calcolo delle prestazioni</a>
</h6>
<div class="collapseable">
<p class="absatz man-space-before-4">Per la concessione di una prestazione conformemente alle disposizioni dell’articolo 16, si applicano le seguenti regole:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">l’istituzione competente argentina calcola l’importo della prestazione cui la persona interessata avrebbe diritto come se tutti i periodi di assicurazione totalizzati fossero stati compiuti secondo le disposizioni legali argentine (avere o prestazione teorici);</dd>
<dt class="man-space-before-4">b) </dt>
<dd class="man-space-before-4">sulla base dell’importo teorico dell’avere o della prestazione, l’istituzione competente calcola l’importo della prestazione in funzione del rapporto tra i periodi di assicurazione compiuti in Argentina e la totalità dei periodi di assicurazione compiuti in entrambe le Parti (avere o prestazione pro rata temporis);</dd>
<dt class="man-space-before-4">c) </dt>
<dd class="man-space-before-4">ai fini della determinazione dell’importo della prestazione dovuta in virtù della presente Convenzione, il diritto all’avere minimo secondo le disposizioni legali argentine non è garantito.</dd>
</dl>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Totalizzazione in caso di rimborso dei contributi o di versamento di indennità uniche</a>
</h6>
<div class="collapseable"><p class="absatz man-space-before-4">In caso di rimborso dei contributi prima dell’entrata in vigore della presente Convenzione o in conformità al suo articolo 15 oppure in caso di versamento di indennità uniche conformemente all’articolo 13, per determinare e calcolare le prestazioni argentine l’istituzione argentina competente aggiunge i periodi di assicurazione compiuti secondo le disposizioni legali svizzere a quelli compiuti secondo le proprie disposizioni legali.</p></div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Condizioni per la concessione delle prestazioni</a>
</h6>
<div class="collapseable">
<p class="absatz man-space-before-4">1.  Se le disposizioni legali argentine vincolano la concessione di prestazioni all’assoggettamento del lavoratore a tali disposizioni legali al momento in cui insorge l’evento assicurato, tale condizione è considerata adempiuta se in quel dato momento il lavoratore versa contributi o è assicurato in Svizzera oppure percepisce una prestazione di uguale natura dalla Svizzera.</p>
<p class="absatz man-space-before-4">2.  Se, per il riconoscimento del diritto a una prestazione, le disposizioni legali argentine richiedono il compimento dei periodi di assicurazione entro un determinato periodo di tempo immediatamente prima dell’evento all’origine della prestazione, tale condizione è considerata adempiuta se tali periodi sono stati compiuti secondo le disposizioni legali svizzere.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Determinazione dell’invalidità</a>
</h6>
<div class="collapseable"><p class="absatz man-space-before-4">Per determinare la riduzione della capacità al lavoro ai fini della concessione delle prestazioni d’invalidità argentine, l’istituzione competente applica le sue disposizioni legali.</p></div></article>
</div></section>
</div></section><section id="tit_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_IV">Titolo IV: Disposizioni diverse</a>
</h1>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Cooperazione tra le autorità competenti</a>
</h6>
<div class="collapseable">
<p class="absatz man-space-before-4">Le autorità competenti:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">stabiliscono di comune accordo le disposizioni necessarie all’applicazione della presente Convenzione;</dd>
<dt class="man-space-before-4">b) </dt>
<dd class="man-space-before-4">designano gli organismi di collegamento per facilitare i rapporti tra le istituzioni competenti delle due Parti;</dd>
<dt class="man-space-before-4">c) </dt>
<dd class="man-space-before-4">s’informano reciprocamente su tutte le misure adottate per l’applicazione della presente Convenzione;</dd>
<dt class="man-space-before-4">d) </dt>
<dd class="man-space-before-4">s’informano reciprocamente su tutte le modifiche delle rispettive disposizioni legali che hanno un’influenza sulla presente Convenzione;</dd>
<dt class="man-space-before-4">e) </dt>
<dd class="man-space-before-4">possono istituire una commissione tecnica mista.</dd>
</dl>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Commissione tecnica</a>
</h6>
<div class="collapseable">
<p class="absatz man-space-before-4">1.  La commissione mista è composta da rappresentanti dei due Stati contraenti e provvede a controllare l’applicazione della presente Convenzione e di altri testi correlati e a proporre le modifiche necessarie per l’aggiornamento di tali testi.</p>
<p class="absatz man-space-before-4">2.  La commissione mista si riunisce con la frequenza che ritiene necessaria.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b><b></b> <b></b>Assistenza amministrativa reciproca</a>
</h6>
<div class="collapseable">
<p class="absatz man-space-before-4">1.  Per l’applicazione della presente Convenzione, le autorità e le istituzioni competenti nonché gli organismi di collegamento delle Parti si prestano assistenza reciproca come se si trattasse di applicare le proprie disposizioni legali. Ad eccezione delle spese il cui pagamento è espressamente previsto, tale assistenza è gratuita.</p>
<p class="absatz man-space-before-4">2.  Il paragrafo 1 si applica anche agli esami medici.</p>
<p class="absatz man-space-before-4">3.  I rapporti e gli incarti medici in possesso dell’istituzione competente della Parte sul cui territorio soggiorna o risiede la persona interessata sono messi gratuitamente a disposizione dell’istituzione competente dell’altra Parte.</p>
<p class="absatz man-space-before-4">4.  Gli esami eseguiti e i rapporti medici redatti in applicazione delle disposizioni legali di una sola Parte e riguardanti persone che soggiornano o risiedono sul territorio dell’altra Parte sono forniti dall’istituzione del luogo di soggiorno o di residenza su richiesta dell’istituzione competente, che ne assume le spese. L’istituzione competente ha il diritto di far procedere all’esame della persona da un medico di sua scelta.</p>
<p class="absatz man-space-before-4">5.  Gli esami eseguiti e i rapporti medici redatti in applicazione delle disposizioni legali delle due Parti sono a carico dell’istituzione competente del luogo di soggiorno o di residenza della persona interessata.</p>
<p class="absatz man-space-before-4">6.  Se l’istituzione competente di una delle Parti domanda che il richiedente o il beneficiario di una prestazione sia sottoposto a un esame medico complementare, l’istituzione competente dell’altra Parte organizza l’esame richiesto nella regione in cui risiede la persona interessata, conformemente alle disposizioni valide per questa istituzione e secondo le tariffe applicabili nello Stato di residenza. Le spese sono rimborsate dall’istituzione competente che ha richiesto l’esame previa presentazione di un conteggio dettagliato corredato dei documenti giustificativi. I dettagli relativi alla procedura di rimborso sono stabiliti di comune accordo tra l’istituzione competente argentina e l’organismo di collegamento svizzero.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Prevenzione della riscossione indebita di prestazioni</a>
</h6>
<div class="collapseable">
<p class="absatz man-space-before-4">1.  Al fine di prevenire gli abusi e le frodi assicurative in relazione alla presentazione di domande e alla riscossione di prestazioni in caso di vecchiaia, morte e invalidità, le istituzioni competenti possono, in conformità alle disposizioni legali nazionali delle due Parti, effettuare controlli supplementari qualora vi sia il fondato sospetto che le persone riscuotano, abbiano riscosso o tentino di riscuotere indebitamente prestazioni.</p>
<p class="absatz man-space-before-4">2.  Nei casi di cui al paragrafo 1, l’istituzione competente di una delle Parti può incaricare un mandatario di sua scelta di effettuare controlli supplementari, a nome di tale istituzione e a sue spese, in conformità alle disposizioni legali dell’altra Parte.</p>
<p class="absatz man-space-before-4">3.  Gli organismi di collegamento possono concludere un accordo sullo scambio di dati in base al quale l’organismo di collegamento di una delle Parti fornisce all’organismo di collegamento dell’altra Parte, a scadenze da stabilire di comune accordo, i dati personali dei beneficiari di rendite versate secondo le proprie disposizioni legali e che risiedono sul territorio dell’altra Parte, al fine di comunicare le date dei decessi verificatisi nello Stato di residenza.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Restituzione di pagamenti non dovuti</a>
</h6>
<div class="collapseable"><p class="absatz man-space-before-4">Se l’istituzione competente di una Parte ha concesso indebitamente prestazioni pecuniarie, l’importo indebitamente corrisposto può, su richiesta e conformemente alle disposizioni legali dell’altra Parte, essere trattenuto su prestazioni concesse in virtù delle disposizioni legali di quest’ultima.</p></div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Esonero da tasse e visti di legalizzazione</a>
</h6>
<div class="collapseable">
<p class="absatz man-space-before-4">1.  Il beneficio di esoneri o riduzioni di tasse ed emolumenti previsto dalle disposizioni legali di una delle Parti per gli atti, i documenti e i giustificativi da produrre in applicazione di dette disposizioni legali si applica anche agli atti, ai documenti e ai giustificativi da produrre in applicazione della presente Convenzione o delle disposizioni legali dell’altra Parte.</p>
<p class="absatz man-space-before-4">2.  Le autorità e le istituzioni competenti delle due Parti si astengono dall’esigere il visto di legalizzazione da parte delle autorità diplomatiche o consolari per gli atti, i documenti e i giustificativi da produrre per l’applicazione della presente Convenzione così come la loro registrazione.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Termini</a>
</h6>
<div class="collapseable"><p class="absatz man-space-before-4">Le richieste, le dichiarazioni e i ricorsi che, conformemente alle disposizioni legali di una delle Parti, devono essere inoltrati entro un determinato termine presso un’autorità o un’istituzione competente di questa Parte sono ricevibili se sono stati presentati entro il medesimo termine presso un’autorità o un’istituzione corrispondente dell’altra Parte. L’autorità o l’istituzione che ha ricevuto il documento vi annota la data di ricezione e lo trasmette immediatamente all’autorità o all’istituzione competente della prima Parte.</p></div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Protezione dei dati personali</a>
</h6>
<div class="collapseable">
<p class="absatz man-space-before-4">Se in base alla presente Convenzione sono trasmessi dati personali, per il trattamento e la protezione di questi ultimi si applicano, nel rispetto del diritto nazionale e del diritto internazionale in materia di protezione dei dati in vigore nelle Parti, le seguenti disposizioni:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">i dati possono essere trasmessi alle istituzioni competenti dell’altra Parte unicamente per l’applicazione della presente Convenzione e delle disposizioni legali alle quali essa si riferisce. Dette istituzioni non potranno trattarli né utilizzarli per scopi diversi o incompatibili con quelli che motivavano il loro ottenimento. L’utilizzazione ad altri fini, nel quadro della legislazione della Parte ricevente, è lecita se permette di perseguire scopi della sicurezza sociale, compresi quelli delle relative procedure giudiziarie;</dd>
<dt class="man-space-before-4">b) </dt>
<dd class="man-space-before-4">l’istituzione competente che trasmette i dati personali deve accertarsi che questi siano sicuri, adeguati, pertinenti e proporzionati rispetto alla portata e allo scopo che ha motivato il loro ottenimento. A questo proposito vanno osservati i divieti di trasmissione internazionale in vigore nelle legislazioni degli Stati contraenti. Se risulta che sono stati trasmessi dati completamente o parzialmente inesatti oppure incompleti, questi devono essere eliminati e sostituiti o, se del caso, completati. L’istituzione ricevente deve esserne immediatamente informata. Essa provvede alla loro rettifica, alla loro integrazione o alla loro distruzione;</dd>
<dt class="man-space-before-4">c) </dt>
<dd class="man-space-before-4">i dati personali trasmessi possono essere conservati solo fino a quando sono necessari o pertinenti per lo scopo della loro trasmissione. Se la loro distruzione rischia di ledere interessi personali degni di protezione nell’ambito della sicurezza sociale, i dati non possono essere eliminati;</dd>
<dt class="man-space-before-4">d) </dt>
<dd class="man-space-before-4">le istituzioni competenti che trasmettono dati personali nel quadro della presente Convenzione devono adottare le misure tecniche e organizzative necessarie a garantirne la sicurezza e la confidenzialità, al fine di prevenire la modifica, l’accesso o il trattamento non autorizzati oppure la loro perdita;</dd>
<dt class="man-space-before-4">e) </dt>
<dd class="man-space-before-4">le istituzioni competenti che trasmettono dati personali nel quadro della presente Convenzione devono inoltre garantire l’esercizio dei diritti di accesso, rettifica, aggiornamento o eliminazione dei dati conformemente alla legislazione nazionale della Parte in cui si trova l’istituzione in questione;</dd>
<dt class="man-space-before-4">f) </dt>
<dd class="man-space-before-4">su richiesta, la persona interessata è informata in merito ai dati personali trasmessi e all’utilizzo cui questi sono destinati. Inoltre, la persona interessata ha il diritto di ricevere informazioni sui dati esistenti che la riguardano conformemente alla legislazione nazionale applicabile all’istituzione che richiede le informazioni.</dd>
</dl>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Modalità di pagamento</a>
</h6>
<div class="collapseable">
<p class="absatz man-space-before-4">1.  Le prestazioni pecuniarie dovute in applicazione della presente Convenzione o delle disposizioni legali di una delle Parti possono essere versate nella valuta della Parte dell’istituzione debitrice o in qualsiasi altra valuta definita da detta Parte.</p>
<p class="absatz man-space-before-4">2.  Ogni istituzione competente sceglie liberamente la valuta in cui versare gli importi dovuti a un’istituzione competente dell’altra Parte.</p>
<p class="absatz man-space-before-4">3.  Le disposizioni legali di una Parte in materia di controllo dei cambi non possono ostacolare il libero versamento delle prestazioni e i pagamenti effettuati in applicazione della presente Convenzione o delle disposizioni legali di una delle Parti.</p>
<p class="absatz man-space-before-4">4.  Se una delle Parti emana disposizioni che limitano il commercio delle valute, le due Parti prendono tempestivamente e di comune accordo misure atte ad assicurare il versamento degli importi dovuti da entrambe in applicazione della presente Convenzione.</p>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Assicurazione facoltativa svizzera</a>
</h6>
<div class="collapseable"><p class="absatz man-space-before-4">I cittadini svizzeri residenti sul territorio della Repubblica Argentina non sono soggetti ad alcuna restrizione riguardo all’affiliazione all’assicurazione facoltativa per la vecchiaia, i superstiti e l’invalidità, conformemente alle disposizioni legali svizzere, segnatamente per quanto concerne il versamento dei contributi a quest’assicurazione e la riscossione delle rendite che ne derivano.</p></div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Lingue ufficiali</a>
</h6>
<div class="collapseable">
<p class="absatz man-space-before-4">1.  Le autorità e le istituzioni competenti di una Parte non possono rifiutare di trattare richieste o di prendere in considerazione altri atti perché redatti in una lingua ufficiale dell’altra Parte.</p>
<p class="absatz man-space-before-4">2.  Per l’applicazione della presente Convenzione, le autorità e le istituzioni competenti delle Parti possono comunicare tra loro e con le persone interessate o i loro rappresentanti nelle loro lingue ufficiali rispettive.</p>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Notifica delle decisioni</a>
</h6>
<div class="collapseable"><p class="absatz man-space-before-4">Le decisioni emanate da un’istituzione competente di una delle Parti sono notificate direttamente alle persone che soggiornano sul territorio dell’altra Parte. Una copia delle decisioni è trasmessa all’organismo di collegamento della seconda Parte.</p></div></article><article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Appianamento delle controversie</a>
</h6>
<div class="collapseable"><p class="absatz man-space-before-4">Tutte le controversie derivanti dall’applicazione della presente Convenzione o dall’interpretazione delle sue disposizioni sono appianate, di comune accordo, tra le autorità competenti delle Parti.</p></div></article>
</div></section><section id="tit_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_V">Titolo V: Disposizioni transitorie e finali</a>
</h1>
<div class="collapseable">
<article id="art_34"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> Disposizioni transitorie</a>
</h6>
<div class="collapseable">
<p class="absatz man-space-before-4">1.  La presente Convenzione si applica anche agli eventi assicurati verificatisi prima della sua entrata in vigore.</p>
<p class="absatz man-space-before-4">2.  Le decisioni prese prima dell’entrata in vigore della Convenzione non ne ostacolano l’applicazione.</p>
<p class="absatz man-space-before-4">3.  I diritti delle persone la cui rendita è stata rifiutata prima dell’entrata in vigore della presente Convenzione saranno riesaminati, su richiesta, secondo la Convenzione. Questi diritti possono anche essere riesaminati d’ufficio.</p>
<p class="absatz man-space-before-4">4.  La presente Convenzione non conferisce alcun diritto a prestazioni per il periodo anteriore alla sua entrata in vigore.</p>
<p class="absatz man-space-before-4">5.  Per la determinazione del diritto a una prestazione in virtù della presente Convenzione sono presi in considerazione anche i periodi di assicurazione compiuti prima della data di entrata in vigore della Convenzione.</p>
<p class="absatz man-space-before-4">6.  I termini di prescrizione previsti dalle disposizioni legali delle Parti per far valere i diritti derivanti dalla presente Convenzione sono applicabili al più presto il giorno della sua entrata in vigore.</p>
<p class="absatz man-space-before-4">7.  La presente Convenzione non si applica ai diritti estinti con il versamento di un’indennità unica o con il rimborso dei contributi. È fatto salvo l’articolo 18.</p>
<p class="absatz man-space-before-4">8.  Se una persona è distaccata in una Parte prima dell’entrata in vigore della presente Convenzione, l’articolo 7 paragrafo 1 inizia ad applicarsi a partire dalla data dell’entrata in vigore, se le formalità previste dall’accordo amministrativo a tale scopo sono adempiute.</p>
</div></article><article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Durata e denuncia della Convenzione</a>
</h6>
<div class="collapseable">
<p class="absatz man-space-before-4">1.  La presente Convenzione è conclusa per una durata indeterminata.</p>
<p class="absatz man-space-before-4">2.  Ogni Parte può denunciarla per la fine dell’anno civile, per scritto, utilizzando la via diplomatica e osservando un termine di sei mesi. La denuncia ha effetto dal primo giorno dell’anno civile successivo.</p>
<p class="absatz man-space-before-4">3.  La denuncia della presente Convenzione non causa in nessun caso la perdita o la riduzione dei diritti acquisiti in virtù delle sue disposizioni. Le Parti disciplinano di comune accordo i diritti in corso di acquisizione.</p>
</div></article><article id="art_36"><a name="a36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><b>Art. 36</b> Entrata in vigore della Convenzione</a>
</h6>
<div class="collapseable"><p class="absatz man-space-before-4">Le Parti si notificano reciprocamente, per scritto, la conclusione delle procedure prescritte dalla loro Costituzione e dalle loro disposizioni legali per l’entrata in vigore della presente Convenzione. La presente Convenzione entra in vigore il primo giorno del terzo mese successivo alla data di ricevimento dell’ultima notifica.</p></div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint man-space-before-20 man-space-after-14"><i>In fede di che</i>, i plenipotenziari delle due Parti hanno firmato la presente Convenzione.</p>
<p class="absatz man-space-before-4">Fatto a Buenos Aires, il 27 maggio 2024, in due esemplari originali, uno in lingua francese e uno in lingua spagnola, le due versioni facenti parimenti fede.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">Per la Confederazione Svizzera:</p>
					<p class="unterschriftenfi man-space-before-6">Hans Ruedi Bortis</p>
				</td>
				<td>
					
					<p class="unterschriftenfi1 man-space-before-24">Per la Repubblica Argentina:</p>
					<p class="unterschriftenfi man-space-before-6">Diana Mondino</p>
				</td>
			</tr>
		</table></div>
<?del-struct abstand4pt><p class="abstand1seite man-space-before-0"></p>
</div></section></main>
</div></body>
</html>
