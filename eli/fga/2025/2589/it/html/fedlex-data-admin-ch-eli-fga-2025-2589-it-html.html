<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 17.480--><p class="srnummer man-space-after-18">ad 17.480</p>
<h1 class="erlasstitel botschafttitel">Iniziativa parlamentare <br>Tassa per i casi di lieve entità nei reparti di pronto soccorso degli ospedali<br>Rapporto della Commissione della sicurezza sociale e della sanità del Consiglio nazionale del 10 aprile 2025<br>Parere del Consiglio federale</h1>
<p class="botschaftdatum man-space-before-3">del 20 agosto 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione della sicurezza sociale e della sanità del Consiglio nazionale del 10 aprile 2025<sup><a href="#fn-d7e23" id="fnbck-d7e23">1</a></sup> concernente l’iniziativa parlamentare 17.480 Tassa per i casi di lieve entità nei reparti di pronto soccorso degli ospedali.</p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">20 agosto 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Parere</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup>  <a href="https://fedlex.data.admin.ch/eli/fga/2025/1705" target="_blank">FF <b>2025</b> 1705</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8">Il 27 settembre 2017 il consigliere nazionale Thomas Weibel ha depositato l’iniziativa parlamentare 17.480 Tassa per i casi di lieve entità nei reparti di pronto soccorso degli ospedali, che chiede di modificare le norme legali affinché i pazienti che si recano al pronto soccorso di un ospedale siano assoggettati sul posto a una tassa pari, per esempio, a 50 franchi. Tale importo non sarebbe computabile sulla franchigia né sulla partecipazione ai costi. Da questo disciplinamento sarebbero esentati i bambini e i giovani sino a 16 anni, i pazienti su prescrizione medica e quelli che vengono successivamente ricoverati. La motivazione dell’iniziativa parlamentare rileva che in questi ultimi anni il numero di consultazioni nei reparti di pronto soccorso degli ospedali è aumentato fortemente, causando un sovraccarico organizzativo. L’introduzione di una tassa avrebbe un effetto dissuasivo che permetterebbe di dirottare i casi di lieve entità dai reparti di pronto soccorso verso un’assistenza più appropriata ed economica. </p>
<p class="absatz man-space-before-4">Il 6 luglio 2018 la Commissione della sicurezza sociale e della sanità del Consiglio nazionale (CSSS-N) ha dato seguito all’iniziativa parlamentare con 17 voti contro 7. Nella seduta del 15 aprile 2019 la sua omologa del Consiglio degli Stati (CSSS-S) l’ha respinta con 7 voti contro 5. L’iniziativa parlamentare è stata dunque riesaminata dalla CSSS-N, che il 15 novembre 2019 ha proposto alla sua Camera di darle seguito con 16 voti contro 6. Il 3 dicembre 2019 il Consiglio nazionale ha deciso, con 108 voti contro 85 e 1 astensione, di darle seguito.</p>
<p class="absatz man-space-before-4">L’iniziativa parlamentare è stata poi sottoposta a un nuovo esame della CSSS-S. Il 14 aprile 2021 la CSSS-S ha proposto alla sua Camera, con 6 voti contro 0 e 5 astensioni, di non allinearsi alla decisione del Consiglio nazionale. Il 16 giugno 2021 il Consiglio degli Stati ha deciso, con 17 voti contro 15 e 2 astensioni, di dare seguito all’iniziativa parlamentare.</p>
<p class="absatz man-space-before-4">Nella seduta del 19 maggio 2022 la CSSS-N ha sentito rappresentanti degli ospedali, dei medici, degli assicuratori-malattie, dei pazienti e dei consumatori, giungendo alla conclusione che l’introduzione della tassa proposta sarebbe meno utile di quanto atteso, causerebbe elevati oneri amministrativi e costituirebbe una fonte d’incertezza. Per questo motivo ha proposto, con 12 voti contro 11 e 1 astensione, di togliere dal ruolo l’iniziativa parlamentare. Il 30 settembre 2022 l’iniziativa parlamentare è stata quindi nuovamente sottoposta all’esame del Consiglio nazionale che, con 114 voti contro 71 e 6 astensioni, ha rifiutato la proposta di stralcio.</p>
<p class="absatz man-space-before-4">Il 3 febbraio 2023 la Commissione ha ripreso i lavori sull’iniziativa parlamentare con l’obiettivo di definire le linee guida per la sua attuazione. Ha quindi incaricato l’Amministrazione di elaborare due varianti: la prima, che prevedeva l’introduzione di una tassa nazionale di 50 franchi, la seconda, che considerava di aumentare l’aliquota percentuale di 50 franchi per ogni consultazione nei reparti di pronto soccorso. Il 31 agosto 2023 la CSSS-N ha esaminato le due varianti di progetto preliminare. Date le numerose difficoltà di ordine costituzionale e di attuazione, la prima variante è stata abbandonata dando seguito alla seconda. L’Amministrazione è stata incaricata di valutare il potenziale di risparmio della seconda variante e di indicare ulteriori informazioni statistiche sul ricorso al pronto soccorso degli ospedali.</p>
<p class="absatz man-space-before-4">Il 17 novembre 2023 gli esperti dell’Ufficio federale della sanità pubblica (UFSP) hanno presentato alla CSSS-N le conclusioni delle loro analisi<sup><a href="#fn-d7e80" id="fnbck-d7e80">2</a></sup>. L’11 aprile 2024 sono state nuovamente sottoposte all’esame della CSSS-N due varianti di progetto preliminare: la prima prevedeva di aumentare l’importo annuo massimo dell’aliquota percentuale di 50 franchi per ogni ricorso non giustificato ai servizi di pronto soccorso degli ospedali. Nella seconda variante la partecipazione ai costi era concepita nella forma di un supplemento all’aliquota percentuale di 50 franchi, che interverrebbe dunque prima che l’assicurato abbia raggiunto l’importo annuo massimo dell’aliquota percentuale. La maggioranza della Commissione ha sostenuto la prima variante e, nella votazione sul complesso, ha approvato il relativo progetto preliminare con 13 voti contro 11 e 1 astensione. </p>
<p class="absatz man-space-before-4">Nella seduta del 15 agosto 2024 la CSSS-N ha riveduto il rapporto esplicativo in vista della procedura di consultazione, che si è svolta dal 27 settembre 2024 al 10 gennaio 2025<sup><a href="#fn-d7e93" id="fnbck-d7e93">3</a></sup>. </p>
<p class="absatz man-space-before-4">Dopo aver analizzato i risultati della procedura di consultazione, la CSSS-N ha adeguato il progetto nella seduta del 10 aprile 2025. In particolare, la variante finora sostenuta dalla minoranza I è divenuta la variante di maggioranza. La CSSS-N ha deciso di sottoporre il progetto di legge con il rapporto alla propria Camera e di trasmetterlo per parere al Consiglio federale.</p>
<p class="absatz man-space-before-4">Il progetto trasmesso al Consiglio federale prevede che sia dovuto un supplemento all’aliquota percentuale di al massimo 50 franchi a carico dell’assicurato che si reca in un reparto di pronto soccorso di un ospedale senza esservi stato indirizzato per scritto da un medico, un farmacista, un centro di telemedicina o un numero cantonale per le urgenze. Sono esclusi da questo disciplinamento le donne incinte, i minorenni e le persone portate nei reparti di pronto soccorso degli ospedali da un’impresa di trasporto o di salvataggio. Il disciplinamento si applica alle persone assoggettate all’assicurazione obbligatoria delle cure medico-sanitarie (AOMS). La decisione in merito all’introduzione di un tale supplemento all’aliquota percentuale è rimessa ai singoli Cantoni.</p>
<div class="footnotes">
<p id="fn-d7e80"><sup><a href="#fnbck-d7e80">2</a></sup><sup></sup>  Potentiel d’économies effectif et statistiques – rapporto dell’UFSP del 7 nov. 2023; disponibile in tedesco o in francese all’indirizzo seguente: <a href="https://www.parlament.ch/it/ratsbetrieb/suche-curia-vista/geschaeft?AffairId=20170480" target="_blank">
				www
				.
				parlamento.ch
			</a> &gt; 17.480 &gt; Documenti delle commissioni pubblici.</p>
<p id="fn-d7e93"><sup><a href="#fnbck-d7e93">3</a></sup><sup></sup>  I documenti relativi alla consultazione sono disponibili all’indirizzo seguente: <a href="https://www.fedlex.admin.ch/it/consultation-procedures/ended/2024" target="_blank">
				www.fedle
				x
				.
				a
				dm
				i
				n
				.
				ch
			</a> &gt; Procedure di consultazione &gt; Procedure di consultazione concluse &gt; 2024 &gt; Parl.&gt; 2024/84.</p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Valutazione generale</a>
</h2>
<div class="collapseable">
<p class="absatzvor man-space-before-8">Il Consiglio federale è sostanzialmente favorevole allo scopo del progetto di sgravare i reparti di pronto soccorso degli ospedali affinché possano svolgere il loro compito principale, ossia il trattamento rapido ed efficace dei casi gravi. Comprende l’esigenza di creare un incentivo finanziario per conseguire tale sgravio e apprezza gli sforzi profusi alla ricerca di una soluzione a questo problema. Tuttavia, come la grande maggioranza dei portatori di interessi coinvolti, è dell’opinione che il progetto non permetta di raggiungere gli scopi previsti. </p>
<p class="absatz man-space-before-4">Una dissuasione presuppone che i pazienti abbiano una scelta o un’alternativa al pronto soccorso ospedaliero. In particolare, negli orari marginali e nel fine settimana il pronto soccorso di un ospedale è spesso l’unico accesso all’assistenza medica. Soprattutto nelle regioni rurali è difficile trovare un medico di famiglia in grado di accettare nuovi pazienti (cfr. l’interpellanza Buffat 25.3229). </p>
<p class="absatz man-space-before-4">Nel complesso il Consiglio federale teme da un lato che il progetto comporti costi supplementari a causa del maggiore onere amministrativo per la diagnosi e le richieste scritte, dall’altro che l’effetto dissuasivo sia probabilmente modesto a causa della grande complessità del progetto e delle sue numerose esenzioni che andrebbero esaminate.</p>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Maggiore onere amministrativo</a>
</h2>
<div class="collapseable">
<p class="absatzvor man-space-before-8">Come molti dei partecipanti alla procedura di consultazione, il Consiglio federale ritiene che dal punto di vista dell’attuazione, del controllo e della comunicazione del nuovo disciplinamento il progetto comporti un maggiore onere amministrativo per i Cantoni, gli assicuratori-malattie e i fornitori di prestazioni e sarebbe più gravoso anche per gli assicurati.</p>
<p class="absatz man-space-before-4">I Cantoni che introducono un supplemento dovrebbero adeguare il proprio diritto cantonale, vigilare sull’attuazione, realizzare campagne di informazione per la popolazione e dirimere questioni di responsabilità civile. Anche i Cantoni che non lo introducono ne subirebbero l’effetto, poiché i medici, i centri di telemedicina, i farmacisti e i numeri cantonali per le urgenze dovrebbero comunque essere in grado di emettere richieste scritte ed esaminare questioni di responsabilità civile.</p>
<p class="absatz man-space-before-4">Per i fornitori di prestazioni l’onere amministrativo supplementare sarebbe dovuto all’emissione e al controllo delle richieste scritte. Tutti i farmacisti, i medici e i centri di telemedicina operanti in Svizzera dovrebbero creare i presupposti per poter emettere una richiesta scritta per l’invio a un pronto soccorso ospedaliero, anche qualora un operatore di un Cantone che non applica il supplemento vi indirizzasse una persona domiciliata in un Cantone che lo applica. Il Consiglio federale ritiene molto importante mantenere il carico amministrativo dei fornitori di prestazioni entro un limite accettabile, affinché questi ultimi possano impiegare le loro risorse di personale, talvolta appena sufficienti, per fornire le prestazioni.</p>
<p class="absatz man-space-before-4">Gli assicuratori-malattie dovrebbero distinguere tra assicurati che si fanno curare in un pronto soccorso ospedaliero con o senza richiesta e anche verificare se ogni caso rappresenta un’esenzione. Una volta esaurita la franchigia, l’assicuratore deve riscuotere il supplemento al momento della fatturazione. La maggiore complessità potrebbe rendere il controllo delle fatture più difficoltoso per gli assicuratori. Inoltre, non appena un Cantone decide di introdurre il supplemento, insorgono costi di implementazione. Il numero di richieste e di reclami da parte della clientela probabilmente aumenterebbe e renderebbe più onerosa l’assistenza ai clienti.</p>
<p class="absatz man-space-before-4">Inoltre, il progetto finirebbe per complicare il sistema della partecipazione ai costi, già oggi in parte poco chiaro per gli assicurati.</p>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Efficacia opinabile</a>
</h2>
<div class="collapseable">
<p class="absatzvor man-space-before-8">Nei casi in cui un assicurato viene indirizzato al pronto soccorso di un ospedale, l’AOMS dovrebbe assumere, oltre ai costi del trattamento presso il pronto soccorso dell’ospedale come avviene finora, anche i costi per la consultazione medica e la richiesta scritta emessa dal medico, con un aumento dei costi a proprio carico. </p>
<p class="absatz man-space-before-4">Non appena ha esaurito la franchigia, un assicurato dovrebbe pagare questo supplemento nell’ambito della partecipazione ai costi, indipendentemente dall’ammontare dell’aliquota percentuale già pagata. Il supplemento riguarderebbe soltanto pochi assicurati. Dal totale degli assicurati che si recano al pronto soccorso occorrerebbe dedurre le donne incinte, i minorenni nonché gli adulti portati al pronto soccorso da un’impresa di trasporto o di salvataggio. Di queste persone, sarebbero tenute a pagare il supplemento soltanto quelle che hanno già esaurito la franchigia. Considerando tutte le franchigie, nel 2022 ha esaurito la franchigia il 54 per cento circa di tutti gli assicurati adulti<sup><a href="#fn-d7e136" id="fnbck-d7e136">4</a></sup>. Soltanto per questi ultimi sarebbe possibile ottenere l’effetto dissuasivo desiderato. Tra queste persone rientrano soprattutto i malati gravi e cronici con costi sanitari elevati dovuti alla malattia, che non sono oggetto del progetto. Inoltre, sono previste diverse esenzioni e i pazienti hanno la possibilità di farsi esentare dal supplemento procurandosi preventivamente una richiesta. Complessivamente, il supplemento sarebbe dovuto soltanto da una piccola percentuale degli assicurati (in particolare da persone che non conoscono il sistema o che non sono state in grado di procurarsi una richiesta) e quindi avrebbe un effetto modesto.</p>
<p class="absatz man-space-before-4">Inoltre, il progetto comporta il rischio di una maggiore affluenza verso gli studi medici. Questi ultimi, essendo autorizzati a emettere richieste scritte, avrebbero un compito in più. Il Consiglio federale non ritiene opportuno imporre ulteriori processi amministrativi agli studi medici.</p>
<p class="absatz man-space-before-4">In sintesi, il Consiglio federale, come la maggioranza dei partecipanti alla procedura di consultazione, ritiene che l’onere a carico di Cantoni, fornitori di prestazioni e assicuratori per l’introduzione e l’attuazione del progetto sarebbe sproporzionato rispetto a un effetto dissuasivo presumibilmente modesto.</p>
<div class="footnotes"><p id="fn-d7e136"><sup><a href="#fnbck-d7e136">4</a></sup><sup></sup>  Fonte: modulo per dati individuali 2022.</p></div>
</div></section><section id="lvl_2/lvl_2.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.4">2.4 Attuazione operativa difficoltosa</a>
</h2>
<div class="collapseable">
<p class="absatzvor man-space-before-8">Anche durante la procedura di consultazione sono state poste numerose domande sull’attuazione. Le difficoltà di attuazione consistono soprattutto nel fatto che numerosi dettagli sono ancora poco chiari, mancano regole certe e le strutture esistenti e il quadro giuridico non sono ancora preparati alle modifiche previste. Di seguito si approfondiscono alcune questioni sull’attuazione a titolo di esempio.</p>
<p class="zwischentitel man-space-before-8 man-font-weight-bold">Osservazioni sull’attuazione e la rimunerazione da parte dell’AOMS</p>
<p class="absatz man-space-before-4">Attualmente la legge federale del 18 marzo 1994<sup><a href="#fn-d7e156" id="fnbck-d7e156">5</a></sup> sull’assicurazione malattie (LAMal) non prevede che i farmacisti forniscano prestazioni di diagnosi e trattamento, come per esempio la decisione di indirizzare o meno un paziente al pronto soccorso di un ospedale. Pertanto, i costi di un invio da parte di un farmacista non possono essere assunti dall’AOMS. I pazienti dovrebbero quindi pagarla di tasca propria. Vi è da attendersi che i farmacisti chiedano che i costi di questi invii siano assunti dall’AOMS.</p>
<p class="absatz man-space-before-4">L’espressione «centro di telemedicina» utilizzata nel progetto di legge non esiste nella LAMal vigente. L’articolo 35 capoverso 2 LAMal non elenca alcun fornitore di prestazioni di questo genere. Secondo il rapporto della CSSS-N, per centri di telemedicina si intendono generalmente istituti gestiti da medici. L’articolo 35 capoverso 2 lettera n LAMal prevede come fornitori di prestazioni gli istituti che dispensano cure ambulatoriali effettuate da medici (art. 35 cpv. 2 lett. n LAMal). La competenza di formulare una diagnosi ed emettere una richiesta spetta in ogni caso a un professionista medico. Una prestazione può essere rimunerata dall’AOMS soltanto se è dispensata da un fornitore di prestazioni riconosciuto. Quindi soltanto il medico (art. 35 cpv. 2 lett. a LAMal) o l’istituto gestito da medici nel quale il medico lavora (art. 35 cpv. 2 lett. n LAMal) può formulare una diagnosi ed emettere la richiesta scritta a carico dell’AOMS. </p>
<p class="absatz man-space-before-4">L’assistenza sanitaria, inclusa l’assistenza medica in caso di emergenza, è organizzata a livello cantonale. Nei vari Cantoni esistono quindi offerte molto diverse di numeri per le urgenze mediche (alcuni a pagamento, altri gestiti da più operatori). Inoltre vi è il rischio di gravare di un carico ulteriore questi numeri cantonali per le urgenze. Questi ultimi non sono fornitori di prestazioni previsti dalla LAMal e in linea di principio non sono finanziati tramite l’AOMS. Presso i numeri cantonali per le urgenze è presumibile che sia un professionista non medico a effettuare il primo triage. La richiesta per l’invio dei chiamanti al pronto soccorso deve però essere emessa da un medico. L’espressione dovrebbe quindi essere definita in modo che le competenze siano chiare. Analogamente a quanto esposto nel rapporto della CSSS-N per i farmacisti, anche per i numeri cantonali per le urgenze occorre precisare che la competenza di formulare una diagnosi ed emettere una richiesta spetta in ogni caso a un professionista medico.</p>
<p class="absatz man-space-before-4">Per quanto riguarda le imprese di trasporto e di salvataggio, la LAMal distingue fra trasporto e salvataggio. Durante un salvataggio la persona viene messa in salvo da una situazione di grave pericolo per la propria vita e salute e trasportata d’urgenza nel posto più vicino per ricevere il trattamento medico adeguato. Si tratta quindi di una situazione di emergenza. Se, per recarsi sul luogo in cui viene dispensata la cura, il paziente necessita, per motivi medici, di un mezzo di trasporto speciale (p. es. un’ambulanza) o se le sue condizioni di salute non gli consentono di utilizzare un mezzo di trasporto pubblico o privato, si tratta invece di un trasporto. Un trasporto presuppone quindi una richiesta medica, ma non è una situazione di emergenza. Di conseguenza, la LAMal distingue tra imprese di trasporto e di salvataggio. Se sono coperti soltanto i casi di emergenza, occorre stralciare l’espressione «impresa di trasporto». </p>
<p class="absatz man-space-before-4">Per quanto riguarda le prestazioni in gravidanza, generalmente esenti dalla partecipazione ai costi, il 21 marzo 2025 è stato adottato il nuovo articolo 64 capoverso 7 LAMal<sup><a href="#fn-d7e175" id="fnbck-d7e175">6</a></sup>, secondo il quale «l’assicuratore non può riscuotere alcuna partecipazione ai costi per le prestazioni di cui agli articoli 25, 25<i>a</i>, 27, 28 e 30 fornite a partire dall’inizio della gravidanza accertato da un medico o una levatrice, durante il parto e sino a otto settimane dopo il parto o dopo la fine della gravidanza» (lett. b). Ne consegue che il disciplinamento derogatorio previsto dal testo di legge proposto dalla CSSS-N nell’articolo 64 capoverso 2<sup>bis </sup>lettera b LAMal diviene sostanzialmente obsoleto.</p>
<p class="zwischentitel man-space-before-8 man-font-weight-bold">Questioni di responsabilità civile</p>
<p class="absatz man-space-before-4">Dopo l’attuazione del progetto potrebbe insorgere un numero sostanzialmente maggiore di questioni di responsabilità civile. I pazienti che subiscono complicazioni perché non si sono recati al pronto soccorso in base alla valutazione effettuata da un medico, un medico di un centro di telemedicina, un numero cantonale per le urgenze o un farmacista potrebbero adire le vie legali. Ciò potrebbe comportare una maggiore propensione all’emissione di richiesta da parte delle persone autorizzate a farlo per il timore di subire conseguenze dal punto di vista della responsabilità civile e farebbe quindi venire meno l’effetto dissuasivo desiderato.</p>
<div class="footnotes">
<p id="fn-d7e156"><sup><a href="#fnbck-d7e156">5</a></sup><sup></sup>  <a href="https://fedlex.data.admin.ch/vocabulary/legal-taxonomy/10133" target="_blank" data-rs-uri="https://fedlex.data.admin.ch/eli/cc/1995/1328_1328_1328" data-rs="832.10" data-lang="it">RS <b>832.10</b></a></p>
<p id="fn-d7e175"><sup><a href="#fnbck-d7e175">6</a></sup><sup></sup> <a href="https://fedlex.data.admin.ch/eli/fga/2025/1108" target="_blank">FF <b>2025</b> 1108</a>; non ancora in vigore, termine del referendum il 10 luglio 2025.</p>
</div>
</div></section><section id="lvl_2/lvl_2.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.5">2.5 Delega di competenze ai Cantoni incompatibile con il sistema</a>
</h2>
<div class="collapseable">
<p class="absatzvor man-space-before-8">Il ricorso ai reparti di pronto soccorso degli ospedali varia considerevolmente da un Cantone all’altro e dipende dal modo in cui i Cantoni organizzano i loro servizi di emergenza<sup><a href="#fn-d7e200" id="fnbck-d7e200">7</a></sup>. Il Consiglio federale comprende la richiesta di alcuni Cantoni di disporre di un margine di manovra nell’introduzione del supplemento. Tuttavia, ritiene che un’introduzione del supplemento all’aliquota percentuale per Cantone sia da respingere sulla base di riflessioni di principio, in quanto sarebbe incompatibile con il sistema.</p>
<p class="absatz man-space-before-4">Se ogni Cantone adottasse un disciplinamento proprio (p. es. per quanto riguarda l’importo del supplemento), sarebbe necessario sviluppare e attuare processi amministrativi differenti, il che renderebbe l’esecuzione notevolmente onerosa per i Cantoni e gli assicuratori-malattie. Il Consiglio federale teme che questa situazione comporterebbe strutture parallele inefficienti e un aumento dei costi, il che si contrapporrebbe allo scopo originario di sgravare i reparti di pronto soccorso. </p>
<p class="absatz man-space-before-4">In particolare, l’attuazione differenziata nei Cantoni comporterebbe un maggiore onere amministrativo anche per gli assicuratori-malattie, che dovrebbero verificare in ogni singolo caso se la persona è domiciliata in un Cantone che applica un supplemento. Inoltre, è probabile che, non conoscendo le diverse normative cantonali, gli assicurati si rivolgano agli assicuratori sospettando un errore di fatturazione. Queste richieste di informazioni supplementari comporterebbe un ulteriore onere amministrativo. </p>
<p class="absatz man-space-before-4">L’introduzione per Cantone porrebbe pazienti, fornitori di prestazioni e assicuratori di fronte a disciplinamenti diversi in tutta la Svizzera, complicando il sistema dell’assicurazione malattie e rendendolo meno trasparente, in particolare per gli assicurati. Anche l’esecuzione comporterebbe incertezze e difficoltà, in particolare per chi si reca al pronto soccorso di un ospedale al di fuori del proprio Cantone. Le disposizioni cantonali sul supplemento avrebbero effetto su tutti gli assicurati domiciliati nel Cantone, indipendentemente dal Cantone nel quale si recano in un pronto soccorso ospedaliero. Di conseguenza, gli assicuratori-malattie dovrebbero distinguere a livello nazionale tra i pazienti assicurati in un Cantone con supplemento e quelli assicurati in un Cantone senza supplemento. Una simile situazione aumenterebbe considerevolmente l’onere amministrativo e, in mancanza di un coordinamento a livello cantonale, condurrebbe in alcuni casi a una struttura difficilmente comprensibile per gli assicurati.</p>
<div class="footnotes"><p id="fn-d7e200"><sup><a href="#fnbck-d7e200">7</a></sup><sup></sup>  Cfr. Haldimann, L. &amp; Merçay, C. (2024). Le recours aux services d’urgence ambulatoires (bollettino Obsan 10/2024). Neuchâtel: Osservatorio svizzero della salute.</p></div>
</div></section><section id="lvl_2/lvl_2.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.6">2.6 Proposte di minoranza I–V</a>
</h2>
<div class="collapseable">
<p class="absatzvor man-space-before-8">Il Consiglio federale respinge le proposte di minoranza I–V sostanzialmente per gli stessi motivi per i quali respinge anche il progetto della Commissione. </p>
<p class="absatz man-space-before-4">Un’ulteriore estensione delle esenzioni come prevista nelle proposte di minoranza II e V peggiorerebbe ulteriormente l’effetto dissuasivo. Inoltre, il Consiglio federale ritiene che l’esenzione «urgenza psichiatrica» sia definita in modo troppo vago. Nella pratica sarebbe probabilmente arduo valutare se questa esenzione possa essere applicata o meno. La sua formulazione così come prevista può comportare un’incertezza del diritto. Segnatamente, non è chiaro se la diagnosi di «urgenza psichiatrica» debba già sussistere prima dell’accesso al pronto soccorso o debba essere formulata soltanto nel corso della relativa consultazione.</p>
<p class="absatz man-space-before-4">Inoltre, nelle proposte di minoranza II e V non è chiaro cosa si intenda per ospiti di una casa di cura, né se questa esenzione riguardi effettivamente tutte le persone che si trovano in una casa di cura o soltanto quelle che vi risiedono stabilmente o temporaneamente.</p>
</div></section><section id="lvl_2/lvl_2.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.7">2.7 Conclusione</a>
</h2>
<div class="collapseable"><p class="absatzvor man-space-before-8">Il Consiglio federale è del parere che un accesso ottimale e a bassa soglia della popolazione all’assistenza medica di base e una maggiore informazione e sensibilizzazione possano ridurre il numero di casi di lieve entità nei reparti di pronto soccorso degli ospedali. Come la grande maggioranza dei partecipanti alla procedura di consultazione, ritiene che la soluzione proposta non apporterebbe alcun contributo in tal senso. Vi è per contro da temere che il sistema sanitario ne risulti inutilmente complicato. L’attuazione della misura sarebbe onerosa dal punto di vista amministrativo e problematica nell’esecuzione. Complessivamente sussistono grandi dubbi sul fatto che il disciplinamento proposto permetta di raggiungere gli scopi prefissi.</p></div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p class="absatzvor man-space-before-8">Il Consiglio federale propone di non entrare in materia sul progetto, sostenendo così la posizione della minoranza (Hess Lorenz, Crottaz, Durrer, Gysi Barbara, Meyer Mattea, Piller Carrard, Prelicz-Huber, Roduit, Rumy, Weichelt, Wyss).</p>
<p class="abstand1seite man-space-before-0"></p>
</div></section></main>
</div></body>
</html>
