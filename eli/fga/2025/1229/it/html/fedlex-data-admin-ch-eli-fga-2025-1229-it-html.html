<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Domanda di approvazione dei piani di costruzioni militari <br>Comune di Losone, Piazza d’armi di Losone; Risanamento e sistemazione finale lotti II-V</h1>
<h2 class="erlasskurztitel man-space-before-4 ">Partecipazione e consultazione del 9 aprile 2025</h2>
<p class="man-template-tab-untertit man-space-before-8 ">Comune:</p>
<p class="absatz man-space-before-4 ">Losone</p>
<p class="man-template-tab-untertit man-space-before-8 ">Richiedente:</p>
<p class="absatz man-space-before-4 ">armasuisse Immobili gestione delle costruzioni Svizzera centrale</p>
<p class="man-template-tab-untertit man-space-before-8 ">Incarto del progetto:</p>
<dl>
<dt>– </dt>
<dd>Descrizione del progetto</dd>
<dt>– </dt>
<dd>Relazione tecnica</dd>
<dt>– </dt>
<dd>Piani diversi</dd>
<dt>– </dt>
<dd>Concetto di risanamento</dd>
<dt>– </dt>
<dd>Concetto di sistemazione finale</dd>
<dt>– </dt>
<dd>Concetto di gestione dei materiali</dd>
<dt>– </dt>
<dd>Domanda di dissodamento</dd>
<dt>– </dt>
<dd>Relazione ambientale</dd>
</dl>
<p class="man-template-tab-untertit man-space-before-8 ">Oggetto:</p>
<p class="absatz man-space-before-4 ">Il progetto prevede il risanamento e la sistemazione finale dei lotti II-V.</p>
<p class="man-template-tab-untertit man-space-before-8 ">Procedura:</p>
<p class="absatz man-space-before-4 ">La procedura è disciplinata dagli articoli 126 e seguenti della legge federale sull’esercito e sull’amministrazione militare (LM; RS <i>510.10</i>) e dall’ordinanza concernente l’approvazione dei piani di costruzioni militari (OAPCM; RS <i>510.51</i>). La Segreteria generale del DDPS è l’autorità competente per l’approvazione dei piani e dirige la procedura.</p>
<p class="man-template-tab-untertit man-space-before-8 ">Procedura di partecipazione e di consultazione:</p>
<p class="absatz man-space-before-4 ">Secondo gli articoli 126 e 126<i>d</i> LM in combinato disposto con l’articolo 62<i>a</i> della legge federale sull’organizzazione del Governo e dell’Amministrazione (LOGA; RS <i>172.010</i>), le autorità federali, i Cantoni e i Comuni interessati devono essere consultati prima che l’autorità di approvazione dei piani prenda una decisione. Durante il deposito pubblico dei piani, la popolazione interessata ha la possibilità di sottoporre proposte per scritto all’autorità di approvazione dei piani.</p>
<p class="man-template-tab-untertit man-space-before-8 ">EIA:</p>
<p class="absatz man-space-before-4 ">Conformemente all’articolo 10<i>a</i> della legge federale sulla protezione dell’ambiente (LPAmb; RS <i>814.01</i>), il progetto non è sottoposto ad un esame dell’impatto sull’ambiente (EIA).</p>
<p class="man-template-tab-untertit man-space-before-8 ">Autorizzazioni straordinarie e deroghe:</p>
<p class="absatz man-space-before-4 ">In base all’attuale stato di pianificazione, il progetto richiede:</p>
<dl>
<dt>– </dt>
<dd>una deroga al divieto di dissodamento secondo l’articolo 5 della legge federale sulle foreste (LFo; RS <i>921.0</i>)</dd>
<dt>– </dt>
<dd>un’autorizzazione straordinaria alla rimozione di vegetazione ripuale lungo il riale Segna secondo l’articolo 22 capoverso 2 della legge federale sulla protezione della natura (LPN; RS <i>451</i>)</dd>
<dt>– </dt>
<dd>un’autorizzazione per impianti e attività nei settori particolarmente minacciati secondo l’articolo 32 dell’ordinanza sulla protezione delle acque (OPAc; RS <i>814.201</i>)</dd>
</dl>
<p class="man-template-tab-untertit man-space-before-8 ">Deposito pubblico dei piani:</p>
<p class="absatz man-space-before-4 ">La documentazione relativa alla domanda può essere consultata durante gli orari di apertura presso la Cancelleria comunale di Losone, Via ai Molini 22, Casella postale 863, 6616 Losone, dal 9 aprile al 26 maggio 2025.</p>
<p class="man-template-tab-untertit man-space-before-8 ">Picchettamento e profili:</p>
<p class="absatz man-space-before-4 ">Durante il deposito pubblico, la richiedente deve mettere in evidenza sul sito, mediante picchettamento o, per gli edifici, mediante l’indicazione dei profili, le modifiche necessarie per la costruzione o per l’impianto.</p>
<p class="man-template-tab-untertit man-space-before-8 ">Opposizione:</p>
<p class="absatz man-space-before-4 ">Chi ha qualità di parte secondo le disposizioni della legge sulla procedura amministrativa (PA; RS <i>172.021</i>) può, durante il termine di deposito dei piani, presentare un’opposizione scritta e motivata presso la Segreteria generale del DDPS, Maulbeerstrasse 9, 3003 Berna; se non fa opposizione, è escluso dal seguito della procedura (art. 126<i>f</i> cpv. 1 LM in combinato disposto con art. 14 OAPCM). Le eventuali obiezioni contro il picchettamento o l’indicazione dei profili devono essere presentate subito, al più tardi però entro il termine del deposito dei piani all’autorità di approvazione dei piani (art. 126<i>c</i> cpv. 3 LM).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24 ">9 aprile 2025</p>
				</td>
				<td>
					
					<p class="unterschriftenfi1 man-space-before-24 ">Dipartimento federale della difesa, <br>della protezione della popolazione e dello sport</p>
				</td>
			</tr>
			
		</table></div>
</div></div></body>
</html>
