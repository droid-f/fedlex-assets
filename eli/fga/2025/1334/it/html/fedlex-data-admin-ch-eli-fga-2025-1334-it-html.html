<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decreto federale <br>che stanzia un credito d’impegno per lo sviluppo di uno Swiss Government Cloud</h1>
<p class="erlassdatum man-space-before-3 ">del 16 dicembre 2024</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress man-space-before-3 ">visto l’articolo 167 della Costituzione federale<sup><a href="#fn-d7e16" id="fnbck-d7e16">1</a></sup>;<br>visto il messaggio del Consiglio federale del 22 maggio 2024<sup><a href="#fn-d7e29" id="fnbck-d7e29">2</a></sup>,</p>
<p class="man-template-verb man-space-before-3 man-space-after-18 ">decreta:</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e29"><sup><a href="#fnbck-d7e29">2</a></sup><sup></sup><sup> </sup><a href="https://fedlex.data.admin.ch/eli/fga/2024/1408" target="_blank">FF <b>2024</b> 1408</a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz man-space-before-4 "><sup>1</sup> Il presente decreto persegue lo sviluppo e l’impiego di uno Swiss Government Cloud (SGC). Lo SGC dovrà combinare servizi cloud pubblici e privati al fine di offrire un’infrastruttura informatica flessibile, scalabile, sicura e parsimoniosa nell’uso delle risorse, che faciliterà la trasformazione digitale delle autorità e aumenterà la sovranità digitale. </p>
<p class="absatz man-space-before-4 "><sup>2</sup> Lo SGC dovrà permettere di:</p>
<dl>
<dt>a. </dt>
<dd>ridurre la dipendenza da singoli fornitori e giurisdizioni;</dd>
<dt>b. </dt>
<dd>all’occorrenza, assicurare l’effettiva autonomia operativa dei cloud privati; </dd>
<dt>c. </dt>
<dd>garantire la sicurezza dei dati e la protezione dei dati;</dd>
<dt>d. </dt>
<dd>rafforzare l’infrastruttura di rete e la cibersicurezza;</dd>
<dt>e. </dt>
<dd>permettere l’automatizzazione di processi operativi e commerciali;</dd>
<dt>f. </dt>
<dd>ridurre quanto più possibile l’impronta ecologica delle infrastrutture informatiche.</dd>
</dl>
<p class="absatz man-space-before-4 "><sup>3</sup> Inoltre, nel quadro dello sviluppo dello SGC:</p>
<dl>
<dt>a. </dt>
<dd>saranno create offerte formative mirate per impiegati delle amministrazioni pubbliche; </dd>
<dt>b. </dt>
<dd>sarà istituito un centro di competenza per la consulenza e l’assistenza;</dd>
<dt>c. </dt>
<dd>sarà costituito un centro per l’innovazione volto a promuovere la digitalizzazione.</dd>
</dl>
<p class="absatz man-space-before-4 "><sup>4</sup> Negli appalti in relazione allo SGC vengono nel limite del possibile favoriti gli standard aperti, i software open source e le imprese con sede in Svizzera.</p>
<p class="absatz man-space-before-4 "><sup>5</sup> Lo SGC può fornire a Cantoni e Comuni prestazioni a prezzo di costo. Il Dipartimento federale delle finanze conclude i relativi accordi.</p>
<p class="absatz man-space-before-4 "><sup>6</sup> Per lo sviluppo dello SGC è stanziato un credito d’impegno di 246,9 milioni di franchi.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz man-space-before-4 "><sup>1</sup> Il credito è liberato in due tranche: </p>
<dl>
<dt>a. </dt>
<dd>per la prima tranche (acquisto e sviluppo) sono liberati 103,2 milioni di franchi; </dd>
<dt>b. </dt>
<dd>la seconda tranche (migrazione e ottimizzazione) di 143,7 milioni di franchi è liberata dal Consiglio federale.</dd>
</dl>
<p class="absatz man-space-before-4 "><sup>2</sup> Il Consiglio federale può effettuare trasferimenti fra le tranche liberate.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz man-space-before-4 ">Il credito d’impegno si basa sull’indice nazionale dei prezzi al consumo del dicembre 2023 (106,2 punti; dicembre 2020: 100 punti) e sulle seguenti stime del rincaro:</p>
<dl>
<dt>a. </dt>
<dd>2025: +1,1 %;</dd>
<dt>b. </dt>
<dd>dal 2026: +1,0 %.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz man-space-before-4 ">Il presente decreto non sottostà a referendum.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24 ">Consiglio degli Stati, 12 dicembre 2024</p>
					<p class="unterschriftenfi man-space-before-6 ">Il presidente: Andrea Caroni <br>La segretaria: Martina Buol </p>
				</td>
				<td>
					
					<p class="unterschriftenfi1 man-space-before-24 ">Consiglio nazionale, 16 dicembre 2024</p>
					<p class="unterschriftenfi man-space-before-6 ">La presidente: Maja Riniker<br>Il segretario: Pierre-Hervé Freléchoz</p>
				</td>
			</tr>
		</table></div>
</div></article></main>
</div></body>
</html>
