<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.402--><p class="srnummer man-space-after-18">25.402</p>
<h1 class="erlasstitel botschafttitel">Iniziativa parlamentare<br>Controprogetto indiretto all’iniziativa popolare <br>«Per una limitazione dei fuochi d’artificio»<br>Rapporto della Commissione della scienza, dell’educazione <br>e della cultura del Consiglio nazionale</h1>
<p class="botschaftdatum man-space-before-3">del 24 ottobre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli colleghi,</p>
<p class="absatzvor man-space-before-8">con il presente rapporto vi sottoponiamo il progetto di modifica della legge federale sugli esplosivi (LEspl)<sup><a href="#fn-d6910e26" id="fnbck-d6910e26">1</a></sup>, che trasmettiamo nel contempo per parere al Consiglio federale.</p>
<p class="absatzvor man-space-before-8">La Commissione vi propone di approvare il progetto di legge allegato.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">24 ottobre 2025</p>
				</td>
				<td>
					
					<p class="unterschriftenfi1 man-space-before-24">In nome della Commissione:</p>
					<p class="unterschriftenfi man-space-before-6">La presidente, Simone de Montmollin</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>Il presente progetto costituisce il controprogetto indiretto della Commissione della scienza, dell’educazione e della cultura del Consiglio nazionale (CSEC-N) all’iniziativa popolare «Per una limitazione dei fuochi d’artificio». L’iniziativa chiede di vietare i fuochi d’artificio rumorosi al fine di ridurre i disagi per le persone e gli animali. Il progetto proposto dalla Commissione intende disciplinare in maniera mirata l’uso dei fuochi d’artificio vietando i fuochi d’artificio destinati esclusivamente a produrre uno scoppio, estendendo l’obbligo di ottenere un permesso d’uso e prevedendo restrizioni all’importazione a titolo personale.</b></p>
<p class="zwischentitel man-space-before-8 man-font-weight-bold"><i>Contesto</i></p>
<p class="absatzkurs man-font-style-italic man-space-before-4">L’iniziativa popolare «Per una limitazione dei fuochi d’artificio», depositata il 3 novembre 2023 con 137 193 firme valide, chiede l’introduzione di un articolo costituzionale che vieti la vendita e l’uso di fuochi d’artificio rumorosi. In questo modo l’iniziativa, sostenuta da numerose organizzazioni di protezione degli animali, intende ridurre l’inquinamento fonico e le sue conseguenze per le persone e gli animali.</p>
<p class="absatzkurs man-font-style-italic man-space-before-4">La CSEC-N comprende le richieste del comitato d’iniziativa. Dalle audizioni svolte è emersa la necessità di agire in modo proporzionato per proteggere meglio le persone e gli animali dall’inquinamento fonico e rafforzare la sicurezza, preservando nel contempo le usanze festive radicate nella popolazione. La Commissione ritiene tuttavia che non sia opportuno inserire nella Costituzione disposizioni che disciplinano la vendita e l’accensione di fuochi d’artificio. Propone pertanto una modifica mirata della legge federale sugli esplosivi (LEspl) sotto forma di controprogetto indiretto alla suddetta iniziativa.</p>
<p class="zwischentitel man-space-before-8 man-font-weight-bold"><i>Contenuto del progetto</i></p>
<p class="absatzkurs man-font-style-italic man-space-before-4">Concretamente, la Commissione propone innanzitutto di estendere esplicitamente il campo di applicazione della LEspl a tutti gli utilizzatori di fuochi d’artificio da spettacolo. Particolarmente preoccupata per l’inquinamento fonico causato dai fuochi d’artificio, la Commissione propone l’introduzione di un divieto per i pezzi pirotecnici destinati esclusivamente a produrre uno scoppio. Questa misura mira alla fonte di rumore più problematica senza mettere in discussione gli articoli che offrono un effetto visivo. Inoltre, il controprogetto indiretto prevede di estendere l’obbligo di ottenere un permesso d’uso ai fuochi d’artificio che presentano un rischio potenziale medio (categoria F3). Il progetto chiarisce altresì la competenza dei Cantoni di emanare, a seconda delle circostanze, norme supplementari relative all’accensione, in aggiunta alla regolamentazione applicabile alla vendita. Al fine di evitare elusioni, l’importazione a titolo personale senza autorizzazione è limitata agli articoli con una potenza modesta e in quantità ridotte.</p>
<p class="absatzkurs man-font-style-italic man-space-before-4">Una minoranza propone un progetto più restrittivo (cfr. art. 14 cpv. 2 e art. 44 cpv. 2 e 3 P-LEspl), che prevede il divieto di accensione di fuochi d’artificio percepiti come particolarmente rumorosi (categorie F3 e F4) anche in occasione di eventi privati, un’ulteriore estensione dell’obbligo di ottenere un permesso d’uso (categorie F2, F3 e F4) e l’introduzione di un obbligo di autorizzazione per i fuochi d’artificio professionali (categorie F3 e F4) per eventi pubblici.</p>
<p class="absatzkurs man-font-style-italic man-space-before-4">In sintesi, il progetto definisce un quadro equilibrato che riduce i disagi e rafforza la sicurezza, mantenendo nel contempo la possibilità di organizzare festeggiamenti moderati e compatibili con l’interesse pubblico.</p>
<p class="absatz man-space-before-4"></p>
<p class="titelbotschaftinnen man-space-after-18">Rapporto</p>
<div class="footnotes"><p id="fn-d6910e26"><sup><a href="#fnbck-d6910e26">1</a></sup><sup></sup> <a href="https://fedlex.data.admin.ch/eli/fga/2025/3237" target="_blank">FF <b>2025</b> 3237</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Genesi del progetto</a>
</h1>
<div class="collapseable">
<p class="absatzvor man-space-before-8">Il presente progetto è scaturito da un’iniziativa parlamentare della Commissione della scienza, dell’educazione e della cultura del Consiglio nazionale (CSEC-N) che mira all’elaborazione di un controprogetto indiretto all’iniziativa popolare 24.080 «Per una limitazione dei fuochi d’artificio».</p>
<p class="absatz man-space-before-4">L’iniziativa popolare «Per una limitazione dei fuochi d’artificio» è stata depositata il 3 novembre 2023, con 137 193 firme, dal comitato d’iniziativa sostenuto da varie organizzazioni attive nel settore della protezione degli animali, quali Stiftung für das Tier im Recht, Protezione Svizzera degli Animali (PSA), la fondazione QUATTRE PATTES e la fondazione Franz Weber. L’iniziativa popolare prevede l’introduzione di un nuovo articolo costituzionale che vieta la vendita e l’uso di fuochi d’artificio rumorosi (art. 74<i>a</i> della Costituzione federale [Cost.]<sup><a href="#fn-d6910e100" id="fnbck-d6910e100">2</a></sup>), contemplando tuttavia la possibilità di un’autorizzazione eccezionale per gli eventi d’importanza sovraregionale.</p>
<p class="absatz man-space-before-4">Nel suo messaggio del 16 ottobre 2024<sup><a href="#fn-d6910e114" id="fnbck-d6910e114">3</a></sup>, il Consiglio federale ha invitato le Camere federali a raccomandare a Popolo e Cantoni di respingere questa iniziativa popolare senza contrapporle un controprogetto diretto o indiretto.</p>
<p class="absatz man-space-before-4">Il 30 gennaio 2025 la CSEC-N ha avviato l’esame dell’iniziativa popolare «Per una limitazione dei fuochi d’artificio» sulla base del messaggio del Consiglio federale (24.080) e ha sentito il comitato d’iniziativa nonché gli altri attori interessati, in particolare l’Associazione dei Comuni svizzeri, l’Ufficio svizzero di coordinamento dei fuochi d’artificio (Bureau suisse de coordination pour les feux d’artifice), l’Associazione svizzera dei veterinari cantonali e la Coordinazione svizzera dei pompieri. Pur essendo sensibile alle richieste del comitato d’iniziativa, in particolare per quanto concerne l’inquinamento fonico e le sue conseguenze per gli animali e le persone, la CSEC-N ha ritenuto opportuno proporre un testo di legge che potesse essere presentato come controprogetto indiretto. Di conseguenza, il 31 gennaio 2025 la Commissione ha depositato, con 14 voti contro 11, il controprogetto indiretto all’iniziativa sui fuochi d’artificio (25.402).</p>
<p class="absatz man-space-before-4">Il 7 aprile 2025 la Commissione della scienza, dell’educazione e della cultura del Consiglio degli Stati (CSEC-S) ha dato seguito a questa iniziativa parlamentare con 10 voti contro 1, formulando al contempo una serie di orientamenti in vista dell’ulteriore elaborazione del progetto preliminare. La CSEC-S auspicava che il controprogetto fosse specificamente incentrato sugli ordigni esplosivi privi di effetti visivi e si è opposta a un divieto generale dei fuochi d’artificio e a un regime di autorizzazione.</p>
<p class="absatz man-space-before-4">In occasione della seduta del 15 e del 16 maggio 2025, la CSEC-N ha incaricato l’Amministrazione di elaborare una proposta per il controprogetto. Il mandato conferito all’Amministrazione definisce i punti chiave della modifica della legge federale del 25 marzo 1977<sup><a href="#fn-d6910e134" id="fnbck-d6910e134">4</a></sup> sugli esplosivi (LEspl), che mira in particolare a vietare i fuochi d’artificio destinati esclusivamente a produrre uno scoppio nonché a consentire ai Cantoni di vietare l’accensione di fuochi d’artificio in determinati momenti e luoghi.</p>
<p class="absatz man-space-before-4">Nella seduta del 14 e del 15 agosto 2025 la Commissione ha esaminato il progetto preliminare. Con 14 voti contro 10, ha deciso di entrare in materia sul progetto e ha approvato sia il progetto preliminare della legge nella votazione sul complesso con 17 voti contro 8 sia il rapporto esplicativo. Una minoranza ha proposto di non entrare in materia sul progetto di legge. A seguito delle discussioni condotte in seno alla Commissione, la CSEC-N ha deciso di indire una consultazione più breve, che oltre alla variante della maggioranza contemplava anche una variante più restrittiva proposta da una minoranza.</p>
<p class="absatz man-space-before-4">In occasione della seduta della CSEC-N del 24 ottobre 2025, l’Amministrazione ha presentato alla Commissione il rapporto sui risultati della consultazione. La Commissione ha preso atto di tali risultati (v. cap. 4) e in seguito ha esaminato nuovamente il progetto di legge. Dopo essere entrata in materia sul progetto con 14 voti contro 11, ha adottato il progetto posto in consultazione introducendo una minoranza supplementare che intende attenersi alla normativa vigente per quanto concerne il permesso d’uso per i pezzi pirotecnici da spettacolo (art. 14 cpv 2 LEspl). In seguito ai risultati scaturiti dalla consultazione la Commissione ha inoltre rinunciato a modificare la norma penale (art. 37 cpv. 1<sup>bis</sup>). La CSEC-N ha adottato il progetto di legge con 14 voti contro 11 e lo ha trasmesso alla propria Camera.</p>
<div class="footnotes">
<p id="fn-d6910e100"><sup><a href="#fnbck-d6910e100">2</a></sup><sup></sup> <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d6910e114"><sup><a href="#fnbck-d6910e114">3</a></sup><sup></sup> Messaggio del 16 ottobre 2024 concernente l’iniziativa popolare «Per una limitazione dei fuochi d’artificio» (<a href="https://fedlex.data.admin.ch/eli/fga/2024/2685" target="_blank">FF <b>2024</b> 2685</a>).</p>
<p id="fn-d6910e134"><sup><a href="#fnbck-d6910e134">4</a></sup><sup></sup> <a href="https://fedlex.data.admin.ch/vocabulary/legal-taxonomy/11228" target="_blank" data-rs-uri="https://fedlex.data.admin.ch/eli/cc/1980/522_522_522" data-rs="941.41" data-lang="it">RS <b>941.41</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Situazione iniziale</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Necessità di agire e obiettivi</a>
</h2>
<div class="collapseable">
<p class="absatzvor man-space-before-8">Il presente progetto prevede una modifica della LEspl al fine di limitare maggiormente la vendita e l’uso di fuochi d’artificio. I fuochi d’artificio possono spaventare le persone e gli animali, produrre temporaneamente concentrazioni elevate di polveri fini nell’aria e provocare infortuni e incendi in caso di un uso non conforme alle prescrizioni. Per contro, in molte persone, i fuochi d’artificio infondono emozioni positive. Molti associano tradizionalmente i fuochi d’artificio alle celebrazioni del 1° agosto e, in misura crescente, anche a Capodanno.</p>
<p class="absatz man-space-before-4">Secondo la Commissione, tuttavia, le limitazioni derivanti dall’iniziativa popolare sono eccessive. Il presente progetto intende riprendere le richieste essenziali dell’iniziativa popolare ma in forma attenuata, in modo da tenere conto degli interessi di tutti gli attori coinvolti.</p>
<p class="absatz man-space-before-4">In linea di principio la Commissione concorda sul fatto che sia opportuno vietare i petardi, dal momento che causano solo rumore e non sono affatto gradevoli. Questo adeguamento comporta l’estensione del campo di applicazione della LEspl agli utilizzatori, al fine di disporre di uno strumento di attuazione. È inoltre prevista l’estensione ad altre categorie di prodotti dell’obbligo di ottenere un permesso d’uso e un permesso d’acquisto in modo da ridurre l’inquinamento fonico e ambientale provocato dai fuochi d’artificio. Il presente progetto contempla in particolare eccezioni per i fuochi d’artificio più popolari, come i vulcani, che di norma sono considerati meno fastidiosi. I Cantoni e i Comuni avranno inoltre la possibilità di prevedere ulteriori limitazioni per quanto concerne l’impiego di pezzi pirotecnici.</p>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Alternative esaminate</a>
</h2>
<div class="collapseable">
<p class="absatzvor man-space-before-8">L’iniziativa sui fuochi d’artificio chiede una maggiore protezione delle persone, degli animali e dell’ambiente dal rumore e dalle altre emissioni causati dai fuochi d’artificio. In particolare, intende vietare sia la vendita a privati sia l’uso da parte di privati di fuochi d’artificio rumorosi. Attualmente non esiste una definizione riconosciuta di fuochi d’artificio rumorosi. In linea di principio, l’uso di ogni pezzo pirotecnico comporta rumori. Quanto più sono bruschi e improvvisi, tanto più possono essere fastidiosi. Il grado di disturbo o di dannosità dipende dunque non solo dal livello massimo di rumorosità, ma anche da altri fattori, tra cui la distanza, l’andamento, la frequenza e la durata del suono.</p>
<p class="absatz man-space-before-4">L’ordinanza del 27 novembre 2000<sup><a href="#fn-d6910e172" id="fnbck-d6910e172">5</a></sup> sugli esplosivi (OEspl) classifica i fuochi d’artificio nelle quattro categorie che vanno da F1 a F4 (allegato 1 OEspl). Le prescrizioni per l’immissione sul mercato di fuochi d’artificio sono state armonizzate con l’UE mediante il recepimento della direttiva 2013/29/UE<sup><a href="#fn-d6910e184" id="fnbck-d6910e184">6</a></sup>. Per una valutazione dei rischi, l’etichettatura dei fuochi d’artificio deve riportare le categorie da F1 a F4. Uno dei criteri della classificazione è il livello sonoro massimo consentito a una certa distanza. I fuochi d’artificio della categoria F1 producono un livello di rumorosità trascurabile, mentre quelli della categoria F2 un basso livello di rumorosità. Nel caso dei fuochi d’artificio delle categorie F3 e F4 il livello di rumorosità non nuoce alla salute umana se utilizzati in modo conforme alla loro destinazione. Tutte le categorie possono comprendere fuochi d’artificio considerati rumorosi. I lady cracker, ad esempio, fanno parte della categoria F1, ma possono produrre un livello massimo di pressione sonora di 120 decibel a un metro di distanza. In sintesi, si può tuttavia affermare che sono soprattutto le categorie F3 e F4 ad essere percepite come particolarmente rumorose.</p>
<p class="absatz man-space-before-4">Oltre al criterio del livello di rumorosità, la classificazione in categorie è definita in base al rischio potenziale<sup><a href="#fn-d6910e194" id="fnbck-d6910e194">7</a></sup>. Se utilizzati in modo conforme alla loro destinazione, i fuochi d’artificio della categoria F1 presentano un rischio potenziale molto ridotto, quelli della categoria F2 un rischio potenziale ridotto. Nel caso della categoria F3 il rischio potenziale è medio e della categoria F4 elevato. Il diritto vigente prevede l’obbligo di ottenere un permesso d’uso e un permesso d’acquisto soltanto per i fuochi d’artificio della categoria F4 (art. 12 cpv. 5 LEspl in combinato disposto con l’art. 47 cpv. 1 OEspl; art. 14 cpv. 2 LEspl in combinato disposto con l’art. 52 cpv. 6 OEspl). I permessi d’uso sono rilasciati in base a un esame (art. 51 cpv. 2 OEspl). I titolari di un permesso d’uso possono richiedere un permesso d’acquisto che consente loro di acquistare fuochi d’artificio per i quali è necessario tale permesso.</p>
<p class="absatz man-space-before-4">In linea di principio il progetto si basa su questa classificazione dei fuochi d’artificio, tanto più che queste categorie operano già una distinzione in base al livello di rumorosità, un criterio essenziale per la regolamentazione dei fuochi d’artificio.</p>
<p class="absatz man-space-before-4">La Commissione prevede in particolare l’estensione dell’obbligo di ottenere un permesso d’uso ai fuochi d’artificio della categoria F3. Grazie a questa disposizione, nel complesso l’acquisto di fuochi d’artificio di tale categoria dovrebbe diminuire. Ciò potrebbe avere un impatto sul livello di rumorosità dei fuochi d’artificio del 1° agosto e di Capodanno.</p>
<p class="absatz man-space-before-4">La proposta di una minoranza <i>(Baumann, Alijaj, Brenzikofer, Brizzi, Marti Min Li, Piller Carrard, Prelicz-Huber, Rosenwasser)</i> è più incisiva e sottopone all’obbligo di ottenere un permesso d’uso anche i fuochi d’artificio della categoria F2. Secondo tale variante è necessario estendere l’obbligo di ottenere un permesso d’uso ai fuochi d’artificio di tale categoria per ridurre considerevolmente l’inquinamento fonico e ambientale causato dai fuochi d’artificio, soprattutto considerando che il 70 per cento circa dei fuochi d’artificio che vengono acquistati produce rumore. Inoltre, propone di assoggettare l’impiego dei fuochi d’artificio delle categorie F3 e F4 a un’autorizzazione per l’accensione rilasciata dai Cantoni. Secondo il principio della proporzionalità, per i fuochi d’artificio che presentano un rischio potenziale ridotto o molto ridotto (categorie F1 e F2) non deve essere richiesta un’autorizzazione per l’accensione. Il diritto vigente prevede all’articolo 47 capoverso 5 OEspl che il permesso d’acquisto non è necessario se il Cantone o il Comune ha rilasciato un’autorizzazione per l’accensione di pezzi pirotecnici delle categorie T2 e F4.</p>
<p class="absatz man-space-before-4">La Commissione è unanime per quanto riguarda la nuova possibilità prevista di applicare la LEspl agli utilizzatori di pezzi pirotecnici da spettacolo («fuochi d’artificio»; art. 1 cpv. 2 P-LEspl), il divieto di fuochi d’artificio destinati esclusivamente a produrre uno scoppio (art. 8<i>b</i> P-LEspl), una regolamentazione più restrittiva per l’importazione nel traffico turistico (art. 9 cpv. 2<sup>bis </sup>P-LEspl) nonché una riserva in favore dei Cantoni – non più limitata al commercio al dettaglio – che consente loro di prevedere ulteriori limitazioni o divieti (art. 44 cpv. 2 P-LEspl).</p>
<p class="absatz man-space-before-4">Sebbene le disposizioni vigenti permettano già oggi ai Cantoni e ai Comuni di limitare la vendita e l’uso di fuochi d’artificio e alcuni di essi abbiano già fatto ricorso a tale possibilità, non esiste una regolamentazione completa e uniforme al riguardo. Inoltre alcuni aspetti fondamentali, come l’estensione dell’obbligo di ottenere un permesso d’uso, devono essere obbligatoriamente disciplinati dalla Confederazione. La disposizione che prevede l’applicazione della LEspl anche agli utilizzatori di fuochi d’artificio e il divieto generale di utilizzare petardi colmano le lacune esistenti nella vigente legislazione sugli esplosivi e garantiscono la certezza del diritto e la chiarezza necessaria agli utilizzatori e alle autorità di esecuzione.</p>
<div class="footnotes">
<p id="fn-d6910e172"><sup><a href="#fnbck-d6910e172">5</a></sup><sup></sup> <a href="https://fedlex.data.admin.ch/vocabulary/legal-taxonomy/11229" target="_blank" data-rs-uri="https://fedlex.data.admin.ch/eli/cc/2001/78" data-rs="941.411" data-lang="it">RS <b>941.411</b></a></p>
<p id="fn-d6910e184"><sup><a href="#fnbck-d6910e184">6</a></sup><sup></sup> La suddivisione si basa sull’articolo 6 della direttiva 2013/29/UE del Parlamento europeo e del Consiglio, del 12 giugno 2013, concernente l’armonizzazione delle legislazioni degli Stati membri relative alla messa a disposizione sul mercato di articoli pirotecnici (rifusione), GU L 178 del 28.6.2013, pagg. 27–65.</p>
<p id="fn-d6910e194"><sup><a href="#fnbck-d6910e194">7</a></sup><sup></sup> Secondo l’articolo 1 della direttiva 2013/29/UE (nota a piè di pagina 5) le norme ivi stabilite sono volte ad assicurare un livello elevato di protezione della salute umana e di sicurezza pubblica nonché la tutela e l’incolumità dei consumatori, e a tener conto degli aspetti pertinenti connessi alla protezione ambientale.</p>
</div>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Proposta di minoranza: non entrare in materia</a>
</h2>
<div class="collapseable"><p class="absatzvor man-space-before-8">Una minoranza (<i>Hug, Balmer, Freymond, Heimgartner, Huber, Riem, Rüegsegger, Sauter, Vontobel, Wandfluh</i>) propone di non entrare in materia sul presente progetto. Ritiene in particolare che esso costituisca un’ingerenza nell’autonomia comunale, generi inutili oneri amministrativi e comporti potenziali incertezze e difficoltà nell’esecuzione. Ad esempio, eventuali violazioni delle disposizioni previste sarebbero difficili da controllare e sanzionare.</p></div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Punti essenziali del progetto</a>
</h1>
<div class="collapseable">
<p class="absatzvor man-space-before-8">Per ridurre le ripercussioni negative dei fuochi d’artificio sono sostanzialmente previsti due inasprimenti nella vigente legislazione sugli esplosivi: in primo luogo, il divieto di utilizzare tutti i fuochi d’artificio destinati esclusivamente a produrre uno scoppio (art. 8<i>b</i> P-LEspl) e, in secondo luogo, l’introduzione dell’obbligo di ottenere un permesso d’uso per i fuochi d’artificio della categoria F3 o delle categorie F2 e F3 (minoranza<i> [Baumann, …]</i>) (art. 14 cpv. 2 P-LEspl). Una minoranza <i>(Sauter, Balmer, Freymond, Heimgartner, Huber, Hug, Riem, Rüegsegger, Vontobel, Wandfluh)</i> intende rinunciare all’estensione dell’obbligo di ottenere un permesso d’uso e attenersi alla normativa vigente (obbligo di ottenere un permesso d’uso per la categoria F4).</p>
<p class="absatz man-space-before-4">Ai fini dell’esecuzione di questa regolamentazione è necessario estendere il campo di applicazione della LEspl agli utilizzatori di fuochi d’artificio (art. 1 cpv. 2 P-LEspl). Per evitare che nel traffico turistico siano importati fuochi d’artificio soggetti all’obbligo di ottenere un permesso d’uso e un permesso d’acquisto, l’importazione nel traffico turistico di fuochi d’artificio fino a 2,5 kg senza autorizzazione è ancora consentita soltanto per la categoria F1 (art. 9 cpv. 2<sup>bis</sup> P-LEspl).</p>
<p class="absatz man-space-before-4">Al fine di attenuare gli effetti indesiderati o sproporzionati di queste regolamentazioni, il Consiglio federale ha la possibilità di prevedere eccezioni nelle disposizioni di esecuzione. La riserva in favore dei Cantoni intende garantire ai Cantoni e ai Comuni la possibilità di disciplinare direttamente, in virtù di questa disposizione, non solo la vendita, ma anche l’accensione di fuochi d’artificio in base alle loro esigenze (art. 44 cpv. 2 P-LEspl nella variante della maggioranza e art. 44 cpv. 3 P-LEspl nella variante della minoranza<i> </i><i>[Baumann, Alijaj, Brenzikofer, Brizzi, Marti Min Li, Piller Carrard, Prelicz-Huber, Rosenwasser]</i>).</p>
<p class="absatz man-space-before-4">Non sono necessarie disposizioni transitorie. I fabbricanti, gli importatori e i venditori saranno informati tempestivamente in modo che possano smaltire per tempo le loro scorte. Occorre inoltre tenere conto degli interessi degli utilizzatori privati affinché possano continuare a utilizzare i fuochi d’artificio ancora disponibili e che devono essere soggetti al nuovo obbligo di ottenere un permesso d’uso.</p>
<p class="absatz man-space-before-4">Le modifiche nella LEspl richiederanno adeguamenti dell’OEspl. Oltre alle correzioni necessarie dovute alla nuova regolamentazione, occorrerà formulare precisazioni ed eccezioni, ad esempio per definire quali fuochi d’artificio della categoria F3 saranno esentati dall’obbligo di ottenere un permesso d’uso.</p>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Procedura di consultazione</a>
</h1>
<div class="collapseable">
<p class="absatzvor man-space-before-8">La consultazione si è svolta dal 25 agosto al 28 settembre 2025. La durata ridotta della consultazione per il controprogetto indiretto all’iniziativa popolare «Per una limitazione dei fuochi d’artificio» è riconducibile al termine impartito dall’Assemblea federale per la trattazione delle iniziative popolari (art. 100 della legge sul Parlamento<sup><a href="#fn-d6910e264" id="fnbck-d6910e264">8</a></sup>). La Commissione ha invitato 63 destinatari a prendere posizione sul progetto preliminare della legge e sul rapporto esplicativo. Complessivamente, 42 di loro (di cui 23 Cantoni, 5 partiti e 10 organizzazioni) si sono espressi nell’ambito della consultazione. Due Cantoni (BL e SO) nonché l’Unione svizzera degli imprenditori hanno esplicitamente rinunciato a esprimere un parere. Inclusi quelli degli altri partecipanti alla consultazione, alla Commissione sono pervenuti in totale 84 pareri, riassunti brevemente di seguito<sup><a href="#fn-d6910e276" id="fnbck-d6910e276">9</a></sup>.</p>
<p class="absatz man-space-before-4">La maggioranza dei Cantoni e degli ambienti interessati accoglie positivamente il progetto preliminare del controprogetto indiretto. Ciò si evince anche dal fatto che vari punti del progetto preliminare sono in gran parte incontestati, in particolare l’estensione del campo di applicazione della LEspl agli utilizzatori di pezzi pirotecnici (art. 1 cpv. 2 PP-LEspl) e la classificazione, a livello di legge, di tali articoli (art. 7 cpv. 2 PP-LEspl). Anche il divieto di fuochi d’artificio destinati esclusivamente a produrre uno scoppio (art. 8<i>b</i> PP-LEspl) viene accolto perlopiù con favore. Le organizzazioni per la protezione degli animali e dell’ambiente, ma anche il settore dei fuochi d’artificio lo considerano un buon modo di risolvere in gran parte il problema del rumore. Alcuni partecipanti alla consultazione fanno tuttavia notare che la formulazione «fuochi d’artificio destinati esclusivamente a produrre uno scoppio» deve ancora essere precisata. La limitazione dell’importazione senza autorizzazione nel traffico turistico ai fuochi d’artificio che presentano un rischio potenziale molto ridotto (art. 9 cpv. 2<sup>bis</sup> PP-LEspl) è anch’essa ampiamente accolta con favore. Vi sono alcune riserve in merito all’utilità di tale restrizione e all’onere supplementare nei controlli alle frontiere. Infine, è ampiamente incontestato anche l’adeguamento della norma penale per cui nei casi di lieve entità ascrivibili a utilizzatori è ora possibile comminare una multa (art. 37 cpv. 1<sup>bis</sup> PP-LEspl). Cinque Cantoni (GE, TI, AI, SG e GL) hanno espresso riserve o proposto adeguamenti.</p>
<p class="absatz man-space-before-4">Il progetto preliminare della CSEC-N posto in consultazione conteneva, per gli articoli 14 e 44 PP-LEspl, una variante della maggioranza e una della minoranza. L’articolo 14 PP-LEspl riguarda l’estensione dell’obbligo di ottenere un permesso d’uso per l’impiego di pezzi pirotecnici. La variante della maggioranza, che prevede un’estensione di suddetto obbligo a pezzi pirotecnici che presentano un rischio potenziale medio (categoria F3), è esplicitamente accolta con favore dalla maggior parte dei Cantoni nonché dal Centro, dal PVL e dalla SWISS RETAIL FEDERATION. I Verdi e il PS, così come la Lärmliga Schweiz/Ligue Suisse contre le bruit e la Gesellschaft Schweizer Tierärztinnen und Tierärzte/Société des Vétérinaires Suisses si oppongono esplicitamente alla variante della maggioranza. Le organizzazioni per la protezione degli animali e dell’ambiente nonché l’Associazione per una limitazione dei fuochi d’artificio accolgono con favore questa estensione, ma ritengono che la proposta sia troppo limitata. Per tale motivo sono, in linea di principio, favorevoli alla variante della minoranza, che prevede un’estensione dell’obbligo di ottenere un permesso d’uso anche a pezzi pirotecnici della categoria F2. I Verdi e il PS sostengono questa controproposta della minoranza della Commissione. La maggioranza dei Cantoni, così come Il Centro e la SWISS RETAIL FEDERATION, rifiutano esplicitamente la variante della minoranza. Per il settore dei fuochi d’artificio, entrambe le varianti si spingono troppo oltre. Diversi partecipanti alla consultazione segnalano inoltre l’onere aggiuntivo per i Cantoni, ma anche per la copertura dei corsi di base da parte delle associazioni.</p>
<p class="absatz man-space-before-4">L’articolo 44 PP-LEspl riguarda la riserva in favore dei Cantoni e la questione se sia imperativamente necessaria un’autorizzazione per l’accensione rilasciata dal Cantone e se tali autorizzazioni possano essere concesse ancora soltanto per fuochi d’artificio professionali per eventi pubblici. La variante della maggioranza prevede di limitare temporaneamente e localmente a determinate occasioni l’accensione di fuochi d’artificio, di vincolarla a altre condizioni o di vietarla completamente. Questa variante della maggioranza viene accolta favorevolmente in particolare da otto Cantoni (AR, BE, GL, GR, NW, SH, TI e UR). Specialmente le organizzazioni per la protezione degli animali e dell’ambiente accolgono con favore il fatto che ai Cantoni sia concessa la facoltà di prevedere queste restrizioni. Esse ritengono tuttavia che la variante della maggioranza avrebbe dovuto spingersi oltre. Di conseguenza, prediligono la variante della minoranza, che prevede un obbligo di autorizzazione per l’accensione di fuochi d’artificio, che però viene rilasciata soltanto per fuochi d’artificio professionali per eventi pubblici. I fuochi d’artificio che presentano un rischio potenziale molto ridotto o ridotto non richiedono un’autorizzazione per l’accensione. Anche questa variante della minoranza è esplicitamente accolta da pochi Cantoni (GE e TI) nonché dal PS, dai Verdi e dalla Lärmliga Schweiz/Ligue Suisse contre le bruit. La maggioranza dei Cantoni respinge esplicitamente la variante della minoranza.</p>
<p class="absatz man-space-before-4">Il progetto viene inoltre respinto dai Cantoni di Zugo e del Giura, nonché dall’UDC, dall’Associazione dei Comuni svizzeri e dall’Unione svizzera delle arti e mestieri. Secondo tali partecipanti il progetto preliminare limita eccessivamente l’autonomia dei Cantoni e dei Comuni; le basi giuridiche esistenti lasciano loro già sufficienti possibilità di limitare e vietare i fuochi d’artificio. Una minoranza chiede di non entrare in materia sul progetto preliminare del controprogetto indiretto. L’UDC sostiene esplicitamente questa minoranza. Cinque Cantoni (GR, SG, SH, UR e VD) si oppongono esplicitamente a una non entrata in materia.</p>
<div class="footnotes">
<p id="fn-d6910e264"><sup><a href="#fnbck-d6910e264">8</a></sup><sup></sup> <a href="https://fedlex.data.admin.ch/vocabulary/legal-taxonomy/4991" target="_blank" data-rs-uri="https://fedlex.data.admin.ch/eli/cc/2003/510" data-rs="171.10" data-lang="it">RS <b>171.10</b></a></p>
<p id="fn-d6910e276"><sup><a href="#fnbck-d6910e276">9</a></sup><sup></sup> Rapporto sui risultati della procedura di consultazione. Iniziativa parlamentare 25.402, consultabile all’indirizzo: <a href="https://www.admin.ch/gov/it/pagina-iniziale.html" target="_blank">
				www.admin.ch
			</a> &gt; Diritto federale &gt; Procedure di consultazione &gt; Procedure di consultazione concluse &gt; 2025 &gt; Parl. o <a href="https://www.parlament.ch/it" target="_blank">
				www.parlament.ch
			</a> &gt; Oggetti &gt; Ricerca Curia Vista &gt; 25.402 &gt; Procedura di consultazione.</p>
</div>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Commento ai singoli articoli</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1">Art. 1  cpv. 2<span class="man-font-style-normal">Campo d’applicazione</span></a>
</h6>
<div class="collapseable"><p class="absatz man-space-before-4">Secondo il diritto vigente, riguardo ai pezzi pirotecnici da spettacolo, la legge si applica unicamente al fabbricante, all’importatore, al venditore e ai loro impiegati e ausiliari, ma non all’utilizzatore. Il campo d’applicazione deve quindi essere esteso agli utilizzatori al fine di disporre di uno strumento per l’attuazione delle modifiche summenzionate.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7">Art. 7  cpv. 2 <span class="man-font-style-normal">Pezzi pirotecnici</span></a>
</h6>
<div class="collapseable"><p class="absatz man-space-before-4">La classificazione dei pezzi pirotecnici in base al rischio potenziale è disciplinata a livello di legge. Le varie categorie sono precisate nell’OEspl.</p></div></article><article id="art_8_b"><a name="a8b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_b">Art. 8b <span class="man-font-style-normal">Pezzi pirotecnici vietati</span></a>
</h6>
<div class="collapseable">
<p class="absatz man-space-before-4">Il divieto riguarda le operazioni (art. 3 LEspl) con i fuochi d’artificio che presentano un rischio potenziale ridotto, medio o elevato (categorie F2–F4 secondo l’allegato 1 OEspl) e che sono destinati esclusivamente a produrre uno scoppio. Sono vietati in particolare i petardi, a prescindere dal fatto che esplodano a terra o in aria.</p>
<p class="absatz man-space-before-4">Sono esclusi dal divieto i fuochi d’artificio che presentano un rischio potenziale molto ridotto e un livello di rumorosità trascurabile (fuochi d’artificio della categoria F1).</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9">Art. 9  Abs. 2<sup>bis</sup><span class="man-font-style-normal">Fabbricazione, detenzione nonché importazione, esportazione e transito</span></a>
</h6>
<div class="collapseable">
<p class="absatz man-space-before-4">Secondo l’articolo 31 capoverso 2 lettera a OEspl, i fuochi d’artificio delle categorie F1–F3 fino a un peso lordo totale di 2,5 kg possono essere importati nel traffico turistico senza autorizzazione.</p>
<p class="absatz man-space-before-4">Per motivi di sicurezza, alcuni fuochi d’artificio appartenenti alla categoria F2 negli Stati dell’UE possono essere messi a disposizione sul mercato svizzero solo nella categoria F3. Per evitare che nell’ambito dell’attuazione del presente progetto tali fuochi d’artificio siano importati in Svizzera nel traffico turistico e accesi senza autorizzazione, la suddetta regolamentazione deve essere limitata ai fuochi d’artificio della categoria F1 (come bombe da tavola e stelle filanti).</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14">Art. 14  cpv. 2<span class="man-font-style-normal">Permessi d’uso</span></a>
</h6>
<div class="collapseable">
<p class="absatz man-space-before-4">L’uso di fuochi d’artificio della categoria F3 o delle categorie F2 e F3 (minoranza <i>[Baumann, …]</i>) richiede ora un permesso. Questi fuochi d’artificio possono essere usati soltanto da persone con conoscenze specialistiche (art. 1<i>a</i> cpv. 1 lett. g OEspl) che hanno frequentato un corso e superato un esame. L’obbligo di ottenere un permesso a tal fine è ora sancito nella LEspl. Sono possibili eccezioni a quest’obbligo per vulcani e altri fuochi d’artificio con caratteristiche analoghe. Tra questi rientrano in particolare i fuochi d’artificio che non provocano scoppi e sono considerati poco fastidiosi. I vulcani vengono tradizionalmente fabbricati, venduti e accesi in Svizzera e quelli più grandi sono classificati nella categoria F3. L’obbligo di ottenere un permesso d’uso per l’acquisto e l’accensione di vulcani e altri fuochi d’artificio con caratteristiche analoghe sarebbe eccessivo. Il Consiglio federale può quindi prevedere eccezioni al riguardo.</p>
<p class="absatz man-space-before-4">Secondo il diritto vigente, già oggi il Consiglio federale può non solo limitare, ma anche estendere l’esigenza di ottenere un permesso d’uso. Questa possibilità deve essere mantenuta, in particolare per i pezzi pirotecnici che servono a fini industriali, tecnici o agricoli. Deve inoltre rimanere possibile sottoporre all’obbligo di ottenere un permesso d’uso, se necessario, i prodotti rilevanti per la sicurezza o suscettibili di abusi. I criteri e la procedura saranno disciplinati nell’OEspl.</p>
<p class="absatz man-space-before-4">In alternativa, in questi casi l’Ufficio centrale esplosivi (UCE) dell’Ufficio federale di polizia (fedpol) dovrebbe avere la facoltà di classificare un pezzo pirotecnico in un’altra categoria. Tale facoltà sarà disciplinata nell’ordinanza, analogamente alla disposizione vigente dell’articolo 6 capoverso 5 OEspl.</p>
<p class="absatz man-space-before-4">Un’altra minoranza (<i>Sauter, …</i>) propone di non apportare alcuna modifica all’articolo 14 capoverso 2 LEspl e di lasciare quindi invariato l’attuale testo della legge. Attualmente i pezzi pirotecnici che servono a fini industriali, tecnici o agricoli possono essere preparati e fatti brillare, analogamente alle cariche esplosive, soltanto da persone titolari di un permesso d’uso o sotto la loro sorveglianza. In questo modo verrebbero meno l’estensione prevista dell’obbligo di ottenere un permesso d’uso per i fuochi d’artificio della categoria F3 o delle categorie F2 e F3 (minoranza <i>[Baumann, …]</i>) e i relativi ostacoli al loro acquisto e utilizzo.</p>
</div></article><article id="art_44"><a name="a44"></a><h6 class="heading" role="heading">
<span class="display-icon"></span><span class="external-link-icon"></span><a href="#art_44">Art. 44  cpv. 2<span class="man-font-style-normal">Riserva in favore dei Cantoni</span></a>
</h6>
<div class="collapseable"><p class="absatz man-space-before-4">Conformemente all’articolo 44 LEspl i Cantoni hanno già la possibilità di limitare il commercio al dettaglio di fuochi d’artificio. Tale disposizione deve essere estesa alla loro accensione (cpv. 2). Spetta quindi ai Cantoni stessi emanare disposizioni o lasciare ai Comuni, nell’ambito dell’autonomia comunale loro concessa, il compito di emanare norme proprie.</p></div></article><article id="art_44"><a name="ta44"></a><h6 class="heading" role="heading">
<span class="display-icon"></span><span class="external-link-icon"></span><a href="#art_44">Art. 44  cpv. 2 e 3<span class="man-font-style-normal">Riserva in favore dei Cantoni</span></a>
</h6>
<div class="collapseable">
<p class="absatzvor-kurs man-font-style-italic man-space-before-8">Minoranza (Baumann, …)</p>
<p class="absatz man-space-before-4">Conformemente all’articolo 44 LEspl, i Cantoni hanno già la possibilità di limitare il commercio al dettaglio di pezzi pirotecnici da spettacolo. Tale disposizione deve essere estesa alla loro accensione (cpv. 2).</p>
<p class="absatz man-space-before-4">Per l’accensione di fuochi d’artificio che presentano un rischio potenziale medio o elevato è richiesta un’autorizzazione cantonale. Il capoverso 2 prevede che l’accensione di fuochi d’artificio delle categorie F3 e F4 sia vietata in occasione di eventi privati o che i Cantoni possano rilasciare un’autorizzazione per l’accensione soltanto se si tratta di fuochi d’artificio professionali per eventi pubblici. Per i fuochi d’artificio delle categorie F1 e F2 non è invece richiesta un’autorizzazione per l’accensione. I concetti di «fuochi d’artificio professionali» ed «eventi pubblici» saranno precisati nelle disposizioni di esecuzione.</p>
<p class="absatz man-space-before-4">Spetta quindi ai Cantoni stessi emanare disposizioni o lasciare ai Comuni, nell’ambito dell’autonomia comunale loro concessa, il compito di emanare norme proprie.</p>
</div></article><section id="lvl_5/lvl_u8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_u8">Cifra II cpv. 3</a>
</h2>
<div class="collapseable">
<p class="absatz man-space-before-4">Il Consiglio federale determina l’entrata in vigore. I fabbricanti, gli importatori e i venditori saranno informati tempestivamente in modo che possano smaltire per tempo le loro scorte. Occorre inoltre tenere conto degli interessi degli utilizzatori privati affinché possano continuare a utilizzare i fuochi d’artificio ancora disponibili e che saranno soggetti al nuovo obbligo di ottenere un permesso d’uso. Infine, nel determinare la data dell’entrata in vigore saranno presi in considerazione anche gli interessi dell’organizzatore<sup><a href="#fn-d6910e408" id="fnbck-d6910e408">10</a></sup> delle formazioni e della Commissione d’esame<sup><a href="#fn-d6910e416" id="fnbck-d6910e416">11</a></sup> in vista dell’elaborazione della documentazione dei corsi e della preparazione degli stessi.</p>
<div class="footnotes">
<p id="fn-d6910e408"><sup><a href="#fnbck-d6910e408">10</a></sup><sup></sup> L’organizzatore dei corsi e degli esami per i permessi d’uso è la Comunità d’interesse Fuochi d’artificio, che si compone delle sette associazioni e federazioni seguenti: Association Suisse des Artificiers Professionnels, Schweizer Verband der technischen Bühnen- und Veranstaltungsbranche, Federazione svizzera dei pompieri, Schweizerische Koordinationsstelle Feuerwerk, Associazione svizzera del brillamento, Pyromantiker Luzern e Associazione degli istituti cantonali di assicurazione per i fabbricati.</p>
<p id="fn-d6910e416"><sup><a href="#fnbck-d6910e416">11</a></sup><sup></sup> Secondo il regolamento, la Commissione d’esame si compone di un numero di rappresentanti dell’organizzatore compreso tra cinque e sette, di un rappresentante della SUVA e di uno della SEFRI.</p>
</div>
</div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni per la Confederazione</a>
</h2>
<div class="collapseable">
<p class="absatzvor man-space-before-8">Nella misura in cui non è espressamente attribuita alla Confederazione, l’esecuzione della LEspl compete ai Cantoni (art. 42 cpv. 3 LEspl). La Confederazione esercita l’alta vigilanza sull’esecuzione della legge (art. 42 cpv. 4 LEspl). Non vi sono modifiche sostanziali per quanto concerne i compiti esecutivi. I fuochi d’artificio dovranno continuare a essere sottoposti all’ammissione e all’identificazione.</p>
<p class="absatz man-space-before-4">Per l’accensione di fuochi d’artificio soggetti all’obbligo di ottenere un permesso d’uso è necessaria un’apposita abilitazione in un permesso d’uso federale. A tal fine occorre seguire una formazione e superare un esame. La documentazione e i regolamenti relativi alla formazione e agli esami per l’uso di fuochi d’artificio della categoria F4 sono già disponibili e dovrebbero essere estesi dall’organizzatore e dalla Commissione d’esame competenti ai fuochi d’artificio della categoria F3 o delle categorie F2 e F3 (minoranza <i>[Baumann, …]</i>) oppure elaborati <i>ex novo</i>. In tale contesto e ai fini dello svolgimento dei corsi e degli esami potrebbe essere richiesta una partecipazione finanziaria da parte della Confederazione.</p>
<p class="absatz man-space-before-4">La Segreteria di Stato per la formazione, la ricerca e l’innovazione (SEFRI) esercita la vigilanza sulle formazioni e sugli esami, rilascia le singole abilitazioni nei permessi d’uso federali e tiene un registro dei permessi. L’infrastruttura necessaria per i permessi e il relativo registro esistono già. A seguito dell’estensione dell’obbligo di ottenere un permesso d’uso si presuppone che il numero di partecipanti ai corsi e l’onere amministrativo aumenteranno.</p>
<p class="absatz man-space-before-4">L’Ufficio federale della dogana e della sicurezza dei confini (UDSC) vigila sull’importazione di fuochi d’artificio. A seguito dell’attuazione del presente progetto, nel traffico turistico sarà ancora possibile importare solo fuochi d’artificio della categoria F1 (fino a 2,5 kg). In tal modo si intende evitare che nel traffico turistico siano importati fuochi d’artificio soggetti all’obbligo di ottenere un permesso d’uso e un permesso d’acquisto. Ciò semplificherà il lavoro dei collaboratori dell’UDSC.</p>
<p class="absatz man-space-before-4">Per i fuochi d’artificio della categoria F3 o delle categorie F2 e F3 (minoranza <i>[Baumann, …]</i>) potranno essere previste eccezioni all’obbligo di ottenere un permesso d’uso, ad esempio per i vulcani. L’attuazione concreta richiede la definizione di criteri e un esame dei fuochi d’artificio sulla base di questi criteri, il che comporta un certo dispendio.</p>
<p class="absatz man-space-before-4">Nel complesso, le ripercussioni per la Confederazione sarebbero modeste.</p>
</div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Ripercussioni per i Cantoni e i Comuni</a>
</h2>
<div class="collapseable">
<p class="absatzvor man-space-before-8">Nella misura in cui non è espressamente attribuita alla Confederazione, l’esecuzione della LEspl compete ai Cantoni (art. 42 cpv. 3 LEspl). Occorre controllare che nessun tipo di fuochi d’artificio per il quale è necessario un permesso d’acquisto sia venduto nel commercio al dettaglio e acceso da persone che non sono in possesso di un’apposita abilitazione. Tra questi rientrano ora i fuochi d’artificio della categoria F3 o delle categorie F2 e F3 (minoranza <i>[Baumann, …]</i>) nonché i fuochi d’artificio destinati esclusivamente a produrre uno scoppio.</p>
<p class="absatz man-space-before-4">Se in caso di estensione dell’obbligo di ottenere un permesso d’uso e un permesso d’acquisto ai fuochi d’artificio della categoria F3 o delle categorie F2 e F3 (minoranza <i>[Baumann, …]</i>) il numero di partecipanti ai corsi aumenta, i Cantoni dovranno rilasciare più certificazioni di buona condotta, che costituiscono una condizione necessaria per essere ammessi ai corsi e agli esami, nonché permessi d’acquisto. Negli ultimi cinque anni, hanno ottenuto un permesso d’uso per fuochi d’artificio della categoria F4 in media 85 persone all’anno.</p>
<p class="absatz man-space-before-4">I Cantoni e i Comuni possono limitare l’accensione di fuochi d’artificio, vincolarla a altre condizioni o vietarla (art. 44 cpv. 2 P-LEspl). Poiché si tratta di una disposizione potestativa, il progetto non comporta fondamentalmente alcuna modifica del diritto cantonale.</p>
<p class="absatz man-space-before-4">Secondo una minoranza (<i>Baumann</i>, …) sono necessarie disposizioni di esecuzione a livello cantonale, soprattutto perché l’accensione di fuochi d’artificio delle categorie F3 e F4 è soggetta al rilascio di un’apposita autorizzazione (art. 44 cpv. 2 P-LEspl).</p>
<p class="absatz man-space-before-4">La regolamentazione relativa al commercio al dettaglio rimane invariata (art. 44 LEspl).</p>
</div></section><section id="lvl_6/lvl_6.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.3">6.3 Ripercussioni sull’economia</a>
</h2>
<div class="collapseable">
<p class="absatzvor man-space-before-8">Il settore dei fuochi d’artificio impiega circa 200 persone direttamente presso i fabbricanti e gli importatori. Non è noto il numero di lavoratori che presso i rivenditori specializzati operano nella vendita di fuochi d’artificio o in qualità di pirotecnici professionisti<sup><a href="#fn-d6910e482" id="fnbck-d6910e482">12</a></sup>. Attualmente in Svizzera esistono quattro aziende che fabbricano fuochi d’artificio in grandi quantità, in prevalenza vulcani, fiammiferi bengala e bombe da tavola.</p>
<p class="absatz man-space-before-4">Secondo le stime dei commercianti i fuochi d’artificio che producono esclusivamente rumore rappresentano al massimo il 10 per cento della loro cifra d’affari. Si deve partire dal presupposto che un’estensione dell’obbligo di ottenere un permesso d’uso e un permesso d’acquisto ai fuochi d’artificio della categoria F3 e a maggior ragione delle categorie F2 e F3 (minoranza <i>[Baumann, …]</i>) comporterebbe importanti perdite in termini di cifra d’affari: nel commercio al dettaglio<sup><a href="#fn-d6910e498" id="fnbck-d6910e498">13</a></sup> si potrebbero vendere ancora soltanto fuochi d’artificio che presentano un rischio potenziale molto ridotto o ridotto (categorie F1 e F2) o fuochi d’artificio che presentano un rischio potenziale molto ridotto (categoria F1, minoranza <i>[Baumann, …]</i>).</p>
<p class="absatz man-space-before-4">Sebbene il Consiglio federale sia disposto ad andare incontro alle esigenze del settore prevedendo eccezioni all’obbligo di ottenere un permesso d’uso e un permesso d’acquisto per i vulcani e altri fuochi d’artificio con caratteristiche analoghe, l’offerta di prodotti nel commercio al dettaglio verrebbe comunque ridotta e diminuirebbe altresì l’attrattiva del commercio al dettaglio sia per i commercianti che per i clienti.</p>
<p class="absatz man-space-before-4">Si deve presupporre che solo un numero esiguo di persone che oggi acquistano e accendono fuochi d’artificio della categoria F3 sia disposto a investire tempo e denaro nel completare una formazione per ottenere un permesso d’uso e nel richiedere un permesso d’acquisto. Di conseguenza, le vendite di fuochi d’artificio della categoria F3 o delle categorie F2 e F3 (minoranza <i>[Baumann, …]</i>) crollerebbero.</p>
<p class="absatz man-space-before-4">Anche i fuochi d’artificio professionali saranno interessati dalla disposizione se i Cantoni e i Comuni decideranno di limitarne ulteriormente l’accensione (anche<i> </i>minoranza <i>[Baumann, …]</i>) o di autorizzarla soltanto per eventi pubblici (minoranza <i>[Baumann, …]</i>).</p>
<p class="absatz man-space-before-4">Per la grande distribuzione i fuochi d’artificio sono solo una parte molto esigua della gamma di prodotti, di conseguenza le ripercussioni sarebbero limitate.</p>
<div class="footnotes">
<p id="fn-d6910e482"><sup><a href="#fnbck-d6910e482">12</a></sup><sup></sup> Minger Jürg / Chrétien Rémy / Probst Sabine / Schweighauser Anina / Moser Joëlle (2024): Rechtliche und wirtschaftliche Abklärungen im Zusammenhang mit der eidgenössischen Volksinitiative «Für eine Einschränkung von Feuerwerk». Federas Beratung AG su incarico dell’Ufficio federale dell’ambiente (UFAM), pag. 80. Può essere ottenuto gratuitamente all’indirizzo: <a href="https://www.bafu.admin.ch/bafu/it/home.html" target="_blank">
				www.bafu.admin.ch
			</a> &gt; Temi &gt; Rumore &gt; Pubblicazioni e studi &gt; Studi.</p>
<p id="fn-d6910e498"><sup><a href="#fnbck-d6910e498">13</a></sup><sup></sup> Commercio al dettaglio: la vendita libera di fuochi d’artificio agli utilizzatori (art. 1<i>a </i>lett. f. OEspl).</p>
</div>
</div></section><section id="lvl_6/lvl_6.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.4">6.4 Ripercussioni sulla società</a>
</h2>
<div class="collapseable">
<p class="absatzvor man-space-before-8">In Svizzera molte persone associano tradizionalmente i fuochi d’artificio alle celebrazioni del 1° agosto e, in misura crescente, anche a Capodanno. Anche il Tribunale federale ha confermato un certo interesse pubblico degno di protezione per il mantenimento delle tradizioni dei fuochi d’artificio il 1° agosto e in occasione dell’ultimo dell’anno, a prescindere dal fatto che siano organizzati privatamente o pubblicamente<sup><a href="#fn-d6910e537" id="fnbck-d6910e537">14</a></sup>. Questi fuochi d’artificio continuerebbero a essere consentiti. Tuttavia, i fuochi d’artificio delle categorie F3 e F4 o delle categorie F2–F4 (minoranza <i>[Baumann, …]</i>) sarebbero soggetti all’obbligo di ottenere un permesso d’uso e un permesso d’acquisto. Nella variante della minoranza<i> (Baumann, …)</i> si dovrebbe inoltre ottenere un’autorizzazione per l’accensione di fuochi d’artificio delle categorie F3 e F4 e i fuochi d’artificio professionali potrebbero essere fatti esplodere soltanto in occasione di un evento pubblico.</p>
<p class="absatz man-space-before-4">L’estensione dell’obbligo di ottenere un permesso d’uso accresce gli ostacoli per gli utilizzatori di fuochi d’artificio, ma in linea di massima permette comunque di utilizzare fuochi d’artificio di tutte le categorie. Il grande pubblico potrà continuare a utilizzare fuochi d’artificio delle categorie inferiori non soggetti ad autorizzazione. In questo modo il progetto considera adeguatamente i vari interessi in gioco.</p>
<p class="absatz man-space-before-4">La maggior parte dell’opinione pubblica vede con occhio critico i fuochi d’artificio destinati esclusivamente a produrre uno scoppio. Anche secondo la giurisprudenza del Tribunale federale questi petardi sono meno attrattivi rispetto ai fuochi d’artificio che creano effetti ottici e, inoltre, si limitano a produrre rumore<sup><a href="#fn-d6910e558" id="fnbck-d6910e558">15</a></sup>.</p>
<p class="absatz man-space-before-4">Le persone che, a causa del rumore dei botti, erano solite chiudersi in casa o partire per il 1° agosto o per Capodanno non dovrebbero probabilmente più farlo.</p>
<div class="footnotes">
<p id="fn-d6910e537"><sup><a href="#fnbck-d6910e537">14</a></sup><sup></sup> DTF <b>146 </b>II 17, consid. 9.3.1.</p>
<p id="fn-d6910e558"><sup><a href="#fnbck-d6910e558">15</a></sup><sup></sup> DTF <b>146</b> II 17, consid. 9.3.2.</p>
</div>
</div></section><section id="lvl_6/lvl_6.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.5">6.5 Ripercussioni sull’ambiente</a>
</h2>
<div class="collapseable">
<p class="absatzvor man-space-before-8">Lo sparo di fuochi d’artificio produce livelli elevati di rumorosità che possono spaventare o disturbare persone e animali. Un aspetto particolarmente importante dal punto di vista della protezione degli animali è il fatto che il rumore degli scoppi e le emissioni luminose possono spaventare gli animali e, quindi, causare loro un notevole stress. I fuochi d’artificio producono ogni anno diverse centinaia di tonnellate di polveri fini e rifiuti (residui dei fuochi d’artificio). Infine, la manipolazione scorretta di fuochi d’artificio può provocare incidenti oppure incendi di edifici, boschi o superfici<sup><a href="#fn-d6910e576" id="fnbck-d6910e576">16</a></sup>.</p>
<p class="absatz man-space-before-4">Nel complesso, il numero di incendi e di infortuni in Svizzera dovrebbe diminuire dal momento che verrebbero sparati meno fuochi d’artificio e quelli che presentano un rischio potenziale medio oppure un rischio potenziale ridotto o medio (minoranza <i>[Baumann, …]</i>) dovrebbero essere utilizzati soltanto da persone in possesso dell’abilitazione necessaria. Il disturbo arrecato dal rumore alle persone e agli animali e l’inquinamento dell’aria e del suolo diminuirebbero poiché si può presumere che complessivamente vi sarà un calo significativo dei fuochi d’artificio soggetti all’obbligo di ottenere un permesso d’uso e un permesso d’acquisto e solo le persone che dispongono delle conoscenze tecniche necessarie potranno ancora utilizzare questi prodotti. Durante i corsi obbligatori i partecipanti saranno sensibilizzati e formati adeguatamente.</p>
<p class="absatz man-space-before-4">Tuttavia, i fuochi d’artificio esplosi durante eventi pubblici potrebbero continuare ad avere effetti negativi, in particolare un temporaneo superamento dei valori limite delle polveri sottili.</p>
<div class="footnotes"><p id="fn-d6910e576"><sup><a href="#fnbck-d6910e576">16</a></sup><sup></sup> Per maggiori dettagli cfr. messaggio del 16 ottobre 2024 concernente l’iniziativa popolare «Per una limitazione dei fuochi d’artificio» (<a href="https://fedlex.data.admin.ch/eli/fga/2024/2685" target="_blank">FF <b>2024</b> 2685 </a>segg.).</p></div>
</div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable">
<p class="absatzvor man-space-before-8">La competenza della Confederazione di emanare prescrizioni nella legislazione sugli esplosivi risulta in particolare dagli articoli 95 capoverso 1 e 118 capoverso 2 lettera a Cost. Secondo quest’ultimo articolo costituzionale, la Confederazione può emanare prescrizioni sull’impiego di sostanze chimiche e oggetti che possono mettere in pericolo la salute. L’articolo 118 capoverso 2 Cost. conferisce alla Confederazione competenze legislative per la protezione della salute. Per i settori parziali menzionati nel capoverso 2 la Confederazione dispone di una competenza legislativa completa (ossia non limitata all’emanazione di principi) e con effetto derogatorio susseguente<sup><a href="#fn-d6910e605" id="fnbck-d6910e605">17</a></sup>. I fuochi d’artificio contengono sostanze chimiche e possono essere pericolosi per la salute. Il concetto generico di «oggetti che possono mettere in pericolo la salute» comprende in particolare oggetti che possono essere utilizzati in modo improprio per minacciare o ferire le persone<sup><a href="#fn-d6910e616" id="fnbck-d6910e616">18</a></sup>. Tra questi rientrano anche gli esplosivi e i fuochi d’artificio.</p>
<p class="absatz man-space-before-4">Il progetto rappresenta infine un’ingerenza nella libertà economica delle imprese che fabbricano, importano, commerciano o utilizzano a titolo professionale fuochi d’artificio. Secondo l’articolo 95 capoverso 1 Cost., la Confederazione può emanare prescrizioni sull’esercizio dell’attività economica privata. Tale disposizione consente una limitazione della libertà economica (art. 27 Cost.) se vengono adottate misure volte a proteggere la salute, l’ambiente o la sicurezza. L’obiettivo del progetto è disciplinare in modo più rigoroso le operazioni con fuochi d’artificio e considerare maggiormente gli aspetti legati alla salute, all’ambiente e alla sicurezza. La restrizione di questo diritto fondamentale potrebbe essere giustificata in linea di principio dall’interesse pubblico alla protezione della salute, dell’ambiente e degli animali (art. 36 cpv. 2 Cost.). Le ripercussioni negative sulle imprese saranno tuttavia attenuate dal momento che continuerà a non essere introdotto un divieto assoluto, fatta eccezione per i fuochi d’artificio destinati esclusivamente a produrre uno scoppio. Considerando che l’attività commerciale può proseguire, sebbene a condizioni più difficili, e alla luce degli interessi contrastanti in materia di salute, ambiente e sicurezza, le modifiche previste sono proporzionate. Infine, l’accensione di fuochi d’artificio è limitata nel tempo e spesso anche localizzata, perché di norma vengono esplosi solo in alcuni giorni dell’anno in occasione di festività.</p>
<div class="footnotes">
<p id="fn-d6910e605"><sup><a href="#fnbck-d6910e605">17</a></sup><sup></sup> St. Galler Kommentar zur Bundesverfassung (2023), 4<sup>a</sup> ed., Dike Verlag, Poledna Tomas / Rütsche Bernhard, art. 118 n. 22.</p>
<p id="fn-d6910e616"><sup><a href="#fnbck-d6910e616">18</a></sup><sup></sup> Ebenda, art. 118 n. 33.</p>
</div>
</div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con gli impegni internazionali della Svizzera</a>
</h2>
<div class="collapseable">
<p class="absatzvor man-space-before-8">Gli impegni internazionali della Svizzera scaturiscono in primo luogo dall’Accordo generale del 30 ottobre 1947<sup><a href="#fn-d6910e631" id="fnbck-d6910e631">19</a></sup> su le tariffe doganali e il commercio (GATT), dall’Accordo del 12 aprile 1979<sup><a href="#fn-d6910e643" id="fnbck-d6910e643">20</a></sup> sugli ostacoli tecnici agli scambi (Accordo TBT) e dall’Accordo del 22 luglio 1972<sup><a href="#fn-d6910e655" id="fnbck-d6910e655">21</a></sup> tra la Confederazione Svizzera e la Comunità economica europea (ALS72).</p>
<p class="absatz man-space-before-4">L’articolo III numero 4 GATT sancisce l’obbligo di impostare e applicare le norme interne in modo non discriminante e l’articolo XI numero 1 GATT vieta le restrizioni quantitative al commercio. Le misure proposte non tengono conto del luogo di origine e non vi sono indizi di una discriminazione delle importazioni. In linea di massima, tuttavia, il divieto di utilizzare fuochi d’artificio destinati esclusivamente a produrre uno scoppio potrebbe essere considerato una restrizione inammissibile delle importazioni ai sensi dell’articolo XI numero 1 GATT. L’articolo XX GATT menziona però diverse eccezioni, che possono giustificare la mancata osservanza delle disposizioni del GATT nel singolo caso, tra cui la protezione della salute e della vita delle persone e degli animali nel territorio dello Stato membro regolatore nell’articolo XX lettera b. Nell’ambito dell’Accordo TBT vengono formulate in linea di massima le stesse considerazioni per stabilire se una prescrizione tecnica che limita il commercio sia necessaria per il raggiungimento di obiettivi legittimi, come la protezione della salute di persone, animali e piante.</p>
<p class="absatz man-space-before-4">La presente restrizione al commercio non sarebbe fondamentalmente consentita nemmeno in base alle pertinenti disposizioni dell’ALS72 e di altri accordi di libero scambio conclusi dalla Svizzera nel settore delle merci, ma potrebbe essere giustificata da apposite disposizioni derogatorie e a condizione che sia affermata la necessità del divieto.</p>
<p class="absatz man-space-before-4">Come illustrato nel numero 6.5, le misure proposte forniscono un importante contributo per la protezione della salute di persone, animali e piante. Il presente progetto prevede restrizioni al commercio meno estese rispetto all’iniziativa sui fuochi d’artificio: il divieto di utilizzare qualsiasi fuoco d’artificio che produce rumore è infatti ridotto ai fuochi d’artificio destinati esclusivamente a produrre uno scoppio. Questi ultimi sono particolarmente dannosi per la salute degli esseri umani e degli animali e di conseguenza l’adozione di misure più blande, come campagne informative o l’estensione dell’obbligo di ottenere un permesso d’uso, non avrebbe permesso di raggiungere il livello di protezione auspicato. Gli altri prodotti della categoria F3 ed eventualmente della categoria F2 (minoranza <i>[Baumann, …]</i>) non sono sottoposti a restrizioni quantitative, ma all’obbligo di ottenere un permesso d’uso. Questa misura comporta una limitazione meno incisiva del commercio internazionale. Alla luce di ciò, le modifiche di legge proposte possono fondamentalmente essere considerate compatibili con gli impegni internazionali della Svizzera.</p>
<div class="footnotes">
<p id="fn-d6910e631"><sup><a href="#fnbck-d6910e631">19</a></sup><sup></sup> <a href="https://fedlex.data.admin.ch/vocabulary/legal-taxonomy/2242" target="_blank" data-rs-uri="https://fedlex.data.admin.ch/eli/cc/1959/1745_1807_1812" data-rs="0.632.21" data-lang="it">RS <b>0.632.21</b></a></p>
<p id="fn-d6910e643"><sup><a href="#fnbck-d6910e643">20</a></sup><sup></sup> <a href="https://fedlex.data.admin.ch/vocabulary/legal-taxonomy/2254" target="_blank" data-rs-uri="https://fedlex.data.admin.ch/eli/cc/1979/2357_2361_2361" data-rs="0.632.231.41" data-lang="it">RS <b>0.632.231.41</b></a></p>
<p id="fn-d6910e655"><sup><a href="#fnbck-d6910e655">21</a></sup><sup></sup> <a href="https://fedlex.data.admin.ch/vocabulary/legal-taxonomy/2413" target="_blank" data-rs-uri="https://fedlex.data.admin.ch/eli/cc/1972/3115_3169_2949" data-rs="0.632.401" data-lang="it">RS <b>0.632.401</b></a></p>
</div>
</div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable"><p class="absatzvor man-space-before-8">Il progetto prevede disposizioni importanti che contengono norme di diritto, le quali secondo l’articolo 164 capoverso 1 Cost. devono essere emanate sotto forma di legge federale. La competenza dell’Assemblea federale è sancita nell’articolo 163 capoverso 1 Cost.</p></div></section><section id="lvl_7/lvl_7.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.4">7.4 Subordinazione al freno alle spese</a>
</h2>
<div class="collapseable"><p class="absatzvor man-space-before-8">Il progetto non contiene né nuove disposizioni in materia di sussidi né nuovi crediti d’impegno o limiti di spesa. Il progetto non sottostà pertanto al freno alle spese (art. 159 cpv. 3 lett. b Cost.).</p></div></section><section id="lvl_7/lvl_7.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.5">7.5 Rispetto del principio di sussidiarietà</a>
</h2>
<div class="collapseable">
<p class="absatzvor man-space-before-8">L’uso di fuochi d’artificio è già oggi ampiamente regolamentato. Per l’importazione, la vendita e l’uso di fuochi d’artificio esistono prescrizioni a tutti i tre livelli federali. L’esecuzione delle prescrizioni compete in linea di massima ai Cantoni. Il progetto non comporta alcun cambiamento per quanto concerne la ripartizione delle competenze tra Confederazione e Cantoni.</p>
<p class="absatz man-space-before-4">Nell’attribuzione e nell’adempimento dei compiti statali va osservato il principio della sussidiarietà (art. 5<i>a</i> Cost.). Secondo l’articolo 43<i>a</i> capoverso 1 Cost., la Confederazione assume unicamente i compiti che superano la capacità dei Cantoni o che esigono un disciplinamento uniforme da parte sua. Gli inasprimenti previsti nel presente progetto, come l’estensione dell’obbligo di ottenere un permesso d’uso per determinati fuochi d’artificio, necessitano di una base in una legge federale. Per contro, l’articolo 44 P-LEspl lascia ai Cantoni e ai Comuni ampie possibilità di disciplinare in modo più severo l’accensione di fuochi d’artificio. A tal fine si devono osservare le prescrizioni minime del diritto federale; una regolamentazione meno severa di quella prevista dal diritto federale non è possibile. Le autorità cantonali, e se del caso quelle comunali, hanno un margine discrezionale quando si tratta di valutare le consuetudini locali e l’interesse pubblico per gli eventi che hanno un carattere o una tradizione locali<sup><a href="#fn-d6910e699" id="fnbck-d6910e699">22</a></sup>. Il rispetto del principio di sussidiarietà è garantito.</p>
<div class="footnotes"><p id="fn-d6910e699"><sup><a href="#fnbck-d6910e699">22</a></sup><sup></sup> Cfr. DTF <b>146 </b>II 17, consid. 6.1.</p></div>
</div></section><section id="lvl_7/lvl_7.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.6">7.6 Delega di competenze legislative</a>
</h2>
<div class="collapseable"><p class="absatzvor man-space-before-8">Il progetto di legge non prevede alcuna delega di competenze legislative.</p></div></section><section id="lvl_7/lvl_7.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.7">7.7 Protezione dei dati</a>
</h2>
<div class="collapseable"><p class="absatzvor man-space-before-8">I dati relativi alle autorizzazioni che in futuro saranno necessarie per i fuochi d’artificio delle categorie F2 e F3 (minoranza <i>[Baumann, …]</i>) o della categoria F3 saranno archiviati nella banca dati già esistente dei permessi d’uso della SEFRI. Il progetto non ha nessun’altra rilevanza dal punto di vista della protezione dei dati.</p></div></section>
</div></section></main>
</div></body>
</html>
