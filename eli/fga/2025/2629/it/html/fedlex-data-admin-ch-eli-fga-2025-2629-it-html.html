<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Decisione generale<br>dell’organo di notifica per prodotti chimici concernente la proroga dell’omologazione di biocidi per far fronte a situazioni eccezionali secondo l’articolo 30 dell’ordinanza del 18 maggio 2005 sui biocidi</h1>
<p class="erlassdatum man-space-before-3">dell’8 settembre 2025</p>
</div>
<div id="preamble"><div>
<p class="man-template-autor man-space-before-10">L’organo di notifica per prodotti chimici<span class="man-font-style-normal"><sup><a href="#fn-d5551e15" id="fnbck-d5551e15">1</a></sup></span>, d’intesa con i servizi di valutazione<span class="man-font-style-normal"><sup><a href="#fn-d5551e33" id="fnbck-d5551e33">2</a></sup></span>,</p>
<p class="absatz man-space-before-4">visto l’articolo 30 in combinato disposto con l’articolo 8 capoverso 1 lettera d numero 1 e l’articolo 26 capoversi 1 e 2 lettera d nonché l’articolo 26<i>a</i> dell’ordinanza del 18 maggio 2005<sup><a href="#fn-d5551e51" id="fnbck-d5551e51">3</a></sup><sup> </sup>sui biocidi (OBioc);</p>
<p class="absatz man-space-before-4">considerando che la decisione generale del 20 marzo 2025 (FF <i>2025</i> 985) concernente l’omologazione di biocidi per far fronte a situazioni eccezionali secondo l’articolo 30 dell’ordinanza del 18 maggio 2005 sui biocidi ha effetto limitato sino al 16 settembre 2025 e che il Cercle Exotique ha chiesto all’organo di notifica per prodotti chimici (titolare dell’omologazione) di prorogare tale decisione poiché ritiene ancora fondamentale lottare contro i nidi primari e secondari del calabrone asiatico;</p>
<p class="absatz man-space-before-4">considerando che la domanda è stata presentata all’organo di notifica per prodotti chimici oltre un mese prima della scadenza dell’omologazione di cui sopra per i biocidi destinati a far fronte a situazioni eccezionali; </p>
<p class="absatz man-space-before-4">considerando che il calabrone asiatico è ancora presente, che i biocidi omologati per la lotta contro questo parassita si sono dimostrati efficaci, che il pericolo da esso derivante non può essere efficacemente contenuto con altri mezzi e che una proroga dell’omologazione è proporzionata dal punto di vista della protezione della salute e dell’ambiente; </p>
<p class="absatz man-space-before-4">considerando che secondo l’articolo 8 capoverso 1 lettera d numero 1 OBioc le omologazioni di biocidi per far fronte a situazioni eccezionali possono essere prorogate di al massimo 550 giorni;</p>
<p class="man-template-verb man-space-before-3 man-space-after-18">decide:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">la decisione generale dell’organo di notifica concernente l’omologazione di biocidi per la lotta contro il calabrone asiatico del 20 marzo 2025 è prorogata sino al 30 settembre 2025;</dd>
<dt class="man-space-before-4">2. </dt>
<dd class="man-space-before-4">i biocidi immessi sul mercato in virtù della decisione generale del 20 marzo 2025, prorogata con la presente decisione generale, possono essere immessi sul mercato e consegnati a consumatori finali sino al 30 settembre 2025;</dd>
<dt class="man-space-before-4">3. </dt>
<dd class="man-space-before-4">questi biocidi possono essere utilizzati a titolo professionale e commerciale per una durata illimitata, fatta salva un’eventuale data di scadenza;</dd>
<dt class="man-space-before-4">4. </dt>
<dd class="man-space-before-4">secondo l’articolo 55 capoverso 2 della legge federale del 20 dicembre 1968<sup><a href="#fn-d5551e99" id="fnbck-d5551e99">4</a></sup> sulla procedura amministrativa (PA) a un eventuale ricorso contro la presente decisione generale è tolto l’effetto sospensivo.</dd>
</dl>
<div class="footnotes">
<p id="fn-d5551e15"><sup><a href="#fnbck-d5551e15">1</a></sup><sup></sup><sup> </sup><sup> </sup>L’organo di notifica per prodotti chimici è l’organo comune concepito come sportello unico e organo di decisione per i prodotti chimici dell’UFAM, dell’UFSP e della SECO in virtù dell’articolo 4 capoverso 1 lettera h della legge sui prodotti chimici (LPChim; <a href="https://fedlex.data.admin.ch/vocabulary/legal-taxonomy/9395" target="_blank" data-rs-uri="https://fedlex.data.admin.ch/eli/cc/2004/724" data-rs="813.1" data-lang="it">RS <b>813.1</b></a>).</p>
<p id="fn-d5551e33"><sup><a href="#fnbck-d5551e33">2</a></sup><sup></sup>  I servizi di valutazione di cui all’articolo 78 dell’ordinanza sui prodotti chimici (OPChim; <a href="https://fedlex.data.admin.ch/vocabulary/legal-taxonomy/9396" target="_blank" data-rs-uri="https://fedlex.data.admin.ch/eli/cc/2015/366" data-rs="813.11" data-lang="it">RS <b>813.11</b></a>) sono l’UFSP per le questioni inerenti alla protezione della vita e della salute dell’essere umano, l’UFAM per le questioni inerenti alla protezione dell’ambiente e della protezione indiretta dell’essere umano e la SECO per le questioni inerenti alla protezione dei lavoratori.</p>
<p id="fn-d5551e51"><sup><a href="#fnbck-d5551e51">3</a></sup><sup></sup> <a href="https://fedlex.data.admin.ch/vocabulary/legal-taxonomy/9400" target="_blank" data-rs-uri="https://fedlex.data.admin.ch/eli/cc/2005/468" data-rs="813.12" data-lang="it">RS <b>813.12</b></a></p>
<p id="fn-d5551e99"><sup><a href="#fnbck-d5551e99">4</a></sup><sup></sup> <a href="https://fedlex.data.admin.ch/vocabulary/legal-taxonomy/5059" target="_blank" data-rs-uri="https://fedlex.data.admin.ch/eli/cc/1969/737_757_755" data-rs="172.021" data-lang="it">RS <b>172.021</b></a></p>
</div>
</div></div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u1">Rimedi giuridici</a>
</h6>
<div class="collapseable">
<p class="absatz man-space-before-4">Conformemente all’articolo 50 PA, contro questa decisione può essere presentato ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. L’atto scritto dev’essere presentato all’autorità o consegnato all’ufficio postale svizzero o a una rappresentanza diplomatica o consolare svizzera al più tardi l’ultimo giorno del termine (art. 21 cpv. 1 PA). Il ricorso deve contenere le conclusioni, i motivi, i mezzi di prova e la firma del ricorrente o del suo rappresentante. Devono essere allegati la decisione impugnata e i documenti indicati come mezzi di prova, se sono in possesso del ricorrente (art. 52 cpv. 1 PA).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">15 settembre 2025</p>
				</td>
				<td>
					
					<p class="unterschriftenfi1 man-space-before-24">Organo di notifica per prodotti chimici:</p>
					<p class="unterschriftenfi man-space-before-6">Il capo, Mauro Schindler</p>
				</td>
			</tr>
		</table></div>
</div></article></main>
</div></body>
</html>
