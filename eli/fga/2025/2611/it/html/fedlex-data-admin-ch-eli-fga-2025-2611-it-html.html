<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 25.441--><p class="srnummer man-space-after-18">ad 25.441</p>
<h1 class="erlasstitel botschafttitel">Iniziativa parlamentare<br>La durata massima dell’indennità per lavoro ridotto deve poter essere prolungata di 12 periodi di conteggio in luogo degli attuali sei<br>Rapporto della Commissione della sicurezza sociale e della sanità del Consiglio degli Stati del 26 giugno 2025<br>Parere del Consiglio federale</h1>
<h2 class="botschaftkurztitel man-space-before-4">del 3 settembre 2025</h2>
<p class="botschaftlinie man-space-before-10"></p>
<p class="salutation man-space-before-3">Onorevoli presidente e consiglieri,</p>
<p class="absatzvor man-space-before-8">conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione della sicurezza sociale e della sanità del Consiglio degli Stati del 26 giugno 2025<sup><a href="#fn-d5010e24" id="fnbck-d5010e24">1</a></sup> concernente l’iniziativa parlamentare 25.441 «La durata massima dell’indennità per lavoro ridotto deve poter essere prolungata di 12 periodi di conteggio in luogo degli attuali sei».</p>
<p class="absatzvor man-space-before-8">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">3 settembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Parere</p>
<div class="footnotes"><p id="fn-d5010e24"><sup><a href="#fnbck-d5010e24">1</a></sup><sup></sup>  <a href="https://fedlex.data.admin.ch/eli/fga/2025/2281" target="_blank">FF <b>2025</b> 2281</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8">Il 9 maggio 2025 il consigliere agli Stati Pierre-Yves Maillard ha presentato l’iniziativa parlamentare «La durata massima dell’indennità per lavoro ridotto deve poter essere prolungata di 12 periodi di conteggio in luogo degli attuali sei». Il 15 maggio 2025 la Commissione della sicurezza sociale e della sanità del Consiglio degli Stati (CSSS-S) ha esaminato l’iniziativa parlamentare e, con 9 voti contro 3 e 1 astensione, ha deciso di darvi seguito. Il 22 maggio 2025 la Commissione della sicurezza sociale e della sanità del Consiglio nazionale (CSSS-N) ha aderito a questa decisione con 15 voti contro 8. Il 26 giugno 2025 la CSSS-S ha deliberato e ha adottato, con 8 voti contro 3, il progetto di legge e il rapporto della Commissione all’attenzione del Consiglio degli Stati e, il 2 luglio 2025, li ha sottoposti per parere al Consiglio federale. </p>
<p class="absatz man-space-before-4">L’iniziativa parlamentare prevede che l’articolo 35 della legge del 25 giugno 1982<sup><a href="#fn-d5010e75" id="fnbck-d5010e75">2</a></sup><sup> </sup>sull’assicurazione contro la disoccupazione (LADI) sia modificato in maniera tale che il Consiglio federale possa prolungare la durata massima dell’indennità per lavoro ridotto (ILR) di al massimo 12 mesi anziché sei come previsto attualmente. Prevede inoltre l’introduzione di un periodo di attesa di sei mesi nel caso in cui l’ILR sia stata percepita ininterrottamente per 24 mesi. </p>
<p class="absatz man-space-before-4">La modifica della LADI deve essere dichiarata urgente in virtù dell’articolo 165 capoverso 1 della Costituzione federale (Cost.)<sup><a href="#fn-d5010e91" id="fnbck-d5010e91">3</a></sup>. Il carattere urgente della procedura è giustificato dal fatto che alcune aziende che già da tempo ricorrono al lavoro ridotto raggiungeranno presto la durata massima di riscossione dell’ILR, il che rischia di mettere a repentaglio numerosi posti di lavoro. Considerata tale urgenza, la CSSS-S ha rinunciato alla procedura di consultazione. La durata di validità del presente progetto è, secondo quanto previsto, limitata al 31 dicembre 2028. </p>
<div class="footnotes">
<p id="fn-d5010e75"><sup><a href="#fnbck-d5010e75">2</a></sup><sup></sup>  <a href="https://fedlex.data.admin.ch/vocabulary/legal-taxonomy/10282" target="_blank" data-rs-uri="https://fedlex.data.admin.ch/eli/cc/1982/2184_2184_2184" data-rs="837.0" data-lang="it">RS <b>837.0</b></a></p>
<p id="fn-d5010e91"><sup><a href="#fnbck-d5010e91">3</a></sup><sup></sup>  <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p class="absatzvor man-space-before-8">Come indicato nel rapporto della Commissione, l’ILR può essere riscossa, in un termine quadro biennale, per al massimo 12 periodi di conteggio (art. 35 cpv. 1 LADI). Il rapporto illustra inoltre come e a quali condizioni il Consiglio federale può prolungare di sei mesi la durata massima dell’ILR e precisa che per il periodo dal 1º agosto 2024 al 31 luglio 2026 tale durata è stata prolungata a 18 mesi. Alla luce delle incertezze congiunturali, il Consiglio federale ha esercitato la propria competenza legale e ha permesso alle aziende che da diversi mesi sono colpite da perdite di lavoro a causa di difficoltà di smercio di percepire l’ILR più a lungo. Inoltre la LADI consente, alla scadenza di un primo termine quadro, di aprirne direttamente uno nuovo se i presupposti per la riscossione dell’ILR sono adempiuti (art. 31–41 LADI). Le basi legali attuali consentono quindi di percepire l’ILR per un periodo di tempo maggiore.</p>
<p class="absatz man-space-before-4">Si può ricorrere al lavoro ridotto se la perdita di lavoro è probabilmente temporanea ed è presumibile che con la diminuzione del lavoro potranno essere conservati i posti di lavoro (art. 31 cpv. 1 lett. d LADI). Il termine «temporanea» indica che la durata di riscossione dell’ILR deve essere limitata nel tempo. Secondo il Consiglio federale lo scopo del lavoro ridotto non è quello di far sì che l’assicurazione contro la disoccupazione (AD) sovvenzioni a lungo termine posti di lavoro versando l’ILR. </p>
<p class="absatz man-space-before-4">Nel recente passato si è derogato due volte alle disposizioni previste all’articolo 35 LADI introducendo una durata massima delle prestazioni di 24 mesi: a seguito della crisi finanziaria del 2008–2009 e durante la pandemia di COVID-19. Queste crisi economiche si sono contraddistinte per il loro carattere inaspettato, un calo del valore aggiunto, un rapido e significativo aumento della disoccupazione e una forte insicurezza in merito ai futuri sviluppi. In entrambi i casi, la durata massima delle prestazioni è stata prolungata a 24 mesi per un periodo di tempo limitato: dal 1º aprile 2010 al 31 dicembre 2011<sup><a href="#fn-d5010e112" id="fnbck-d5010e112">4</a></sup> in occasione della crisi finanziaria, dal 1º luglio 2021 al 28 febbraio 2022<sup><a href="#fn-d5010e126" id="fnbck-d5010e126">5</a></sup> e poi fino al 30 giugno 2022<sup><a href="#fn-d5010e149" id="fnbck-d5010e149">6</a></sup> durante la pandemia. </p>
<p class="absatz man-space-before-4">L’attuale indebolimento congiunturale e le incertezze economiche esistenti rappresentano una sfida impegnativa per i settori e le aziende colpite da perdite di lavoro persistenti. Le previsioni congiunturali del mese di giugno 2025 e l’evoluzione attuale del mercato del lavoro non fanno presagire una recessione imminente. Tuttavia, per il 2025 e il 2026 si prevede una crescita dell’economia svizzera nettamente al di sotto della media (1,3 %, risp. 1,2 %). A giugno 2025 il tasso di disoccupazione era del 2,7 per cento (2,9 % destagionalizzato). Infine, secondo il rapporto della Commissione e rispetto all’occupazione svizzera nel suo complesso, il numero dei posti di lavoro per i quali nei prossimi mesi verrà esaurita la durata massima delle prestazioni è relativamente basso, pari a circa 2500–4850 lavoratori (850–1600 impieghi a tempo pieno). </p>
<p class="absatz man-space-before-4">Nel suo rapporto, la Commissione illustra i vantaggi del lavoro ridotto per le aziende e per l’economia. Ma, oltre ai vantaggi, il lavoro ridotto comporta anche svantaggi non trascurabili. Se vi si ricorre per un periodo prolungato, può avere un effetto di conservazione delle strutture, in modo particolare se le aziende non sfruttano le risorse per modernizzarsi o riorientarsi. Vi è inoltre il rischio che la necessaria riallocazione della manodopera tra aziende, indispensabile per un sano cambiamento strutturale, venga ritardata. Il fatto di voler mantenere e sostenere finanziariamente i lavoratori presso un’azienda tramite il lavoro ridotto priva il mercato del lavoro di manodopera, accentuando la penuria di personale qualificato presso i settori e le aziende che non ricorrono al lavoro ridotto. Inoltre, la situazione delle persone attive sul mercato del lavoro può deteriorarsi, in particolare se queste non sono occupate interamente per un lungo periodo, rallentandone così l’acquisizione di competenze chiave o la perdita di quelle già acquisite. </p>
<p class="absatz man-space-before-4">Considerato che l’AD copre una buona parte dei costi salariali, vi è il rischio che il lavoro ridotto produca un effetto distorsivo sulla concorrenza se, nell’ambito dello stesso settore, alcune aziende ricorrono al lavoro ridotto, mentre altre no. Come per tutte le prestazioni d’assicurazione, anche per l’ILR sussiste il cosiddetto effetto inerziale. Questo fenomeno può manifestarsi quando si ricorre all’ILR per preservare posti di lavoro che si sarebbero potuti mantenere anche senza l’intervento dell’AD. Anche questo effetto inerziale può generare effetti distorsivi sulla concorrenza. Questi rischi macroeconomici indesiderati si intensificano se si ricorre ininterrottamente al lavoro ridotto per un lungo periodo di tempo. In ultimo, non si può escludere che dopo la riscossione dell’ILR possano comunque esservi dei licenziamenti e che l’introduzione del lavoro ridotto abbia semplicemente posticipato la disoccupazione. </p>
<p class="absatz man-space-before-4">L’iniziativa parlamentare comporta anche rischi specifici a livello di assicurazioni<i> </i>sociali. Il Consiglio federale è dell’avviso che il nuovo periodo di attesa possa essere facilmente aggirato. È sufficiente che un datore di lavoro si astenga dal riscuotere l’ILR per un solo mese durante il termine quadro biennale, per poi chiedere l’apertura di un nuovo termine quadro durante il quale potrà percepire ininterrottamente l’ILR (almeno fino alla scadenza del progetto di legge). Il Consiglio federale teme che, potendo beneficiare delle prestazioni dell’AD, con l’introduzione di questa misura i datori di lavoro siano meno incentivati a ottemperare al loro obbligo di ridurre il danno. Anche se parte dal presupposto che le aziende ricorrano al lavoro ridotto solo se necessario, il Consiglio federale è dell’opinione che il presente progetto della Commissione possa aumentare il rischio di abusi.</p>
<p class="absatz man-space-before-4">Infine, secondo il rapporto della Commissione, l’attuazione del progetto genererebbe per l’AD costi diretti tra i 24 e i 45 milioni di franchi. Questi costi supplementari potrebbero salire notevolmente a lungo termine se il ricorso al lavoro ridotto dovesse continuare ad aumentare nei prossimi mesi e se negli anni successivi altre aziende dovessero superare l’attuale durata massima di 18 mesi.</p>
<p class="absatz man-space-before-4">Il dazio supplementare per le importazioni dalla Svizzera annunciato dagli Stati Uniti il 31 luglio 2025, pari al 39 per cento, è nettamente superiore a quello applicato ad altri Paesi (come gli Stati membri dell’UE, il Regno Unito o i partner dell’AELS). Ciò potrebbe compromettere la competitività dell’economia svizzera rispetto ad altri importanti partner commerciali degli Stati Uniti. Se i dazi supplementari sulle esportazioni svizzere annunciati il 31 luglio 2025 dovessero rimanere in vigore per un periodo prolungato, aumenterebbe la probabilità di un rallentamento congiunturale. Il Consiglio federale analizza costantemente gli sviluppi della situazione e il loro impatto sull’economia svizzera e, se necessario, potrà adottare rapidamente le misure del caso. Inoltre, proseguirà i negoziati con gli Stati Uniti per raggiungere un accordo. </p>
<p class="absatz man-space-before-4">Il lavoro ridotto è uno strumento di politica economica efficace per attenuare temporaneamente gli squilibri economici e preservare in modo duraturo i posti di lavoro a rischio. L’attuale durata massima di 18 mesi nell’ambito del termine quadro di 24 mesi fornisce alle aziende che ricorrono al lavoro ridotto un po’ di tempo per adeguarsi alle mutate condizioni di mercato e all’incertezza che ne deriva. Tuttavia, dal 31 luglio 2025 le condizioni quadro economiche sono notevolmente cambiate. I nuovi dazi supplementari annunciati dagli Stati Uniti, in particolare il dazio supplementare del 39 per cento che dovrebbe essere applicato alle importazioni dalla Svizzera, dovrebbero portare a uno sviluppo economico più debole di quanto previsto finora. La modifica della LADI proposta dalla CSSS-S aumenterebbe temporaneamente il margine di manovra del Consiglio federale in materia di politica economica in questa situazione straordinaria, motivo per cui il Consiglio federale accoglie con favore il progetto senza proporre modifiche. Sulla base delle considerazioni di politica economica esposte e in considerazione dei rischi menzionati, il Consiglio federale accoglie con favore anche la limitazione temporale del progetto.</p>
<div class="footnotes">
<p id="fn-d5010e112"><sup><a href="#fnbck-d5010e112">4</a></sup><sup></sup>  Art. 7 della legge federale del 25 settembre 2009 sulle misure temporanee di stabilizzazione congiunturale nei settori del mercato del lavoro, delle tecnologie dell’informazione e della comunicazione nonché del potere d’acquisto (<a href="https://fedlex.data.admin.ch/eli/oc/2009/586" target="_blank">RU <b>2009</b> 5043</a>).</p>
<p id="fn-d5010e126"><sup><a href="#fnbck-d5010e126">5</a></sup><sup></sup>  Art. 17 cpv. 1 lett. h della legge COVID-19 del 25 settembre 2020 (<a href="https://fedlex.data.admin.ch/eli/oc/2021/153" target="_blank">RU <b>2021</b> 153</a>); art. 8<i>k</i> dell’ordinanza COVID-19 assicurazione contro la disoccupazione del 20 marzo 2020 (<a href="https://fedlex.data.admin.ch/eli/oc/2021/382" target="_blank">RU <b>2021</b> 382</a>).</p>
<p id="fn-d5010e149"><sup><a href="#fnbck-d5010e149">6</a></sup><sup></sup>  Art. 9 cpv 9 dell’ordinanza COVID-19 assicurazione contro la disoccupazione del 20 marzo 2020 (<a href="https://fedlex.data.admin.ch/eli/oc/2022/39" target="_blank">RU <b>2022</b> 39</a>).</p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p class="absatzvor man-space-before-8">Il Consiglio federale propone di entrare in materia e di approvare il progetto della Commissione. </p>
<p class="abstand1seite man-space-before-0"></p>
</div></section></main>
</div></body>
</html>
