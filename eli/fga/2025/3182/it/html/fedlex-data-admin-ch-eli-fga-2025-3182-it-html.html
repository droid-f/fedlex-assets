<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Decisione<br>inerente all’assegnazione dei tumori ginecologici complessi alla medicina altamente specializzata (MAS): revoca dell’assegnazione del sottosettore tumori trofoblastici (GTD)</h1>
<p class="erlassdatum man-space-before-3">del 28 agosto 2025</p>
</div>
<div id="preamble"><div>
<p class="absatz man-space-before-4">Il settore dei tumori ginecologici complessi composto dai tre sottosettori «carcinomi ovarici/tubarici/peritoneali», «carcinomi della vulva e della vagina e carcinomi della cervice uterina» e «tumori trofoblastici (GTD)» è stato assegnato alla medicina altamente specializzata (MAS) dall’organo decisionale previsto dalla Convenzione intercantonale sulla medicina altamente specializzata (Organo decisionale MAS) con decisione del 20 maggio 2021, pubblicata il 1° giugno 2021.</p>
<p class="man-template-tab-untertit man-space-before-8">Revoca dell’assegnazione alla MAS del sottosettore «tumori trofoblastici (GTD)»</p>
<p class="absatz man-space-before-4">Con decisione del 28 agosto 2025, l’Organo decisionale MAS ha revocato l’assegnazione alla MAS del sottosettore «tumori trofoblastici (GTD)». Tale sottosettore non costituisce più parte integrante dell’elenco dei centri ospedalieri comune dei Cantoni aderenti alla Convenzione, predisposto ai sensi dell’articolo 39 LAMal in combinato disposto con l’articolo 3 capoverso 4 CIMAS. La procedura di candidatura e di attribuzione dei mandati di prestazioni nel sottosettore «tumori trofoblastici (GTD)», aperta il 21 settembre 2021, viene interrotta. </p>
<p class="absatz man-space-before-4">Questa decisione non riguarda i sottosettori «carcinomi ovarici/tubarici/peritoneali» e «carcinomi della vulva e della vagina e carcinomi della cervice uterina».</p>
<p class="man-template-tab-untertit man-space-before-8">Comunicazione e pubblicazione</p>
<p class="absatz man-space-before-4">Le motivazioni della decisione possono essere consultate sul sito internet della Conferenza svizzera delle direttrici e dei direttori cantonali della sanità (www.gdk-cds.ch).</p>
<p class="absatz man-space-before-4">La presente decisione è pubblicata nel Foglio federale.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">4 novembre 2025</p>
				</td>
				<td>
					
					<p class="unterschriftenfi1 man-space-before-24">Per l’Organo decisionale MAS:</p>
					<p class="unterschriftenfi man-space-before-6">La presidente, Natalie Rickli</p>
				</td>
			</tr>
		</table></div>
<?del-struct abstand4pt><p class="abstand1seite man-space-before-0"></p>
</div></div>
</div></body>
</html>
