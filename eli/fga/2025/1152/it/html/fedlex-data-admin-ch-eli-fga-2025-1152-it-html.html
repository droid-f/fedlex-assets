<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza concernente l’apertura dell’inchiesta «Construction Neuchâtel»</h1>
<p class="absatz ">(art. 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart; RS <i>251</i>)</p>
<p class="absatz ">Il 31 marzo 2025, la Segreteria della Commissione della concorrenza d’intesa con un membro della presidenza ha aperto un inchiesta ai sensi dell’articolo 27 LCart nei confronti di De Luca AG, COLAS SUISSE HOLDING SA, MGO Réalisations SA, Insulae SA. e Fédération Neuchâteloise des Entrepreneurs e le loro società affiliate (di seguito: destinatarie dell’inchiesta).</p>
<p class="absatz ">Si tratta di un’estensione dell’inchiesta aperta il 20 novembre 2023 dalla Segreteria d’intesa con un membro della presidenza nei confronti di Arrigo Holding SA, Duckert SA, Groupe Zuttion SA e Zuttion Construction SA e estesa il 4 marzo 2024, nei confronti di Bieri et Grisoni S.A., Entreprise de construction Sambiagio SA, Fonseca Holding SA, F. Bernasconi et Cie SA, F. Piémontesi S.A., G. Frey et Fils SA, Guido Cerini &amp; Cie, Implenia Suisse SA, Implenia SA, L.B.G. S.A., Marti Arc Jura SA, Marti Holding AG, Perucchini SA, Piemontesi Savagnier SA, S. Facchinetti S.A., Spinedi SA, TPA SA, VB constructions Sàrl, Von Arx S.A. Peseux e le loro società affiliate (cfr. pubblicazione del 19 marzo 2024 nel FUSC BB05-0000000134 e FF <i>2024</i> 631).</p>
<p class="absatz ">La Segreteria dispone di indizi per ritenere che le destinatarie dell’inchiesta, al più tardi dal 2013 e fino almeno al 2023, avrebbero coordinato le loro offerte o avrebbero aiutato a coordinare delle offerte, per alcune e a periodi, in maniera ripetuta e regolare nell’ambito di gare di appalto nel Cantone di Neuchâtel e nelle regioni limitrofe. In particolare, le destinatarie dell’inchiesta si sarebbero scambiate delle offerte e delle indicazioni sui prezzi oralemente e/o via e-mail, concordando così l’aggiudicatario designato e i prezzi da sottoporre per i progetti di costruzione, in particolare nel campo dell’edilizia e del genio civile. Tali comportamenti possono costituire un accordo illecito sui prezzi e sulla ripartizione dei mercati per partner commerciali, conformemente all’articolo 5 capoverso 1 in combinato disposto con l’articolo 5 capoverso 3 lettera a e lettera c LCart. </p>
<p class="absatz ">Entro 30 giorni dalla pubblicazione di questa comunicazione, terzi possono annunciare alla Segreteria della Commissione della concorrenza la loro intenzione di partecipare a quest’inchiesta. Secondo l’articolo 43 capoverso 1 lettera a–c LCart, possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p class="absatz man-text-align-left ">Richieste in questo senso sono da sottoporre al seguente indirizzo: Segreteria della Commissione della concorrenza, Hallwylstrasse 4, 3003 Berna, Telefono 058 462 20 40.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">3 aprile 2025     </p>
				</td>
				<td>
					
					<p class="unterschriftenfi1 ">Segreteria della Commissione della concorrenza</p>
				</td>
			</tr>
		</table></div>
</div></div></body>
</html>
