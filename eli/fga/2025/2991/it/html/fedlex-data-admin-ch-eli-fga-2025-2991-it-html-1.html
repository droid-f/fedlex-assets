<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Servizio militare con limitazioni<br>Rapporto della Commissione della gestione del Consiglio nazionale del 27 giugno 2025<br>Parere del Consiglio federale</h1>
<p class="botschaftdatum man-space-before-3">del 26 settembre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidente e consiglieri,</p>
<p class="absatzvor man-space-before-8">conformemente all’articolo 158 della legge sul Parlamento, vi sottoponiamo il nostro parere in merito al rapporto del 27 giugno 2025<sup><a href="#fn-d2286e18" id="fnbck-d2286e18">1</a></sup> della Commissione della gestione del Consiglio nazionale concernente il servizio militare con limitazioni.</p>
<p class="absatzvor man-space-before-8">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">26 settembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Parere</p>
<div class="footnotes"><p id="fn-d2286e18"><sup><a href="#fnbck-d2286e18">1</a></sup><sup></sup>  <a href="https://fedlex.data.admin.ch/eli/fga/2025/2404" target="_blank">FF <b>2025</b> 2404</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 <span class="man-font-style-normal"><span style="color: #auto;">Situazione iniziale</span></span></a>
</h1>
<div class="collapseable">
<p class="absatzvor man-space-before-8">Nel gennaio 2023, le Commissioni della gestione hanno incaricato il Controllo parlamentare dell’amministrazione (CPA) di valutare il servizio militare con limitazioni. L’attenzione era incentrata sulla valutazione dell’idoneità al servizio militare.</p>
<p class="absatz man-space-before-4">Sulla base dei risultati di questa valutazione, nella sua seduta del 27 giugno 2025 la Commissione della gestione del Consiglio nazionale (CdG‑N) ha formulato sette raccomandazioni all’attenzione del Consiglio federale. Dal punto di vista della CdG‑N, la parità di trattamento delle persone soggette all’obbligo di leva non è garantita e vi è potenziale di miglioramento, in particolare per quanto riguarda il disciplinamento dei criteri di valutazione e il rispetto delle direttive del Consiglio federale. </p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p class="absatzvor man-space-before-8">Il Consiglio federale ringrazia la CdG-N per la sua lettera del 27 giugno 2025. In merito alle singole raccomandazioni della CdG‑N (di seguito in corsivo nei riquadri) il Consiglio federale si esprime come segue.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 1 Disciplinamento dei criteri di idoneità al servizio militare in una legge</p>
					<p class="absatz man-space-before-4">Il Consiglio federale è invitato a disciplinare in una legge i criteri di base per l’idoneità al servizio militare. I criteri per l’idoneità al servizio militare devono poi essere concretizzati a livello di ordinanza, affinché queste informazioni siano pubblicamente accessibili e le persone soggette all’obbligo di leva siano in grado di stimare la propria idoneità al servizio militare.</p>
				</td>
			</tr>
			
		</table></div>
<p class="absatz man-space-before-4">Il Consiglio federale respinge in parte la raccomandazione 1 della CdG-N, dato che dal suo punto di vista l’idoneità al servizio militare ha già un sufficiente fondamento giuridico. Una concretizzazione supplementare a livello di ordinanza non sarebbe invece opportuna. </p>
<p class="absatz man-space-before-4">Per quanto concerne il reclutamento, alla luce dell’obbligo di prestare servizio militare delle persone soggette all’obbligo di leva (art. 59 cpv. 1 della Costituzione federale<sup><a href="#fn-d2286e95" id="fnbck-d2286e95">2</a></sup>; art. 2 cpv. 1 della legge militare del 3 febbraio 1995<sup><a href="#fn-d2286e107" id="fnbck-d2286e107">3</a></sup>) sussiste un rapporto giuridico particolarmente stretto con lo Stato (il cosiddetto statuto speciale o rapporto giuridico particolare). Ai sensi della giurisprudenza del Tribunale federale, per i rapporti con statuto speciale vige il principio secondo cui la normativa formale non deve entrare nei dettagli, ma i requisiti di determinatezza della base giuridica possono essere ridotti in funzione della natura del rapporto giuridico. In particolare, la regolamentazione dei dettagli può essere delegata agli organi esecutivi (DTF <i>135</i> I 79 consid. 6.2; cfr. anche DTF <i>123</i> I 296 consid. 3 con riferimenti, per analogia parimenti TF 8C_351/2022 consid. 3.4.4. in relazione ai soldati di professione). </p>
<p class="absatz man-space-before-4">Le persone soggette all’obbligo di leva non hanno accettato volontariamente lo statuto speciale (paragonabile agli scolari, cfr. DTF <i>135</i> I 79 consid. 6.2). Nel contesto del reclutamento, lo statuto speciale serve in particolare a valutare l’idoneità delle persone soggette all’obbligo di leva e a garantire un apporto sufficiente di personale all’esercito e alla protezione civile.</p>
<p class="absatz man-space-before-4">Il fatto che le persone soggette all’obbligo di leva siano tenute a partecipare al reclutamento è espressamente sancito dalla legge militare a livello formale (art. 9 cpv. 1 LM). La LM disciplina inoltre il contenuto del reclutamento, in particolare stabilisce che l’idoneità delle persone soggette all’obbligo di leva sia valutata mediante esami, test e colloqui (art. 10 cpv. 1 lett. b LM). L’esame dell’idoneità è concretizzato ulteriormente nell’ordinanza del 22 novembre 2017<sup><a href="#fn-d2286e132" id="fnbck-d2286e132">4</a></sup> concernente l’obbligo di prestare servizio militare (in particolare negli art. 13 e 14) e nell’ordinanza del 24 novembre 2004<sup><a href="#fn-d2286e144" id="fnbck-d2286e144">5</a></sup> concernente l’apprezzamento medico dell’idoneità al servizio militare e dell’idoneità a prestare servizio militare (OAMM, art. 1 segg.), come previsto dalla legge. L’esame dell’idoneità è quindi disciplinato, almeno nelle sue linee fondamentali, da norme giuridiche, come richiesto dalla giurisprudenza.</p>
<p class="absatz man-space-before-4">Il regolamento classificato <i>Nosologia Militaris</i> contiene un elenco tecnico delle anomalie, malattie e infermità che deve essere utilizzato a fini medico-militari dalle commissioni per la visita sanitaria (CVS) e dai medici di truppa per valutare l’idoneità al servizio e l’idoneità a prestare servizio.</p>
<p class="absatz man-space-before-4">La divulgazione dei criteri d’idoneità, anche solo parziale, falserebbe il reclutamento e potrebbe avere gravi conseguenze sia per i singoli individui che per l’apporto di personale all’esercito. Esiste infatti il rischio che le persone che desiderano assolutamente prestare servizio militare nascondano informazioni decisive come referti medici, diagnosi (ottenute in ambito civile) ecc. In questo modo metterebbero in pericolo se stessi e altre persone, ad esempio in una funzione di conducente. Anche il caso contrario sarebbe possibile: le persone che non desiderano prestare servizio potrebbero sfruttare a loro vantaggio i criteri noti in quel momento. Verificare questo aspetto in modo dettagliato con un apprezzamento medico assicurativo completo non è fattibile dal punto di vista finanziario, del personale e del tempo, considerando che ogni anno devono essere valutate oltre 30 000 persone. L’integrazione dei contenuti normativi della <i>Nosologia Militaris</i> in un’ordinanza potrebbe contraddire lo scopo dello statuto speciale.</p>
<p class="absatz man-space-before-4">Dato il grado di dettaglio, non è né opportuno né indicato disciplinare le disposizioni del regolamento <i>Nosologia Militaris</i> a livello di ordinanza, perché i criteri d’idoneità sono, da un lato, specifici per la diagnosi e, dall’altro, influenzati anche da ulteriori comorbidità<sup><a href="#fn-d2286e171" id="fnbck-d2286e171">6</a></sup> nel quadro generale. Ciò è necessario per rendere giustizia ai singoli casi. Una normativa generale a livello di ordinanza non è opportuna a causa della molteplicità delle diagnosi possibili ed è sufficientemente presa in considerazione a livello di regolamento. Inoltre, alla luce delle nuove conoscenze acquisite in ambito clinico e di ricerca e delle terapie di nuova concezione, anche la <i>Nosologia Militaris</i> deve essere costantemente adeguata; una regolamentazione a livello di ordinanza sarebbe troppo rigida e in contrasto con qualsiasi buona prassi medica.</p>
<p class="absatz man-space-before-4">Infine, va sottolineato che anche negli eserciti di altri Paesi la <i>Nosologia Militaris</i> non è accessibile al pubblico.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 2 Verifica della necessità di una modifica di legge per lo scambio di informazioni tra medici, psicologi e il servizio specializzato CSP</p>
					<p class="absatz man-space-before-4">Il Consiglio federale è invitato a verificare le basi legali attuali nonché la prassi e le istruzioni per lo scambio di informazioni tra i servizi competenti. Occorre garantire che le istruzioni e la prassi siano conformi alla legge, mediante una revisione della legge oppure, nel caso in cui una tale revisione della legge non dovesse risultare opportuna, adeguando le istruzioni e la prassi.</p>
				</td>
			</tr>
			
		</table></div>
<p class="absatz man-space-before-4">Il Consiglio federale condivide la raccomandazione 2 della CdG-N e ne terrà conto nell’ambito dei lavori relativi a una revisione della legge già in corso. </p>
<p class="absatz man-space-before-4">Nel quadro della revisione della legge federale del 18 dicembre 2020<sup><a href="#fn-d2286e207" id="fnbck-d2286e207">7</a></sup> sulla sicurezza delle informazioni, si prevede di chiarire la base giuridica di tale scambio di informazioni. Inoltre, l’articolo 113 capoverso 7 LM costituisce una base giuridica sufficiente in relazione a un eventuale pericolo: «Le autorità della Confederazione, dei Cantoni e dei Comuni, i medici, i cappellani, gli psicologi, gli assistenti sociali e i membri dei servizi d’assistenza dell’esercito sono liberati dal segreto d’ufficio o dal segreto professionale se si tratta di comunicare ai servizi competenti del DDPS qualsiasi segno o indizio ai sensi del capoverso 1 o un corrispondente sospetto». Ciò si riferisce alla consegna di un’arma personale in occasione del reclutamento. </p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 3 Le linee guida per le decisioni sull’idoneità devono essere rispettate</p>
					<p class="absatz man-space-before-4">Il Consiglio federale è chiamato a garantire il rispetto delle prescrizioni per le decisioni sull’idoneità (processo decisionale e notifica). Ciò riguarda in particolare le prescrizioni secondo cui almeno due medici devono essere coinvolti nel processo decisionale e la decisione deve essere notificata dal presidente della CVS e non dai medici su mandato.</p>
				</td>
			</tr>
			
		</table></div>
<p class="absatz man-space-before-4">Il Consiglio federale condivide in gran parte la raccomandazione 3 della CdG-N, ma sottolinea che, per motivi di risorse, i medici su mandato devono essere coinvolti nel processo. </p>
<p class="absatz man-space-before-4">L’esame fisico viene effettuato da un medico che poi presenta il caso alla CVS, a sua volta presieduta da un medico a cui spetta la responsabilità della decisione finale. La decisione viene presa nella CVS sulla base di tutti i dati disponibili (certificati medici, risultati degli esami, test psicologici ecc.), non dal singolo medico esaminatore e non sulla base di un solo esame fisico.</p>
<p class="absatz man-space-before-4">Viste le risorse necessarie, i medici su mandato devono imperativamente supportare i medici impiegati a tempo indeterminato (meno di 15 FTE a fronte di oltre 36 000 valutazioni nel 2024). Senza di loro non sarebbe possibile effettuare un numero così elevato di valutazioni. L’elevato grado di dettaglio della <i>Nosologia Militaris</i> e la discussione preliminare delle decisioni da prendere in seno alla CVS garantiscono l’uniformità. Al fine di assicurare una chiarezza integrale, le disposizioni in materia saranno formulate in modo più preciso in occasione della prossima revisione dell’OAMM.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 4 Introdurre sequenze d’istruzione sovraordinate per nuovi medici incentrate sulla valutazione dell’idoneità</p>
					<p class="absatz man-space-before-4">Il Consiglio federale è invitato a provvedere affinché i servizi competenti predispongano sequenze d’istruzione adeguate per i nuovi medici, valide per tutti i centri di reclutamento, al fine di garantire l’uniformità delle decisioni in materia di idoneità.</p>
				</td>
			</tr>
		</table></div>
<p class="absatz man-space-before-4">Il Consiglio federale condivide la raccomandazione 4 della CdG-N. Quanto richiesto dalla raccomandazione è garantito, da un lato, dalla formazione civile federale e, dall’altro, da sequenze d’istruzione interne. </p>
<p class="absatz man-space-before-4">I medici dispongono di direttive chiare per la valutazione delle diagnosi e delle loro conseguenze sull’idoneità al servizio. Le decisioni vengono prese in seno alla CVS con medici esperti. Oltre alla <i>Nosologia Militaris</i> esistono altre direttive d’azione (p. es. il regolamento Apprezzamento medico dell’idoneità al servizio militare e dell’idoneità a prestare servizio militare delle persone soggette all’obbligo di leva e dei militari [Medizinische Beurteilung der Diensttauglichkeit und Dienstfähigkeit der Stellungspflichtigen und Angehörigen der Armee, <i>non tradotto in italiano</i>] e le Istruzioni del medico in capo dell’esercito concernenti l’attuazione dell’apprezzamento medico dell’idoneità al servizio militare e dell’idoneità a prestare servizio militare [Weisungen des Oberfeldarztes über die Umsetzung der Medizinischen Beurteilung der Militärdiensttauglichkeit und der Militärdienstfähigkeit, <i>non tradotte in italiano</i>], attualmente in revisione).</p>
<p class="absatz man-space-before-4">Tutti i nuovi collaboratori vengono introdotti all’attività dai medici esperti impiegati a tempo indeterminato e familiarizzati con i relativi materiali di lavoro e gli esami. Si tratta di medici con diploma federale (o riconosciuti dalla Commissione delle professioni mediche) che vantano già le conoscenze mediche necessarie. Nel caso dei medici stranieri, corsi d’istruzione interni garantiscono che le loro conoscenze siano conformi al diploma federale.</p>
<p class="absatz man-space-before-4" msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">È tuttavia importante sottolineare che ogni persona soggetta all’obbligo di leva, oltre alla complessità medica individuale, presenta anche un’impronta socioculturale che, qualora sia rilevante ai fini decisionali, potrebbe portare a decisioni diverse a parità di diagnosi. Una certa individualizzazione del singolo caso è sempre inevitabile quando si tratta di apprezzamenti medici delle persone.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 5 La qualità deve essere garantita</p>
					<p class="absatz man-space-before-4">Il Consiglio federale è invitato a elaborare misure volte a garantire la qualità delle decisioni di idoneità e ad assicurare i relativi controlli.</p>
				</td>
			</tr>
		</table></div>
<p class="absatz man-space-before-4">Il Consiglio federale condivide la raccomandazione 5 della CdG-N, ma osserva, con riferimento al suo parere sulle raccomandazioni 3 e 4, che tali misure sono già in gran parte attuate.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 6 Estendere il diritto di ricorso a tutte le persone soggette all’obbligo di leva</p>
					<p class="absatz man-space-before-4">Il Consiglio federale è invitato ad estendere il diritto di ricorso (art. 39 LM) a tutte le persone soggette all’obbligo di leva. </p>
				</td>
			</tr>
		</table></div>
<p class="absatz man-space-before-4">Il Consiglio federale condivide la raccomandazione 6 della CdG-N, ma sottolinea che nella pratica ciò avviene già oggi. L’attuale incertezza giuridica dovrà essere esaminata nell’ambito di una prossima revisione della LM e, se necessario, chiarita.</p>
<p class="absatz man-space-before-4">Il diritto di ricorso di cui all’articolo 39 LM è già concesso nella pratica a tutte le persone soggette all’obbligo di leva e ai militari che presentano ricorso entro 30 giorni dalla prima decisione; ciò vale anche per le nuove valutazioni. </p>
<p class="absatz man-space-before-4">È importante che l’adeguamento della LM non porti ad abusi sotto forma di differimenti e, in ultima analisi, di elusione dell’obbligo di prestare servizio. La possibilità di richiedere in qualsiasi momento una nuova valutazione in caso di nuovi fatti tiene sufficientemente conto dell’esigenza di una «nuova opportunità», senza sovraccaricare i tribunali con una grande quantità di possibili ricorsi. Lo statuto speciale dell’esercito nell’istruzione e nell’impiego, così come lo statuto di protezione speciale delle persone soggette all’obbligo di leva e dei militari in servizio, giustificano questo approccio. </p>
<p class="absatz man-space-before-4">Il rapporto del CPA sottolinea che le nuove valutazioni o i ricorsi spesso portano a una nuova decisione in merito all’idoneità al servizio. Ciò è comprensibile in quanto spesso certi documenti medici non vengono presentati al momento della prima decisione e vengono poi forniti in occasione del ricorso, oppure viene presentato un nuovo certificato medico entro la valutazione del ricorso. Ciò porta inevitabilmente a una nuova valutazione.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="absatz09pt man-text-align-left">Raccomandazione 7 Disciplinare a livello di ordinanza i presupposti per il riesame</p>
					<p class="absatz man-space-before-4">Il Consiglio federale è invitato a stabilire a livello di ordinanza cosa si intende con nuovi fatti medici o cambiamento dello stato di salute per un nuovo esame.</p>
				</td>
			</tr>
		</table></div>
<p class="absatz man-space-before-4">Il Consiglio federale respinge la raccomandazione 7 della CdG-N. Conformemente all’ordinanza in vigore (OAMM), le CVS sono commissioni mediche specializzate composte da medici. Queste possono inevitabilmente valutare solo nuovi fatti medici o cambiamenti dello stato di salute che corrispondono a una modifica della valutazione dei criteri della <i>Nosologia Militaris</i>. In caso contrario, non vi è alcuna modifica dell’idoneità al servizio. La <i>Nosologia Militaris</i> concretizza ciò che si intende per nuovi fatti medici o cambiamento dello stato di salute ai fini di una nuova valutazione. Non è quindi necessaria un’ulteriore definizione (v. anche il parere concernente la raccomandazione 1).</p>
<p class="abstand1seite man-space-before-0"></p>
<div class="footnotes">
<p id="fn-d2286e95"><sup><a href="#fnbck-d2286e95">2</a></sup><sup></sup> <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d2286e107"><sup><a href="#fnbck-d2286e107">3</a></sup><sup></sup>  <a href="https://fedlex.data.admin.ch/vocabulary/legal-taxonomy/7242" target="_blank" data-rs-uri="https://fedlex.data.admin.ch/eli/cc/1995/4093_4093_4093" data-rs="510.10" data-lang="it">RS <b>510.10</b></a></p>
<p id="fn-d2286e132"><sup><a href="#fnbck-d2286e132">4</a></sup><sup></sup>  <a href="https://fedlex.data.admin.ch/vocabulary/legal-taxonomy/7406" target="_blank" data-rs-uri="https://fedlex.data.admin.ch/eli/cc/2017/810" data-rs="512.21" data-lang="it">RS <b>512.21</b></a></p>
<p id="fn-d2286e144"><sup><a href="#fnbck-d2286e144">5</a></sup><sup></sup>  <a href="https://fedlex.data.admin.ch/vocabulary/legal-taxonomy/7387" target="_blank" data-rs-uri="https://fedlex.data.admin.ch/eli/cc/2004/748" data-rs="511.12" data-lang="it">RS <b>511.12</b></a></p>
<p id="fn-d2286e171"><sup><a href="#fnbck-d2286e171">6</a></sup><sup></sup>  Una comorbidità è un’ulteriore patologia o sindrome definibile mediante diagnosi, che si aggiunge a una malattia di base.</p>
<p id="fn-d2286e207"><sup><a href="#fnbck-d2286e207">7</a></sup><sup></sup>  <a href="https://fedlex.data.admin.ch/vocabulary/legal-taxonomy/40013" target="_blank" data-rs-uri="https://fedlex.data.admin.ch/eli/cc/2022/232" data-rs="128" data-lang="it">RS <b>128</b></a></p>
</div>
</div></section></main>
</div></body>
</html>
