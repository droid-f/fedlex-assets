<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione generale<br>dell’organo di notifica per prodotti chimici concernente l’omologazione di biocidi per far fronte a situazioni eccezionali secondo l’articolo 30 dell’ordinanza del 18 maggio 2005 sui biocidi</h1>
<p class="erlassdatum ">del 20 marzo 2025</p>
</div>
<div id="preamble"><div>
<p class="man-template-autor ">L’organo di notifica per prodotti chimici<span class="man-font-style-normal"><sup><a href="#fn-d7e15" id="fnbck-d7e15">1</a></sup></span>, d’intesa con i servizi di valutazione<span class="man-font-style-normal"><sup><a href="#fn-d7e29" id="fnbck-d7e29">2</a></sup></span>,</p>
<p class="ingress ">visto l’articolo 30 dell’ordinanza del 18 maggio 2005<sup><a href="#fn-d7e43" id="fnbck-d7e43">3</a></sup> sui biocidi (OBioc),</p>
<p class="man-template-verb ">decide:</p>
<p class="man-template-tab-untertit ">1. Biocidi interessati</p>
<p class="absatz ">L’anidride solforosa (SO<sub>2</sub>, CAS 7446-09-5) sotto forma di gas liquefatto in bombole di gas compresso è omologata a tempo determinato fino al 16 settembre 2025 per un impiego limitato alla lotta contro il calabrone asiatico, detto anche <i>vespa velutina</i> <i>nigrithorax</i> (insetti adulti e larve), e vincolato agli oneri di seguito elencati.</p>
<p class="man-template-tab-untertit ">2. Impieghi omologati</p>
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf ">Settore di impiego</p>
				</th>
				<th class=" man-text-align-left ">
					
					<p class="man-template-tab-kpf ">Tipo di<br>prodotto</p>
				</th>
				<th class=" man-text-align-left ">
					
					<p class="man-template-tab-kpf ">Organismi<br>nocivi</p>
				</th>
				<th class=" man-text-align-left ">
					
					<p class="man-template-tab-kpf ">Metodo /<br>Quantità e<br>frequenza<br>d’impiego</p>
				</th>
				<th class=" man-text-align-left ">
					
					<p class="man-template-tab-kpf ">Categoria di utilizzatori</p>
				</th>
			</tr>
			<tr>
				
				<td>
					
					<p class="man-template-tab-krpr-fett man-font-weight-bold ">All’esterno per alberi isolati dove non è possibile adottare altre misure adeguate</p>
				</td>
				<td>
					
					<p class="man-template-tab-krpr ">Tipo di prodotto 18 – Insetticidi, acaricidi e prodotti destinati al controllo di altri artropodi </p>
				</td>
				<td>
					
					<p class="man-template-tab-krpr ">Calabrone asiatico (<i>vespa velutitna nigrithorax</i>), insetti adulti e larve</p>
				</td>
				<td>
					
					<p class="man-template-tab-krpr ">Trattamento tramite iniezione diretta nel nido</p>
				</td>
				<td>
					
					<p class="man-template-tab-krpr ">Utilizzatori professionali titolari di un’autorizzazione speciale o di un’autorizzazione speciale limitata ai prodotti utilizzati secondo l’ordinanza del DFI del 28 giugno 2005<sup><a href="#fn-d7e147" id="fnbck-d7e147">4</a></sup> concernente l’autorizzazione speciale per la lotta antiparassitaria in generale</p>
				</td>
			</tr>
		</table></div>
<p class="man-template-tab-krpr-fett man-font-weight-bold ">3. Oneri</p>
<dl class="man-template-tab-struktur-1">
<dt>1 </dt>
<dd>Le autorità svizzere non dispongono di test di efficacia nella lotta all’organismo nocivo in oggetto. L’efficacia in questo ambito non è pertanto garantita. Le autorità cantonali devono essere informate tempestivamente qualora l’efficacia dovesse risultare insufficiente.</dd>
<dt>2 </dt>
<dd>L’anidride solforosa (SO<sub>2</sub>) sotto forma di gas liquefatto in bombole di gas compresso non deve:<dl>
<dt>a. </dt>
<dd>essere inalata o entrare in contatto con la pelle;</dd>
<dt>b. </dt>
<dd>essere impiegata in ambienti interni o sugli edifici;</dd>
<dt>c. </dt>
<dd>essere impiegata nei boschi, nelle vicinanze di acque o in altri ambienti naturali e paesaggi particolarmente sensibili o degni di protezione;</dd>
<dt>d. </dt>
<dd>essere impiegata nei giorni di pioggia, nebbia o vento;</dd>
<dt>e. </dt>
<dd>entrare in contatto con piante commestibili, animali da reddito e arnie. </dd>
</dl>
</dd>
<dt>3 </dt>
<dd>Per limitare l’esposizione all’SO<sub>2</sub>, considerate le sue proprietà corrosive e tossiche per inalazione, gli utilizzatori professionali devono garantire in particolare:<dl>
<dt>a. </dt>
<dd>di essere stati formati a livello teorico e pratico, in riferimento alla lotta contro il calabrone asiatico con SO<sub>2</sub>, sull’utilizzo di dispositivi di protezione individuale e sull’uso corretto dell’SO<sub>2</sub>, e di aver preso parte ad almeno un intervento con SO<sub>2</sub>. Essi devono essere a conoscenza soprattutto dei seguenti aspetti: potenziali pericoli legati all’SO<sub>2</sub>, misure in caso di incidente, adeguata attrezzatura, corretta installazione del sistema di lotta e verifica della tenuta delle bombole di gas compresso; </dd>
<dt>b. </dt>
<dd>che venga creata e assicurata una zona di protezione intorno al luogo del trattamento e che durante l’utilizzo nessuna persona e nessun animale da reddito si trovi nella zona di protezione o nelle vicinanze. L’estensione della zona di protezione viene stabilita in base al nido, alla dimensione della popolazione nonché al luogo e all’area circostante il nido. Le vie e le strade che attraversano la zona di protezione vengono interrotte;</dd>
<dt>c. </dt>
<dd>che fino alla fine del trattamento le finestre e le porte nonché gli impianti di ventilazione degli edifici ubicati nelle vicinanze rimangano chiuse risp. vengano spenti;</dd>
<dt>d. </dt>
<dd>che le persone che si trovano o potrebbero trovarsi nelle vicinanze del luogo di impiego vengano informate sulla lotta all’organismo nocivo in oggetto;</dd>
<dt>e. </dt>
<dd>che l’impiego di SO<sub>2</sub> per la distruzione di un nido di calabroni asiatici avvenga soltanto in condizioni di tempo asciutto e in assenza di vento<sup><a href="#fn-d7e223" id="fnbck-d7e223">5</a></sup>;</dd>
<dt>f. </dt>
<dd>che l’intervento per la distruzione di un nido di calabroni asiatici con SO<sub>2 </sub>sia eseguito sempre da almeno due persone; </dd>
<dt>g. </dt>
<dd>che siano osservate le misure precauzionali e le istruzioni per l’uso contenute nelle schede di dati di sicurezza (SDS) e nel/i manuale/i d’uso;</dd>
<dt>h. </dt>
<dd>che durante l’impiego di SO<sub>2</sub> vengano indossati dispositivi di protezione (protezione respiratoria, guanti di protezione, indumenti protettivi, protezione per gli occhi e per il viso) adeguati all’impiego di SO<sub>2</sub>, alla protezione dai calabroni asiatici e alla manipolazione del nido trattato; </dd>
<dt>i. </dt>
<dd>che durante l’impiego di SO<sub>2</sub> vengano utilizzati adeguati strumenti di applicazione (p.  es. asta telescopica per la tenuta del gas) e un dosatore che consenta di immettere nel nido la dose corretta e predefinita di SO<sub>2</sub>. Si raccomanda di utilizzare uno strumento di misurazione di SO<sub>2</sub> nell’aria ambiente dell’utente, per verificare se i livelli restano al di sotto del valore limite (p. es. IOEL o valore MAC della Suva);</dd>
<dt>j. </dt>
<dd>che, in caso di difficoltà nell’impiego delle bombole di gas compresso di SO<sub>2</sub> (p. es. nell’apertura o nella chiusura della valvola della bombola), l’utente interrompa l’utilizzo e si rivolga al fabbricante.</dd>
</dl>
</dd>
<dt>4 </dt>
<dd>Il trattamento con SO<sub>2</sub> deve essere eseguito il mattino presto o a tarda sera quando la maggior parte dei calabroni adulti è nel nido.</dd>
<dt>5 </dt>
<dd>Dopo il trattamento, non appena non ci sono più calabroni adulti attivi, il nido trattato deve essere asportato e riposto in un contenitore adeguato. </dd>
<dt>6 </dt>
<dd>Dopo l’asportazione, il nido trattato deve essere distrutto subito meccanicamente (tramite trituratrice) o congelato per almeno 72 ore alla temperatura di -20°C e successivamente consegnato a un impianto di incenerimento dei rifiuti. </dd>
</dl>
<p class="man-template-tab-untertit ">4. Revoca dell’effetto sospensivo</p>
<p class="absatz ">Secondo l’articolo 55 capoverso 2 della legge federale del 20 dicembre 1968<sup><a href="#fn-d7e284" id="fnbck-d7e284">6</a></sup> sulla procedura amministrativa (PA), a un eventuale ricorso contro la presente decisione generale è tolto l’effetto sospensivo.</p>
<p class="man-template-tab-untertit ">5. Rimedi giuridici</p>
<p class="absatz ">Conformemente all’articolo 50 PA, contro questa decisione può essere presentato ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. L’atto scritto dev’essere presentato all’autorità o consegnato all’ufficio postale svizzero o a una rappresentanza diplomatica o consolare svizzera al più tardi l’ultimo giorno del termine (art. 21 cpv. 1 PA). Il ricorso deve contenere le conclusioni, i motivi, i mezzi di prova e la firma del ricorrente o del suo rappresentante. Devono essere allegati la decisione impugnata e i documenti indicati come mezzi di prova, se sono in possesso del ricorrente (art. 52 cpv. 1 PA).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">24 marzo 2025 </p>
				</td>
				<td>
					
					<p class="unterschriftenfi1 ">Organo di notifica per prodotti chimici:</p>
					<p class="unterschriftenfi ">Il responsabile, Mauro Schindler </p>
				</td>
			</tr>
		</table></div>
<p class="abstand1seite "></p>
<div class="footnotes">
<p id="fn-d7e15"><sup><a href="#fnbck-d7e15">1</a></sup><sup></sup><sup> </sup>L’organo di notifica per prodotti chimici è l’organo comune concepito come sportello unico e organo di decisione per i prodotti chimici dell’UFAM, dell’UFSP e della SECO in virtù dell’art. 4 cpv 1 lett. h della legge sui prodotti chimici (LPChim; <a href="https://fedlex.data.admin.ch/eli/cc/2004/724" target="_blank">RS <b>813.1</b></a>).</p>
<p id="fn-d7e29"><sup><a href="#fnbck-d7e29">2</a></sup><sup></sup> I servizi di valutazione di cui all’articolo 78 dell’ordinanza sui prodotti chimici (OPChim; <a href="https://fedlex.data.admin.ch/eli/cc/2015/366" target="_blank">RS <b>813.11</b></a>) sono l’UFSP per le questioni inerenti alla protezione della vita e della salute dell’essere umano, l’UFAM per le questioni inerenti alla protezione dell’ambiente e alla protezione indiretta dell’essere umano e la SECO per le questioni inerenti alla protezione dei lavoratori.</p>
<p id="fn-d7e43"><sup><a href="#fnbck-d7e43">3</a></sup><sup></sup><sup><b> </b></sup><a href="https://fedlex.data.admin.ch/eli/cc/2005/468" target="_blank">RS <b>813.12</b></a></p>
<p id="fn-d7e147"><sup><a href="#fnbck-d7e147">4</a></sup><sup></sup> <a href="https://fedlex.data.admin.ch/eli/cc/2005/499" target="_blank">RS <b>814.812.32</b></a></p>
<p id="fn-d7e223"><sup><a href="#fnbck-d7e223">5</a></sup><sup></sup><sup> </sup><sup> </sup>Nella presente decisione, l’SO<sub>2</sub> è un gas liquefatto potenzialmente letale anche per l’essere umano. In presenza di umidità reagisce producendo acido solforico (pH 1), sostanza corrosiva che intacca anche i metalli.</p>
<p id="fn-d7e284"><sup><a href="#fnbck-d7e284">6</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
</div>
</div></div>
</div></body>
</html>
