<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 25.440--><p class="srnummer man-space-after-18">ad 25.440</p>
<h1 class="erlasstitel botschafttitel">Iniziativa parlamentare <br>Consentire il risarcimento per la bonifica delle PFAS con effetto retroattivo<br>Rapporto della Commissione dell’ambiente, della pianificazione del territorio e dell’energia del Consiglio nazionale del 20 ottobre 2025<br>Parere del Consiglio federale</h1>
<p class="botschaftdatum man-space-before-3">del 5 dicembre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidente e consiglieri,</p>
<p class="absatzvor man-space-before-8">conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione dell’ambiente, della pianificazione del territorio e dell’energia del Consiglio nazionale del 20 ottobre 2025<sup><a href="#fn-d3758e24" id="fnbck-d3758e24">1</a></sup> concernente l’iniziativa parlamentare 25.440 «Consentire il risarcimento per la bonifica delle PFAS con effetto retroattivo».</p>
<p class="absatzvor man-space-before-8">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">5 dicembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Parere</p>
<div class="footnotes"><p id="fn-d3758e24"><sup><a href="#fnbck-d3758e24">1</a></sup><sup></sup> <a href="https://fedlex.data.admin.ch/eli/fga/2025/3443" target="_blank">FF <b>2025</b> 3443</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8">Con la modifica del 27 settembre 2024<sup><a href="#fn-d3758e73" id="fnbck-d3758e73">2</a></sup> della legge sulla protezione dell’ambiente (LPAmb), il Parlamento ha adeguato in particolare le disposizioni sulle indennità versate dalla Confederazione attraverso il fondo OTaRSi<sup><a href="#fn-d3758e85" id="fnbck-d3758e85">3</a></sup> per compensare le spese derivanti dall’indagine, dalla sorveglianza e dal risanamento di siti inquinati (art. 32<i>e</i><sup>bis</sup> e 32<i>e</i><sup>ter</sup>).</p>
<p class="absatz man-space-before-4">Il Parlamento ha approvato i nuovi casi che danno luogo a indennità proposti dal Consiglio federale nel messaggio del 22 dicembre 2022<sup><a href="#fn-d3758e110" id="fnbck-d3758e110">4</a></sup>. Nel corso delle deliberazioni ha inoltre introdotto nel progetto un nuovo caso per il quale sono previste indennità, riguardante i siti inquinati da schiume antincendio contenenti sostanze per‑ e polifluoroalchiliche (PFAS) (art. 32<i>e</i><sup>bis</sup> cpv. 10 e 11 LPAmb). Le modifiche sono entrate in vigore il 1° aprile 2025. </p>
<p class="absatz man-space-before-4">Tuttavia, la disposizione transitoria non è stata adeguata e non tiene pertanto conto delle indennità previste per i siti inquinati da schiume antincendio contenenti PFAS. Secondo il diritto vigente, non possono quindi essere concesse indennità attraverso il fondo OTaRSi per l’indagine, la sorveglianza e il risanamento di siti inquinati da schiume antincendio contenenti PFAS se queste misure sono state prese o si sono concluse <u>prima</u> dell’entrata in vigore delle modifiche. I Cantoni e i Comuni che sono intervenuti tempestivamente risultano quindi penalizzati.</p>
<p class="absatz man-space-before-4">L’iniziativa parlamentare 25.440 Consentire il risarcimento per la bonifica delle PFAS con effetto retroattivo intende colmare questa lacuna legislativa. Prevede di introdurre una nuova disposizione transitoria, l’articolo 65<i>b</i> LPAmb, in base alla quale si potranno presentare domande di indennità per i siti inquinati da schiume antincendio contenenti PFAS anche con effetto retroattivo. Tali domande potranno essere presentate all’Ufficio federale dell’ambiente (UFAM) entro due anni dall’entrata in vigore del nuovo articolo 65<i>b</i> LPAmb. Ciò consentirà ai Cantoni e ai Comuni che sono intervenuti in questo ambito prima del 1° aprile 2025 di ottenere tali indennità. Questa possibilità riguarderebbe circa 22 siti (v. n. 2).</p>
<div class="footnotes">
<p id="fn-d3758e73"><sup><a href="#fnbck-d3758e73">2</a></sup><sup></sup>  <a href="https://fedlex.data.admin.ch/vocabulary/legal-taxonomy/9437" target="_blank" data-rs-uri="https://fedlex.data.admin.ch/eli/cc/1984/1122_1122_1122" data-rs="814.01" data-lang="it">RS <b>814.01</b></a></p>
<p id="fn-d3758e85"><sup><a href="#fnbck-d3758e85">3</a></sup><sup></sup> Le disposizioni d’esecuzione concernenti la partecipazione finanziaria della Confederazione sono previste dall’ordinanza del 26 settembre 2008 sulla tassa per il risanamento dei siti contaminati (OTaRSi; <a href="https://fedlex.data.admin.ch/vocabulary/legal-taxonomy/9582" target="_blank" data-rs-uri="https://fedlex.data.admin.ch/eli/cc/2008/670" data-rs="814.681" data-lang="it">RS <b>814.681</b></a>).</p>
<p id="fn-d3758e110"><sup><a href="#fnbck-d3758e110">4</a></sup><sup></sup> <a href="https://fedlex.data.admin.ch/eli/fga/2023/239" target="_blank">FF <b>2023 </b>239</a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p class="absatzvor man-space-before-8" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Benché il versamento retroattivo di sussidi sia in linea di principio discutibile, giacché i fondi vengono utilizzati per compiti realizzati anche senza un sostegno federale, per il Consiglio federale è importante che i Cantoni e i Comuni già intervenuti in modo proattivo non risultino penalizzati.</p>
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Un numero di siti gestibile</a>
</h2>
<div class="collapseable">
<p class="absatzvor man-space-before-8">La nuova disposizione transitoria si applica a un numero limitato e noto di siti in cui sono state effettuate indagini o risanamenti antecedentemente al 1° aprile 2025. Secondo le stime basate sulle informazioni dei Cantoni, le indennità retroattive per l’indagine potrebbero interessare in linea di massima circa 22 siti inquinati da schiume antincendio contenenti PFAS. Per due di questi siti potrebbero essere versate anche indennità per il risanamento secondo la legislazione sui siti contaminati. </p>
<p class="absatz man-space-before-4">Supponendo un importo medio di 60 000 franchi per sito, le spese per l’indagine ammonterebbero a circa 1,5 milioni di franchi. Il fondo OTaRSi assumerebbe il 40 per cento di queste spese, ossia circa 600 000 franchi.</p>
<p class="absatz man-space-before-4">Risulta difficile stimare le ripercussioni finanziarie derivanti dai due risanamenti realizzati. Nel primo caso si tratta di un sito dell’impresa Lonza (VS), che da un lato è utilizzato principalmente dal corpo dei pompieri interno all’impresa, dall’altro, siccome il sito ha subìto risanamenti nell’ambito di un progetto edile, non tutte le spese potrebbero essere giustificate dal punto di vista della legislazione sui siti contaminati e quindi non darebbero luogo a indennità. Le spese per il sito di Lonza ammontano a 25 milioni di franchi. Il secondo risanamento, ossia l’ampliamento del carcere regionale di Altstätten (SG), riguarda una situazione simile. In questo caso le spese supplementari legate all’inquinamento da PFAS ammontano a 17 milioni di franchi.</p>
<p class="absatz man-space-before-4">Per i due siti permangono incertezze quanto ai responsabili dell’inquinamento e alle quote delle spese di risanamento secondo la legislazione sui siti contaminati. Pertanto, l’importo delle possibili indennità retroattive per il risanamento di questi due siti non può essere stimato con precisione. </p>
<p class="absatz man-space-before-4">Stando alle attuali conoscenze si può presumere che le spese retroattive a carico del fondo OTaRSi per l’indagine e il risanamento di questi siti non eccedano i 10 milioni di franchi, un importo sostenibile per il fondo. Alla fine del 2024 il finanziamento speciale Fondo OTaRSi presentava un saldo positivo di circa 381 milioni di franchi; negli ultimi anni, le entrate annuali hanno superato le uscite. Nel messaggio del 16 dicembre 2022<sup><a href="#fn-d3758e159" id="fnbck-d3758e159">5</a></sup>, il Consiglio federale ha presentato le previsioni di sviluppo del fondo OTaRSi, tenendo conto dell’estensione dei sussidi prevista dalla modifica della LPAmb. Da tali previsioni è emerso che per sovvenzionare tutte le misure previste fino al 2062, la tassa andrebbe riscossa soltanto fino al 2045, lasciando comunque un saldo di 346 milioni di franchi. Non erano ancora inclusi nel calcolo le indennità introdotte dal Parlamento per i siti inquinati da schiume antincendio contenenti PFAS e per i siti nei pressi di impianti di incenerimento di rifiuti urbani. Tali indennità non possono ancora essere quantificate, poiché i siti non sono ancora stati oggetto di indagine e, pertanto, non è ancora possibile stimare quanti siti necessitino effettivamente di un risanamento. Nel caso in cui si verificasse una carenza di fondi a causa di questi sussidi, la tassa dovrebbe continuare a essere riscossa anche dopo il 2045 e, se necessario, aumentata.</p>
<div class="footnotes"><p id="fn-d3758e159"><sup><a href="#fnbck-d3758e159">5</a></sup><sup></sup> Messaggio del Consiglio federale, <a href="https://fedlex.data.admin.ch/eli/fga/2023/239" target="_blank">FF <b>2023</b> 239</a>.</p></div>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Rinuncia a una procedura di consultazione</a>
</h2>
<div class="collapseable">
<p class="absatzvor man-space-before-8">Secondo l’articolo 3 della legge del 18 marzo 2005<sup><a href="#fn-d3758e178" id="fnbck-d3758e178">6</a></sup> sulla consultazione (LCo), per i progetti di legge deve essere indetta una procedura di consultazione. L’articolo 3<i>a</i> LCo prevede tuttavia la possibilità di rinunciarvi quando determinate condizioni sono soddisfatte, ad esempio se non v’è da attendersi nessuna nuova informazione poiché le posizioni degli ambienti interessati sono note, in particolare poiché è già stata svolta una consultazione sull’oggetto su cui verte il progetto (art. 3<i>a</i> cpv. 1 lett. b LCo).</p>
<p class="absatz man-space-before-4">La disposizione transitoria (art. 65<i>a</i> LPAmb) che, in deroga alla legge del 5 ottobre 1990<sup><a href="#fn-d3758e201" id="fnbck-d3758e201">7</a></sup> sui sussidi, permette di concedere retroattivamente un sostegno finanziario prelevato dal fondo OTaRSi è già stata oggetto di una procedura di consultazione.</p>
<p class="absatz man-space-before-4">Il progetto di modifica della LPAmb (22.085 «Legge sulla protezione dell’ambiente. Modifica») è stato posto in consultazione dal Consiglio federale dall’8 settembre al 30 dicembre 2021<sup><a href="#fn-d3758e215" id="fnbck-d3758e215">8</a></sup>. La disposizione transitoria contenuta nell’articolo 65<i>a</i> LPAmb è stata modificata per permettere un versamento retroattivo delle indennità forfettarie e un aumento retroattivo delle indennità per i costi scoperti. La modifica non ha destato pressoché alcuna reazione, eccezion fatta per un parere favorevole. Gli ambienti interessati hanno quindi avuto l’occasione di pronunciarsi in merito. La disposizione prevista dal progetto persegue lo stesso obiettivo dell’articolo 65<i>a</i> LPAmb.</p>
<p class="absatz man-space-before-4">Infine, la disposizione transitoria (art. 65<i>a</i> LPAmb) è stata oggetto di dibattito anche in Parlamento, il quale ha esteso le indennità anche ai casi di inquinamento provocato da un impianto di incenerimento dei rifiuti (art. 32<i>e</i><sup>bis</sup> cpv. 3 e 5 LPAmb). La disposizione transitoria di cui all’articolo 65<i>a</i> LPAmb è stata adeguata di conseguenza, ammettendo così il versamento retroattivo di indennità attraverso il fondo OTaRSi per indagini, sorveglianza e risanamenti iniziati o conclusi prima dell’entrata in vigore della legge. Entrambe le Camere hanno approvato queste disposizioni transitorie. Dal punto di vista giuridico, va sottolineato che si tratta di un caso di retroattività favorevole agli interessati che può includere anche casi di retroattività propria. Benché meno problematica rispetto alla retroattività con effetti sfavorevoli, anch’essa deve rispettare le condizioni previste per quest’ultima. Nel presente caso tali condizioni sono soddisfatte: la retroattività poggia infatti su una base legale sufficiente. È inoltre giustificata da motivi pertinenti e interessi pubblici preponderanti, giacché contribuisce alla parità di trattamento e consente anche ai Cantoni e ai Comuni che hanno già effettuato o concluso delle misure di protezione ambientale prima del 1° aprile 2025 di beneficiare delle indennità. Infine, il termine per l’inoltro della domanda stabilisce un limite temporale chiaro e l’ingerenza nei diritti acquisiti non è rilevante.</p>
<p class="absatz man-space-before-4">Anche il Consiglio federale giunge pertanto alla conclusione che una nuova consultazione sulla modifica della disposizione transitoria non apporterebbe nuovi elementi. Le posizioni degli ambienti interessati sono note. Tanto nei dibattiti parlamentari quanto nella consultazione del 2021 la disposizione transitoria con effetto retroattivo è stata accolta favorevolmente, se non addirittura espressamente elogiata. Il Consiglio federale condivide pertanto la posizione della Commissione dell’ambiente, della pianificazione del territorio e dell’energia del Consiglio nazionale (CAPTE‑N) per quanto riguarda la rinuncia a una procedura di consultazione.</p>
<div class="footnotes">
<p id="fn-d3758e178"><sup><a href="#fnbck-d3758e178">6</a></sup><sup></sup> <a href="https://fedlex.data.admin.ch/vocabulary/legal-taxonomy/5216" target="_blank" data-rs-uri="https://fedlex.data.admin.ch/eli/cc/2005/542" data-rs="172.061" data-lang="it">RS <b>172.061</b></a></p>
<p id="fn-d3758e201"><sup><a href="#fnbck-d3758e201">7</a></sup><sup></sup> <a href="https://fedlex.data.admin.ch/vocabulary/legal-taxonomy/7794" target="_blank" data-rs-uri="https://fedlex.data.admin.ch/eli/cc/1991/857_857_857" data-rs="616.1" data-lang="it">RS <b>616.1</b></a></p>
<p id="fn-d3758e215"><sup><a href="#fnbck-d3758e215">8</a></sup><sup></sup> <a href="https://fedlex.data.admin.ch/eli/dl/proj/2021/93/cons_1" target="_blank">
				www.fedlex.admin.ch
			</a> &gt; Procedure di consultazione &gt; Procedure di consultazione concluse &gt; 2021 &gt; DATEC &gt; Revisione parziale della legge federale sulla protezione dell’ambiente (Legge sulla protezione dell’ambiente, LPAmb).</p>
</div>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p class="absatzvor man-space-before-8">Il Consiglio federale propone di accogliere il progetto della CAPTE-N.</p>
<p class="abstand1seite man-space-before-0"></p>
</div></section></main>
</div></body>
</html>
