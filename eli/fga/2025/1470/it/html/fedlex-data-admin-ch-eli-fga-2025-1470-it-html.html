<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ampliamento della stazione di Losanna: evidenze dalla prospettiva dell’alta vigilanza parlamentare<br>Rapporto della Commissione della gestione del Consiglio nazionale del 23 gennaio 2025<br>Parere del Consiglio federale</h1>
<p class="botschaftdatum man-space-before-3 ">del 16 aprile 2025</p>
<p class="botschaftlinie man-space-before-10 "></p>
<p class="salutation man-space-before-3 ">Onorevoli presidente e consiglieri,</p>
<p class="absatzvor man-space-before-8 ">conformemente all’articolo 158 della legge sul Parlamento, vi sottoponiamo il nostro parere in merito al rapporto della Commissione della gestione del Consiglio nazionale del 23 gennaio 2025<sup><a href="#fn-d7e18" id="fnbck-d7e18">1</a></sup> concernente l’ampliamento della stazione di Losanna: evidenze dalla prospettiva dell’alta vigilanza parlamentare. </p>
<p class="absatzvor man-space-before-8 ">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24 ">16 aprile 2025</p>
				</td>
				<td>
					
					<p class="unterschriftenfi1 man-space-before-24 ">In nome del Consiglio federale svizzero:</p>
					<p class="unterschriftenfi man-space-before-6 ">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4 "></p>
<p class="absatz man-space-before-4 "></p>
<p class="titelbotschaftinnen man-space-after-18 ">Parere</p>
<div class="footnotes"><p id="fn-d7e18"><sup><a href="#fnbck-d7e18">1</a></sup><sup></sup>  <a href="https://fedlex.data.admin.ch/eli/fga/2025/411" target="_blank">FF <b>2025 </b>411</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8 ">L’ampliamento della stazione di Losanna è assolutamente necessario per adeguarsi al volume crescente dei passeggeri. Il Parlamento aveva adottato una decisione in tal senso già nel 2013 nell’ambito del programma «Sviluppo futuro dell’infrastruttura ferroviaria (SIF)». Principali responsabili di questo progetto di costruzione sono le FFS, in qualità di gestore dell’infrastruttura. L’Ufficio federale dei trasporti (UFT) è competente in particolare per l’approvazione dei piani e per la sorveglianza e la gestione generali dell’attuazione. </p>
<p class="absatz man-space-before-4 ">In considerazione del ruolo centrale di questo progetto per lo sviluppo del trasporto pubblico nella Svizzera romanda, la Commissione della gestione del Consiglio nazionale (CdG-N) ha esaminato il modo in cui le autorità competenti della Confederazione e le FFS hanno assolto il loro compito di gestione in questo dossier, concentrandosi in particolare sulla fase della procedura di approvazione dei piani.</p>
<p class="absatz man-space-before-4 ">Il 23 gennaio 2025, la CdG-N ha pubblicato il proprio rapporto dal titolo «Ampliamento della stazione di Losanna: evidenze dalla prospettiva dell’alta vigilanza parlamentare». Sulla base degli accertamenti condotti, nel rapporto la CdG-N formula quattro raccomandazioni all’attenzione del Consiglio federale riguardanti la collaborazione tra l’UFT e le FFS nell’ambito dei progetti di ampliamento ferroviario, l’attuazione coerente della gestione interna della qualità delle FFS, la digitalizzazione della procedura di approvazione dei piani e un affiancamento rigoroso da parte del Dipartimento federale dell’ambiente, dei trasporti, dell’energia e delle comunicazioni (DATEC) fino alla conclusione del progetto. </p>
<p class="absatz man-space-before-4 ">La CdG-N invita il Consiglio federale a esprimere, entro il 30 aprile 2025, un parere in merito alle raccomandazioni che ha formulato nel rapporto. </p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p class="absatzvor man-space-before-8 ">Il Consiglio federale ringrazia la CdG-N per il rapporto sull’ampliamento della stazione di Losanna, con le evidenze dalla prospettiva dell’alta vigilanza parlamentare. Di seguito le sottopone il suo parere e le sue risposte alle singole raccomandazioni. </p>
<p class="absatz man-space-before-4 ">Il Consiglio federale tiene innanzitutto a ricordare che a inizio 2023 le parti coinvolte nel progetto hanno approvato, in seno al comitato direttivo (CD), un calendario preciso per il trattamento delle modifiche di progetto e degli oneri (pianificazione V6). Nell’elaborare tale calendario si è tenuto conto, oltre che delle tempistiche per l’elaborazione dei dossier da parte dei mandatari, della durata delle verifiche presso le FFS da parte degli esperti esterni da esse incaricati e del tempo necessario all’UFT per svolgere la procedura fino al rilascio dell’approvazione dei piani e allo stralcio degli oneri. Le parti coinvolte nel progetto si sono accordate, in seno al CD, a non accorciare i termini fissati e, in caso di ritardo durante una tappa, a spostare opportunamente tutte le tappe successive, al fine di evitare pressioni per velocizzare una fase di verifica. </p>
<p class="absatz man-space-before-4 ">La collaborazione tra l’UFT e le FFS è ben avviata a tutti i livelli e ha solide fondamenta. Inoltre, non accade più che vengano spediti a più riprese dossier incompleti, cosa che in passato ha creato difficoltà collaborative. A questo si aggiunga che, su iniziativa della consigliera federale Simonetta Sommaruga, allora a capo del DATEC, alla fine del 2022 è stata istituita una piattaforma per uno scambio più ravvicinato ai massimi livelli, della quale facevano parte la consigliera di Stato del Cantone di Vaud Nuria Gorrite, la municipale losannese Natacha Litzistorf, l’allora direttore dell’UFT Dr. Peter Füglistaler e il CEO delle FFS Vincent Ducrot. La piattaforma consente di riconoscere i conflitti o le divergenze che si prospettano e, se del caso, sottoporli al DATEC che, in linea con la prima raccomandazione della CdG-N, può pertanto intervenire per tempo. </p>
<p class="absatz man-space-before-4 ">Con la seconda raccomandazione la CdG-N richiede l’applicazione sistematica della gestione interna della qualità delle FFS. Nella nuova pianificazione si è tenuto sistematicamente conto delle verifiche orientate alla sicurezza (SIOP) e anche la loro durata è ritenuta non accorciabile. Gli organi direttivi del progetto si assicurano regolarmente che tale requisito sia rispettato. </p>
<p class="absatz man-space-before-4 ">In aggiunta, nel quadro dei suoi compiti di vigilanza l’UFT svolge audit periodici mirati, con i quali intende assicurarsi che le FFS siano dotate di un sistema di gestione interna della qualità adeguato ed efficace e che lo impieghino coerentemente. </p>
<p class="absatz man-space-before-4 ">Come terza raccomandazione la CdG-N invita il Consiglio federale a portare avanti l’avviata digitalizzazione della procedura di approvazione dei piani. Attualmente, nell’ambito della procedura di approvazione dei piani sia lo scambio tra i richiedenti, i competenti servizi specializzati e le autorità locali sia la notifica della decisione di approvazione dei piani si svolgono esclusivamente per via elettronica. L’UFT continuerà ad adoperarsi per rendere questi strumenti sempre più a misura di utente ed efficienti. </p>
<p class="absatz man-space-before-4 ">Al contempo, in vista dell’impiego del «Building Information Modeling» (BIM) nella procedura di approvazione dei piani, assieme agli attori del settore, in particolare le FFS, l’UFT sta eseguendo accertamenti sulle possibilità tecniche e giuridiche per concedere ai portatori di interessi (servizi specializzati e autorità locali, terzi ecc.) l’accesso al dossier, affinché possano valutarlo. Occorre tuttavia essere consapevoli che l’auspicata digitalizzazione richiede ingenti risorse umane e finanziarie. </p>
<p class="absatz man-space-before-4 ">In merito alla quarta raccomandazione della CdG-N, il Consiglio federale è consapevole dell’importanza dell’ampliamento della stazione di Losanna per la rete ferroviaria nazionale e, in particolare, per quella della Svizzera occidentale. L’UFT assegna priorità alle risorse necessarie al trattamento dei dossier e grazie allo scambio negli organi di progetto si garantisce un adeguato monitoraggio. La succitata piattaforma per un affiancamento politico più rigoroso assicura l’informazione ai massimi livelli. Per tali ragioni, il DATEC è fiducioso che siano state create le condizioni quadro per garantire lo svolgimento dei lavori secondo programma. </p>
<p class="absatz man-space-before-4 ">In sintesi, il Consiglio federale può dare seguito alle quattro raccomandazioni della Commissione, ritenuto che esse sono in gran parte già attuate. </p>
<p class="abstand1seite man-space-before-0 "></p>
</div></section></main>
</div></body>
</html>
