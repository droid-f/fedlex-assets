<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.091--><p class="srnummer man-space-after-18">25.091</p>
<h1 class="erlasstitel botschafttitel">Messaggio <br>concernente l’approvazione di un Accordo aggiuntivo che modifica la Convenzione tra la Svizzera e il Belgio per evitare le doppie imposizioni</h1>
<p class="botschaftdatum man-space-before-3">del 26 novembre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">con il presente messaggio vi sottoponiamo, per approvazione, il disegno di decreto federale<sup><a href="#fn-d6935e20" id="fnbck-d6935e20">1</a></sup> che approva un Accordo aggiuntivo che modifica la Convenzione tra la Svizzera e il Belgio per evitare le doppie imposizioni<sup><a href="#fn-d6935e33" id="fnbck-d6935e33">2</a></sup>.</p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">26 novembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4">Tra la Svizzera e il Belgio esiste una Convenzione per evitare le doppie imposizioni in materia d’imposte sul reddito e sul patrimonio (RS 0.672.917.21).</p>
<p class="absatzkurs man-font-style-italic man-space-before-4">La lotta all’elusione fiscale delle imprese multinazionali è diventata un obiettivo centrale della comunità internazionale. Per questo motivo, nel 2013, l’Organizzazione per la cooperazione e lo sviluppo economici e gli Stati del G20 hanno varato un progetto per contrastare l’erosione della base imponibile e il trasferimento degli utili («Base Erosion and Profit Shifting», BEPS). </p>
<p class="absatzkurs man-font-style-italic man-space-before-4">L’Accordo aggiuntivo che modifica la Convenzione tra la Svizzera e il Belgio per evitare le doppie imposizioni attua gli standard minimi scaturiti dal progetto BEPS anche nell’interesse della Svizzera. Non prevede adeguamenti delle regole di ripartizione fiscale per i redditi o il patrimonio.</p>
<p class="absatzkurs man-font-style-italic man-space-before-4">Con l’Accordo aggiuntivo è stato raggiunto un risultato equilibrato che contribuirà all’ulteriore sviluppo positivo delle relazioni economiche tra la Svizzera e il Belgio. I Cantoni e gli ambienti interessati hanno accolto favorevolmente la conclusione dell’Accordo aggiuntivo.</p>
<p class="absatz man-space-before-4"></p>
<p class="titelbotschaftinnen man-space-after-18">Messaggio</p>
<div class="footnotes">
<p id="fn-d6935e20"><sup><a href="#fnbck-d6935e20">1</a></sup><sup></sup>  <a href="https://fedlex.data.admin.ch/eli/fga/2025/3560" target="_blank">FF <b>2025</b> 3560</a></p>
<p id="fn-d6935e33"><sup><a href="#fnbck-d6935e33">2</a></sup><sup></sup>  <a href="https://fedlex.data.admin.ch/eli/fga/2025/3561" target="_blank">FF <b>2025</b> 3561</a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Punti essenziali dell’Accordo aggiuntivo</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Situazione iniziale, svolgimento e risultato dei negoziati</a>
</h2>
<div class="collapseable">
<p class="absatzvor man-space-before-8">Tra la Svizzera e il Belgio esiste una Convenzione per evitare le doppie imposizioni in materia d’imposte sul reddito e sul patrimonio (di seguito «CDI‑BE»)<sup><a href="#fn-d6935e96" id="fnbck-d6935e96">3</a></sup>, firmata il 28 agosto 1978 e modificata il 10 aprile 2014<sup><a href="#fn-d6935e108" id="fnbck-d6935e108">4</a></sup>. </p>
<p class="absatz man-space-before-4">Il 7 giugno 2017 la Svizzera ha firmato la Convenzione multilaterale per l’attuazione di misure relative alle convenzioni fiscali finalizzate a prevenire l’erosione della base imponibile e il trasferimento degli utili («Base Erosion and Profit Shifting», BEPS; di seguito «Convenzione BEPS»)<sup><a href="#fn-d6935e123" id="fnbck-d6935e123">5</a></sup>, che contiene una serie di disposizioni volte ad adeguare le vigenti convenzioni per evitare le doppie imposizioni (CDI). Una parte di tali disposizioni mira all’adempimento degli standard minimi derivanti dalle azioni 6 e 14 del piano d’azione del 31 marzo 2014<sup><a href="#fn-d6935e135" id="fnbck-d6935e135">6</a></sup> elaborato dall’Organizzazione per la cooperazione e lo sviluppo economici (OCSE) per contrastare l’erosione della base imponibile e il trasferimento degli utili (di seguito «piano d’azione BEPS»).</p>
<p class="absatz man-space-before-4">In vista della sottoscrizione della Convenzione BEPS, la Svizzera e il Belgio hanno discusso dell’attuazione bilaterale di tale trattato. Il Belgio non è stato in grado di convenire con la Svizzera il tenore esatto degli adeguamenti da apportare alle disposizioni della CDI‑BE in virtù della Convenzione BEPS. Essendo tuttavia, questa, per la Svizzera una condizione essenziale per l’applicazione della Convenzione BEPS, è stato deciso che l’adeguamento della CDI‑BE ai risultati del progetto BEPS non dovesse essere effettuato per il tramite della Convenzione BEPS, bensì di un Accordo aggiuntivo bilaterale che modifica la CDI‑BE (di seguito «Accordo aggiuntivo»).</p>
<p class="absatz man-space-before-4">I negoziati su tale Accordo aggiuntivo si sono conclusi nell’ottobre del 2024. I Cantoni e gli ambienti interessati sono stati consultati in merito e hanno accolto favorevolmente la conclusione dell’Accordo, che è stato poi firmato il 16 luglio 2025 a Bruxelles.</p>
<div class="footnotes">
<p id="fn-d6935e96"><sup><a href="#fnbck-d6935e96">3</a></sup><sup></sup>  <a href="https://fedlex.data.admin.ch/vocabulary/legal-taxonomy/2548" target="_blank" data-rs-uri="https://fedlex.data.admin.ch/eli/cc/1980/1456_1456_1456" data-rs="0.672.917.21" data-lang="it">RS <b>0.672.917.21</b></a></p>
<p id="fn-d6935e108"><sup><a href="#fnbck-d6935e108">4</a></sup><sup></sup>  <a href="https://fedlex.data.admin.ch/eli/oc/2017/485" target="_blank">RU <b>2017</b> 4061</a></p>
<p id="fn-d6935e123"><sup><a href="#fnbck-d6935e123">5</a></sup><sup></sup>  <a href="https://fedlex.data.admin.ch/vocabulary/legal-taxonomy/2520" target="_blank" data-rs-uri="https://fedlex.data.admin.ch/eli/cc/2020/486" data-rs="0.671.1" data-lang="it">RS <b>0.671.1</b></a></p>
<p id="fn-d6935e135"><sup><a href="#fnbck-d6935e135">6</a></sup><sup></sup>  Consultabile all’indirizzo <a href="http://www.oecd.org" target="_blank">
				www.oecd.org
			</a> &gt; Publications. </p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Valutazione</a>
</h2>
<div class="collapseable">
<p class="absatzvor man-space-before-8">L’Accordo aggiuntivo contiene disposizioni che sarebbero state recepite nella CDI-BE se la Svizzera e il Belgio avessero stipulato la CDI in virtù della Convenzione BEPS. Quindi l’Accordo e la Convenzione BEPS sono strettamente correlati a livello materiale, ma all’infuori di tale correlazione tra i due strumenti non sussiste un legame diretto.</p>
<p class="absatz man-space-before-4">Il presente Accordo aggiuntivo adegua la CDI-BE agli standard minimi definiti per le CDI dal piano d’azione BEPS. In quanto Stato membro dell’OCSE, la Svizzera si è impegnata a recepire nelle proprie CDI quelle disposizioni riguardanti le CDI che costituiscono uno standard minimo del piano d’azione BEPS. La conclusione dell’Accordo aggiuntivo con il Belgio rappresenta un ulteriore passo in questa direzione. </p>
<p class="absatz man-space-before-4">Si è inoltre colta l’occasione per aggiornare la CDI-BE in modo tale che alcuni aspetti secondari della Convenzione siano in linea con le politiche perseguite da entrambi i Paesi.</p>
<p class="absatz man-space-before-4">Con l’Accordo aggiuntivo è stato raggiunto un risultato equilibrato che contribuirà all’ulteriore sviluppo positivo delle relazioni economiche tra la Svizzera e il Belgio. </p>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable">
<p class="absatzvor man-space-before-8">L’Accordo aggiuntivo sottostà a referendum facoltativo conformemente all’articolo 141 capoverso 1 lettera d numero 3 della Costituzione federale (Cost.)<sup><a href="#fn-d6935e166" id="fnbck-d6935e166">7</a></sup>. Secondo l’articolo 3 capoverso 1 lettera c della legge del 18 marzo 2005<sup><a href="#fn-d6935e178" id="fnbck-d6935e178">8</a></sup> sulla consultazione (LCo) si impone in questo caso l’obbligo di indire una procedura di consultazione. </p>
<p class="absatz man-space-before-4">Nel febbraio 2025 è stata svolta una procedura informativa in merito all’Accordo aggiuntivo. In questo contesto, l’Accordo aggiuntivo, unitamente a una nota esplicativa, è stato presentato ai Cantoni e agli ambienti interessati dalla conclusione di CDI per pronunciarsi al riguardo. Il progetto di Accordo è stato accolto favorevolmente e senza obiezioni. Dal momento che le posizioni degli ambienti interessati sono note e documentate, in virtù dell’articolo 3<i>a</i> capoverso 1 lettera b LCo, si è potuto rinunciare allo svolgimento di una procedura di consultazione.</p>
<div class="footnotes">
<p id="fn-d6935e166"><sup><a href="#fnbck-d6935e166">7</a></sup><sup></sup>  <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d6935e178"><sup><a href="#fnbck-d6935e178">8</a></sup><sup></sup>  <a href="https://fedlex.data.admin.ch/vocabulary/legal-taxonomy/5216" target="_blank" data-rs-uri="https://fedlex.data.admin.ch/eli/cc/2005/542" data-rs="172.061" data-lang="it">RS <b>172.061</b></a></p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Commento ai singoli articoli dell’Accordo aggiuntivo</a>
</h1>
<div class="collapseable">
<article id="art_I"><a name="aI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I">Art. I  dell’Accordo aggiuntivo concernente il preambolo della CDI-BE</a>
</h6>
<div class="collapseable">
<p class="absatz man-space-before-4">Con il presente articolo l’attuale preambolo della CDI-BE viene sostituito da un nuovo preambolo che è conforme all’azione 6 del piano d’azione BEPS.</p>
<p class="absatz man-space-before-4">La disposizione chiarisce che con la CDI la Svizzera e il Belgio non hanno l’intenzione di creare opportunità di non imposizione o di ridotta imposizione attraverso l’evasione o l’elusione fiscale. In altre parole, la CDI‑BE mira anche a evitare una doppia non imposizione. Ciò non vale in generale, ma soltanto se all’origine vi sono l’evasione o l’elusione fiscale. In questo modo si tiene conto anche delle situazioni di doppia non imposizione intenzionale. Tra queste rientra, ad esempio, l’imposizione dei dividendi distribuiti a società dello stesso gruppo. In tali circostanze la doppia non imposizione permette di evitare oneri multipli indesiderati.</p>
<p class="absatz man-space-before-4">L’introduzione del nuovo preambolo è necessaria per adempiere lo standard minimo definito dall’azione 6 del piano d’azione BEPS.</p>
</div></article><article id="art_II"><a name="aII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_II">Art. II  dell’Accordo aggiuntivo concernente l’art. 7 della CDI-BE (Utili delle imprese)</a>
</h6>
<div class="collapseable">
<p class="absatz man-space-before-4">Conformemente allo standard minimo derivante dall’azione 14 del piano d’azione BEPS concernente il miglioramento dei meccanismi di risoluzione delle controversie, i Paesi dovrebbero recepire, se possibile, il secondo periodo dell’articolo 25 paragrafo 2<sup><a href="#fn-d6935e216" id="fnbck-d6935e216">9</a></sup> del Modello di convenzione dell’OCSE nelle loro CDI con il seguente tenore: «L’accordo [amichevole] concluso è attuato nonostante i limiti temporali previsti dalla legislazione nazionale degli Stati contraenti». Se ciò non dovesse essere fattibile, essi devono introdurre nelle proprie CDI altre disposizioni che limitano il termine per una rettifica di cui all’articolo 7 paragrafo 2 o all’articolo 9 paragrafo 1 del Modello di convenzione dell’OCSE, al fine di evitare rettifiche successive che non possono più essere oggetto di uno sgravio a seguito di una procedura amichevole. Le disposizioni sono contenute nel commentario relativo al Modello di convenzione dell’OCSE nella versione aggiornata di novembre 2017. Gli Stati che recepiscono il secondo periodo dell’articolo 25 paragrafo 2 non sono tenuti a introdurre simili disposizioni nelle loro convenzioni.</p>
<p class="absatz man-space-before-4">In questo contesto, il nuovo articolo 7 paragrafo 4 CDI-BE stabilisce che per gli utili attribuibili alla stabile organizzazione di un’impresa di uno Stato contraente non si può più eseguire un aggiustamento decorsi sei anni dalla fine del periodo imponibile in cui gli utili sarebbero stati attribuibili alla stabile organizzazione. </p>
<div class="footnotes"><p id="fn-d6935e216"><sup><a href="#fnbck-d6935e216">9</a></sup><sup></sup>  Consultabile all’indirizzo <a href="https://www.estv.admin.ch/estv/it/home.html" target="_blank">
				www.estv.admin.ch
			</a> &gt; Diritto fiscale internazionale &gt; Informazioni fiscali per Paese &gt; Elenco dei Paesi A‒Z.</p></div>
</div></article><article id="art_IIII"><a name="aIIII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_IIII">Art. IIII  dell’Accordo aggiuntivo concernente l’art. 9 della CDI-BE (Imprese associate)</a>
</h6>
<div class="collapseable">
<p class="absatz man-space-before-4">L’articolo 9 viene aggiornato conformemente al Modello di convenzione dell’OCSE. </p>
<p class="absatz man-space-before-4">Contestualmente alla modifica dell’articolo 7 (Utili delle imprese) della CDI-BE, il nuovo articolo 9 paragrafo 3 stabilisce che per gli utili attribuibili a un’impresa associata di uno Stato contraente non si può più eseguire un aggiustamento decorsi sei anni dalla fine del periodo imponibile in cui gli utili sarebbero stati attribuibili all’impresa associata.</p>
</div></article><article id="art_IV"><a name="aIV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_IV">Art. IV  dell’Accordo aggiuntivo concernente l’art. 23 della CDI-BE (Metodi per eliminare la doppia imposizione)</a>
</h6>
<div class="collapseable">
<p class="absatz man-space-before-4">L’articolo 23 (Metodi per eliminare la doppia imposizione) viene aggiornato sia dal Belgio (par. 1) che dalla Svizzera (par. 2) senza modificarne il contenuto.</p>
<p class="absatz man-space-before-4">Il nuovo numero 4 dell’articolo 23 paragrafo 2 CDI-BE completa la disposizione, che definisce le modalità con cui la Svizzera, in qualità di Stato di residenza, evita la doppia imposizione, con una disposizione intesa a evitare la non imposizione o la ridotta imposizione nei casi di conflitti di qualificazione.</p>
<p class="absatz man-space-before-4">In base a questa disposizione, la Svizzera non deve esentare da imposizione i redditi o il patrimonio di un residente della Svizzera se il Belgio non tassa o, nel caso di dividendi o interessi, applica un’imposizione ridotta perché ritiene che la CDI‑BE gli imponga l’esenzione o un’imposizione ridotta di tali redditi o di tale patrimonio. Un esempio concreto: il Belgio considera il reddito conseguito da un residente della Svizzera come un utile in capitale, mentre la Svizzera lo tratta come reddito derivante da un’attività lucrativa dipendente esercitata in Belgio. Senza la nuova disposizione, la Svizzera esenterebbe dall’imposta tale reddito, sebbene il Belgio, sulla base della propria qualificazione fiscale del reddito, attribuisca il diritto d’imposizione esclusivamente alla Svizzera (art. 13 par. 5 CDI‑BE). In base alla nuova disposizione la Svizzera non sarà però più obbligata a esentare tale reddito (art. 23 par. 2 lett. 4 CDI‑BE), ma potrà tassarlo come reddito derivante da un’attività lucrativa dipendente.</p>
<p class="absatz man-space-before-4">Si tratta di una disposizione volta a impedire la doppia non imposizione indesiderata dovuta a concezioni divergenti tra la Svizzera e il Belgio per quanto riguarda la fattispecie o l’interpretazione dei termini della CDI‑BE. La disposizione figura nel Modello di convenzione dell’OCSE (art. 23<i>A</i> par. 4) e non è parte di uno standard minimo derivante dal piano d’azione BEPS.</p>
</div></article><article id="art_V"><a name="aV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_V">Art. V  dell’Accordo aggiuntivo concernente l’art. 25 della CDI-BE (Procedura amichevole)</a>
</h6>
<div class="collapseable"><p class="absatz man-space-before-4">I paragrafi 1 e 3 dell’articolo 25 CDI-BE sono aggiornati conformemente al Modello di convenzione dell’OCSE. I contribuenti potranno chiedere l’avvio di una procedura amichevole in uno dei due Stati contraenti e non solo nel loro Stato di residenza, come accadeva finora. </p></div></article><article id="art_VI"><a name="aVI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VI">Art. VI  dell’Accordo aggiuntivo concernente l’art. 28 della CDI-BE (Diritto ai benefici) </a>
</h6>
<div class="collapseable">
<p class="absatz man-space-before-4">L’articolo 28 introduce una clausola antiabuso fondata sullo scopo principale di un accordo, uno strumento o una transazione. In virtù di tale clausola, i benefici previsti dalla CDI‑BE non sono accordati se il loro ottenimento era uno degli scopi principali dell’accordo, dello strumento o della transazione, a meno che venga stabilito che la concessione di tali benefici è conforme all’oggetto e allo scopo delle pertinenti disposizioni della CDI‑BE.</p>
<p class="absatz man-space-before-4">Il paragrafo 2 corrisponde alla disposizione proposta nel commentario relativo al Modello di convenzione dell’OCSE a complemento della regola PPT («principal purpose test»). Ai sensi di tale norma è possibile concedere determinati benefici convenzionali anche in situazioni di abuso secondo il paragrafo 1 segnatamente se tali benefici fossero stati concessi in assenza dell’accordo, dello strumento o della transazione abusivi. In caso di utilizzo abusivo della Convenzione, la disposizione garantisce che uno Stato contraente possa adottare i provvedimenti fiscali previsti per la fattispecie che sarebbe sussistita in assenza dell’accordo, dello strumento o della transazione abusivi. Per la Svizzera tale disposizione ha natura meramente dichiarativa, in quanto le autorità fiscali hanno già la facoltà di concedere tali benefici fiscali secondo il diritto interno anche senza una simile clausola, tenendo conto delle circostanze del caso in assenza dell’accordo, dello strumento o della transazione abusivi. </p>
<p class="absatz man-space-before-4">Le autorità competenti devono consultarsi prima di respingere una richiesta in virtù dell’articolo 28 paragrafo 2 CDI‑BE.</p>
<p class="absatz man-space-before-4">La clausola antiabuso è stata elaborata nel quadro dell’azione 6 del piano d’azione BEPS ed è contenuta nel Modello di convenzione dell’OCSE (art. 29 par. 9). Per soddisfare lo standard minimo definito dall’azione 6, è sufficiente che tale clausola sia inclusa nelle CDI. In questo modo non sono necessarie ulteriori disposizioni antiabuso. </p>
</div></article><article id="art_VII"><a name="aVII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VII">Art. VII  dell’Accordo aggiuntivo concernente il Protocollo della Convenzione</a>
</h6>
<div class="collapseable"><p class="absatz man-space-before-4">Al Protocollo della CDI-BE è aggiunto un nuovo numero 7, il quale precisa che le disposizioni della CDI‑BE non impediscono agli Stati contraenti di attuare le disposizioni di diritto interno sull’imposizione minima dei grandi gruppi di imprese multinazionali emanate sulla base delle norme tipo globali in materia di lotta all’erosione della base imponibile e al trasferimento degli utili («Global Anti-Base Erosion Model Rules» [«Pillar Two»]) elaborate dall’Inclusive Framework on BEPS dell’OCSE e del G20. La CDI‑BE non ostacola pertanto l’applicazione da parte della Svizzera delle disposizioni di diritto interno che prevedono in particolare la riscossione di un’imposta integrativa («top-up tax») presso un residente della Svizzera in qualità di stabile organizzazione situata in Belgio. </p></div></article><section id="lvl_3/lvl_u8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_u8">Articolo VIII dell’Accordo aggiuntivo concernente l’entrata in vigore</a>
</h2>
<div class="collapseable">
<p class="absatz man-space-before-4">Le disposizioni dell’Accordo aggiuntivo si applicheranno ai periodi imponibili che iniziano il 1° gennaio dell’anno civile successivo all’entrata in vigore dell’Accordo aggiuntivo, o dopo tale data. </p>
<p class="absatz man-space-before-4">L’articolo V relativo alla procedura amichevole sarà applicabile dalla data dell’entrata in vigore dell’Accordo aggiuntivo senza tenere conto del periodo imponibile considerato.</p>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Ripercussioni</a>
</h1>
<div class="collapseable"><p class="absatzvor man-space-before-8">L’Accordo aggiuntivo non interessa le regole di ripartizione del reddito e del patrimonio. Contiene sostanzialmente disposizioni per evitare l’abuso della Convenzione BEPS. Non avrà pertanto un impatto rilevante sulle entrate fiscali, né tantomeno si prevedono ripercussioni in altri ambiti. Il presente Accordo aggiuntivo può essere applicato nel quadro delle risorse di personale esistenti. </p></div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Aspetti giuridici</a>
</h1>
<div class="collapseable">
<p class="absatzvor man-space-before-8">L’Accordo aggiuntivo si fonda sull’articolo 54 capoverso 1 Cost. in virtù del quale gli affari esteri competono alla Confederazione. L’articolo 184 capoverso 2 Cost. autorizza il Consiglio federale a firmare e a ratificare i trattati internazionali. Secondo l’articolo 166 capoverso 2 Cost. l’Assemblea federale approva i trattati internazionali; sono fatti salvi quelli la cui conclusione è di competenza del Consiglio federale in virtù della legge o di un trattato internazionale (cfr. anche art. 7<i>a</i> cpv. 1 della legge del 21 marzo 1997<sup><a href="#fn-d6935e301" id="fnbck-d6935e301">10</a></sup> sull’organizzazione del Governo e dell’Amministrazione). Poiché nel caso presente non esistono una legge o un trattato internazionale che deleghino al Consiglio federale la competenza di concludere un trattato quale l’Accordo aggiuntivo, la facoltà di approvarlo spetta all’Assemblea federale.</p>
<p class="absatz man-space-before-4">Secondo l’articolo 141 capoverso 1 lettera d numero 3 Cost., i trattati internazionali che contengono importanti norme di diritto sottostanno a referendum facoltativo. Secondo l’articolo 22 capoverso 4 della legge del 13 dicembre 2002<sup><a href="#fn-d6935e315" id="fnbck-d6935e315">11</a></sup> sul Parlamento (LParl) contengono norme di diritto le disposizioni che, in forma direttamente vincolante e in termini generali e astratti, impongono obblighi, conferiscono diritti o determinano competenze.</p>
<p class="absatz man-space-before-4">L’Accordo aggiuntivo prevede disposizioni che impongono obblighi alle autorità svizzere e conferiscono diritti a queste ultime e ai privati (persone fisiche e giuridiche). Contiene pertanto importanti norme di diritto ai sensi dell’articolo 141 capoverso 1 lettera d numero 3 Cost. e dell’articolo 22 capoverso 4 LParl. Il decreto federale che approva l’Accordo aggiuntivo è pertanto sottoposto a referendum facoltativo in virtù dell’articolo 141 capoverso 1 lettera d numero 3 Cost.</p>
<p class="absatz man-space-before-4">L’Assemblea federale approva mediante decreto federale i trattati internazionali soggetti a referendum (art. 24 cpv. 3 LParl).</p>
<div class="footnotes">
<p id="fn-d6935e301"><sup><a href="#fnbck-d6935e301">10</a></sup><sup></sup>  <a href="https://fedlex.data.admin.ch/vocabulary/legal-taxonomy/5015" target="_blank" data-rs-uri="https://fedlex.data.admin.ch/eli/cc/1997/2022_2022_2022" data-rs="172.010" data-lang="it">RS <b>172.010</b></a></p>
<p id="fn-d6935e315"><sup><a href="#fnbck-d6935e315">11</a></sup><sup></sup>  <a href="https://fedlex.data.admin.ch/vocabulary/legal-taxonomy/4991" target="_blank" data-rs-uri="https://fedlex.data.admin.ch/eli/cc/2003/510" data-rs="171.10" data-lang="it">RS <b>171.10</b></a></p>
</div>
</div></section></main>
</div></body>
</html>
