<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Decreto federale<br>concernente le misure di protezione ambientale nel traffico aereo nel periodo 2025–2030 e le misure di sicurezza nell’aviazione nel periodo 2024–2027</h1>
<p class="erlassdatum man-space-before-3">del 9 dicembre 2024</p>
</div>
<div id="preamble"><div>
<p class="man-template-autor man-space-before-10">L’Assemblea federale della Confederazione Svizzera,</p>
<p class="ingress man-space-before-3">visto l’articolo 167 della Costituzione federale<sup><a href="#fn-d7e16" id="fnbck-d7e16">1</a></sup>;<br>visto il messaggio del Consiglio federale del 21 agosto 2024<sup><a href="#fn-d7e29" id="fnbck-d7e29">2</a></sup>,</p>
<p class="man-template-verb man-space-before-3 man-space-after-18">decreta:</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e29"><sup><a href="#fnbck-d7e29">2</a></sup><sup></sup> Non pubblicato nel FF</p>
</div>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz man-space-before-4"><sup>1</sup> Per la promozione delle misure di protezione ambientale nel traffico aereo nel periodo 2025–2030 è stanziato un credito d’impegno di al massimo 457,4 milioni di franchi.</p>
<p class="absatz man-space-before-4"><sup>2</sup> Il credito d’impegno può essere impiegato per le seguenti misure di sostegno:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">promozione di provvedimenti di riduzione delle emissioni di gas serra del traffico aereo (art. 37<i>a</i> legge del 23 dicembre 2011<sup><a href="#fn-d7e59" id="fnbck-d7e59">3</a></sup> sul CO<sub>2</sub> e art. 103<i>b</i> legge federale del 21 dicembre 1948<sup><a href="#fn-d7e74" id="fnbck-d7e74">4</a></sup> sulla navigazione aerea);</dd>
<dt class="man-space-before-4">b. </dt>
<dd class="man-space-before-4">promozione dello sviluppo e della produzione di carburanti rinnovabili per l’aviazione (art. 28<i>g</i> cpv. 8 legge sul CO<sub>2</sub>);</dd>
<dt class="man-space-before-4">c. </dt>
<dd class="man-space-before-4">provvedimenti di adattamento degli aeromobili al fine di proteggere la popolazione dalle immissioni foniche e di sostanze nocive, sviluppo di procedure di volo rispettose dell’ambiente, lavori di ricerca relativi agli effetti del traffico aereo sull’ambiente nonché formazione e formazione continua ai fini dell’applicazione di procedure di volo rispettose dell’ambiente (art. 37<i>d</i> legge federale del 22 marzo 1985<sup><a href="#fn-d7e101" id="fnbck-d7e101">5</a></sup> concernente l’utilizzazione dell’imposta sugli oli minerali a destinazione vincolata e di altri mezzi a destinazione vincolata per il traffico stradale e aereo). </dd>
</dl>
<p class="absatz man-space-before-4"><sup>3</sup> L’Ufficio federale dell’aviazione civile può prelevare dal credito d’impegno i mezzi destinati alle misure di sostegno di cui al capoverso 2 lettere a–c. </p>
<p class="absatz man-space-before-4"><sup>4</sup> Se la modifica del 15 marzo 2024<sup><a href="#fn-d7e118" id="fnbck-d7e118">6</a></sup> della legge sul CO<sub>2</sub> entra in vigore soltanto il 1° gennaio 2026, il credito d’impegno ai sensi del capoverso 1 ammonta a 392,4 milioni di franchi.</p>
<div class="footnotes">
<p id="fn-d7e59"><sup><a href="#fnbck-d7e59">3</a></sup><sup></sup> <a href="https://fedlex.data.admin.ch/eli/cc/2012/855" target="_blank">RS <b>641.71</b></a></p>
<p id="fn-d7e74"><sup><a href="#fnbck-d7e74">4</a></sup><sup></sup> <a href="https://fedlex.data.admin.ch/eli/cc/1950/471_491_479" target="_blank">RS <b>748.0</b></a></p>
<p id="fn-d7e101"><sup><a href="#fnbck-d7e101">5</a></sup><sup></sup> <a href="https://fedlex.data.admin.ch/eli/cc/1985/834_834_834" target="_blank">RS <b>725.116.2</b></a></p>
<p id="fn-d7e118"><sup><a href="#fnbck-d7e118">6</a></sup><sup></sup> <a href="https://fedlex.data.admin.ch/eli/oc/2024/376" target="_blank">RU <b>2024</b> 376</a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz man-space-before-4">Per le misure di sicurezza nell’aviazione per il periodo 2024–2027 è stanziato un credito d’impegno di 269,6 milioni di franchi. </p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz man-space-before-4">Il decreto federale del 20 dicembre 2023<sup><a href="#fn-d7e146" id="fnbck-d7e146">7</a></sup> concernente la promozione di carburanti rinnovabili per l’aviazione nel periodo 2025–2029 è abrogato.</p>
<div class="footnotes"><p id="fn-d7e146"><sup><a href="#fnbck-d7e146">7</a></sup><sup></sup> <a href="https://fedlex.data.admin.ch/eli/fga/2024/1777" target="_blank">FF <b>2024 </b>1777</a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz man-space-before-4">Il presente decreto non sottostà a referendum.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">Consiglio nazionale, 5 dicembre 2024</p>
					<p class="unterschriftenfi man-space-before-6">La presidente: Maja Riniker<br>Il segretario: Pierre-Hervé Freléchoz</p>
				</td>
				<td>
					
					<p class="unterschriftenfi1 man-space-before-24">Consiglio degli Stati, 9 dicembre 2024</p>
					<p class="unterschriftenfi man-space-before-6">Il presidente: Andrea Caroni<br>La segretaria: Martina Buol</p>
				</td>
			</tr>
		</table></div>
</div></article></main>
</div></body>
</html>
