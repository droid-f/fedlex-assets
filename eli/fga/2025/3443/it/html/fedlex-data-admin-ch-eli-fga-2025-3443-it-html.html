<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.440--><p class="srnummer man-space-after-18">25.440</p>
<h1 class="erlasstitel botschafttitel">Iniziativa parlamentare <br>Consentire il risarcimento per la bonifica delle PFAS con effetto retroattivo<br>Rapporto della Commissione dell’ambiente, della pianificazione del territorio e dell’energia del Consiglio nazionale</h1>
<p class="botschaftdatum man-space-before-3">del 20 ottobre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli colleghi,</p>
<p class="absatzvor man-space-before-8">con il presente rapporto vi sottoponiamo il progetto di modifica<sup><a href="#fn-d3786e22" id="fnbck-d3786e22">1</a></sup> della legge sulla protezione dell’ambiente, che trasmettiamo nel contempo per parere al Consiglio federale.</p>
<p class="absatzvor man-space-before-8">La Commissione vi propone di approvare il progetto di legge allegato.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">20 ottobre 2025</p>
				</td>
				<td>
					
					<p class="unterschriftenfi1 man-space-before-24">In nome della Commissione:</p>
					<p class="unterschriftenfi man-space-before-6">Il presidente, Christian Imark</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>Le sostanze per- e polifluoroalchiliche (PFAS) sono presenti anche nelle schiume antincendio. Con la modifica del 27 settembre 2024 della legge sulla protezione dell’ambiente (LPAmb) è stata creata la base legale che consente di concedere indennità attraverso il fondo OTaRSi per i siti contaminati da schiume antincendio contenenti PFAS. Il presente progetto prevede di estendere retroattivamente tale sostegno finanziario OTaRSi durante un periodo transitorio di due anni. In tal modo, i Cantoni e i Comuni che hanno già preso o concluso misure per risanare i siti contaminati da tali schiume potranno beneficiare delle indennità previste per i costi scoperti.</b></p>
<p class="zwischentitel man-space-before-8 man-font-weight-bold"><i>Situazione iniziale</i></p>
<p class="absatzkurs man-font-style-italic man-space-before-4">Nell’ambito della modifica del 27 settembre 2024 della legge sulla protezione dell’ambiente il Parlamento ha adeguato anche le disposizioni sulle indennità versate dalla Confederazione attraverso il fondo OTaRSi per l’indagine, la sorveglianza e il risanamento di siti inquinati. Il Consiglio federale e il Parlamento hanno previsto nuovi casi per i quali la Confederazione può concedere tali indennità OTaRSi. Affinché le misure per il risanamento che sono state prese o si sono già concluse prima dell’entrata in vigore delle modifiche siano indennizzabili anche retroattivamente, è stata introdotta con l’articolo 65a LPAmb una disposizione transitoria in virtù della quale i Cantoni e i Comuni che hanno già preso provvedimenti possono beneficiare dell’aumento delle indennità e richiederle anche per i nuovi casi. Sono quindi sgravati dei costi scoperti se presentano la domanda entro due anni dall’entrata in vigore della modifica.</p>
<p class="zwischentitel man-space-before-8 man-font-weight-bold"><i>Contenuto del progetto</i></p>
<p class="absatzkurs man-font-style-italic man-space-before-4">La disposizione transitoria non è stata adeguata quando il Parlamento ha introdotto nel progetto le nuove disposizioni relative alle indennità per i siti contaminati da schiume antincendio contenenti PFAS. Di conseguenza, il diritto vigente non permette di concedere retroattivamente indennità attraverso il fondo OTaRSi per l’indagine, la sorveglianza e il risanamento di siti contaminati da PFAS se queste misure sono state prese o si sono concluse prima dell’entrata in vigore delle modifiche. Il progetto permette di colmare questa lacuna. Introducendo un nuovo articolo 65b LPAmb si consente ai Cantoni e ai Comuni di beneficiare retroattivamente delle modifiche relative ai siti contaminati da schiume antincendio contenenti PFAS.</p>
<p class="absatz man-space-before-4"></p>
<p class="titelbotschaftinnen man-space-after-18">Rapporto</p>
<div class="footnotes"><p id="fn-d3786e22"><sup><a href="#fnbck-d3786e22">1</a></sup><sup></sup>  <a href="https://fedlex.data.admin.ch/eli/fga/2025/3444" target="_blank">FF <b>2025</b> 3444</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8">La Confederazione partecipa finanziariamente all’indagine, alla sorveglianza e al risanamento di siti inquinati. A tal scopo, ha creato il fondo OTaRSi per i siti contaminati, che alimenta prelevando una tassa sul deposito definitivo dei rifiuti<sup><a href="#fn-d3786e85" id="fnbck-d3786e85">2</a></sup>. I mezzi finanziari del fondo sono a destinazione vincolata e sono versati ai Cantoni conformemente agli articoli 32<i>e</i><sup>bis</sup> e 32<i>e</i><sup>ter</sup> della legge sulla protezione dell’ambiente (LPAmb)<sup><a href="#fn-d3786e108" id="fnbck-d3786e108">3</a></sup>.</p>
<p class="absatz man-space-before-4">Secondo l’articolo 32<i>d</i> LPAmb chi ha reso necessari provvedimenti di indagine, sorveglianza e risanamento di siti inquinati se ne assume le spese. Per evitare che le misure previste dalla legislazione sui siti contaminati vengano differite per mancanza o scarsità di mezzi finanziari, il Consiglio federale ha creato il fondo OTaRSi per i siti contaminati. Il fondo ha inoltre lo scopo di favorire un risanamento economico, rispettoso dell’ambiente e conforme alle tecniche più moderne, nonché il coordinamento dell’esecuzione a livello nazionale.</p>
<p class="absatz man-space-before-4">Con la modifica del 27 settembre 2024<sup><a href="#fn-d3786e127" id="fnbck-d3786e127">4</a></sup> della LPAmb il Parlamento ha adeguato in particolare le disposizioni sulle indennità versate dalla Confederazione attraverso il fondo OTaRSi per compensare le spese derivanti dall’indagine, dalla sorveglianza e dal risanamento di siti inquinati (art. 32<i>e</i><sup>bis</sup> e 32<i>e</i><sup>ter</sup>). Per quanto riguarda le misure per l’indagine e il risanamento, ha introdotto scadenze per la loro conclusione e un forfait per l’indennizzo delle spese amministrative dei Cantoni. Ha anche deciso di aumentare dal 40 al 60 per cento le indennità previste per i costi scoperti di sorveglianza e risanamento. In questo modo il Parlamento intendeva creare incentivi per accelerare il trattamento dei siti inquinati. Il Consiglio federale ha altresì proposto di iscrivere nella LPAmb nuovi casi per i quali sono previste indennità prelevate dal fondo OTaRSi, estendendo il sostegno finanziario della Confederazione a un aspetto ampiamente trascurato come il risanamento dei suoli contaminati sui quali i bambini in tenera età giocano abitualmente (parchi giochi, aree verdi e giardini privati).</p>
<p class="absatz man-space-before-4">Nel corso delle deliberazioni il Parlamento ha introdotto nel progetto due nuovi casi per i quali la Confederazione può versare indennità: il primo concerne l’indagine, la sorveglianza e il risanamento di siti inquinati da un impianto di incenerimento dei rifiuti (art. 32<i>e</i><sup>bis</sup> cpv. 3 e 5), il secondo i siti contaminati da schiume antincendio contenenti PFAS (art. 32<i>e</i><sup>bis</sup> cpv. 10 e 11).</p>
<p class="absatz man-space-before-4">L’articolo 36 della legge del 5 ottobre 1990 sui sussidi (LSu)<sup><a href="#fn-d3786e164" id="fnbck-d3786e164">5</a></sup> precisa quale diritto si applica alla valutazione delle domande di indennità del fondo OTaRSi. In determinati frangenti i Comuni e i Cantoni che hanno individuato per tempo la minaccia costituita dai depositi di rifiuti dannosi per l’ambiente e che hanno adottato tempestivamente le misure previste dalla legislazione sui siti contaminati non possono beneficiare delle disposizioni più generose previste dal nuovo diritto. Affinché i provvedimenti che sono stati presi o si sono conclusi prima dell’entrata in vigore delle modifiche siano indennizzabili anche retroattivamente, è stata introdotta all’articolo 65<i>a</i> LPAmb una disposizione transitoria che deroga alla LSu, in virtù della quale i Cantoni e i Comuni che hanno già preso provvedimenti possono beneficiare dell’aumento delle indennità e richiederla per i nuovi casi se presentano la domanda entro due anni dall’entrata in vigore della modifica.</p>
<p class="absatz man-space-before-4">Tuttavia, la disposizione transitoria di cui all’articolo 65<i>a</i> LPAmb non è stata adeguata quando il Parlamento ha introdotto nel progetto le nuove disposizioni relative all’indennità per l’inquinamento da schiume antincendio contenenti PFAS. Di conseguenza le norme entrate in vigore il 1° aprile 2025 non permettono di concedere retroattivamente indennità attraverso il fondo OTaRSi per coprire le spese per l’indagine, la sorveglianza e il risanamento di siti inquinati da tali schiume se queste misure sono state prese o si sono già concluse prima dell’entrata in vigore delle modifiche. Il presente progetto colma questa lacuna introducendo un nuovo articolo 65<i>b</i> LPAmb, in base al quale le domande di indennità concernenti le PFAS di cui all’articolo 32<i>e</i><sup>bis</sup> capoversi 10 e 11 vengono valutate conformemente al diritto entrato in vigore il 1° aprile 2025 e i Cantoni e i Comuni che hanno già preso provvedimenti possono beneficiare anch’essi delle indennità.</p>
<div class="footnotes">
<p id="fn-d3786e85"><sup><a href="#fnbck-d3786e85">2</a></sup><sup></sup> Ordinanza sulla tassa per il risanamento dei siti contaminati (OTaRSi); <a href="https://fedlex.data.admin.ch/vocabulary/legal-taxonomy/9582" target="_blank" data-rs-uri="https://fedlex.data.admin.ch/eli/cc/2008/670" data-rs="814.681" data-lang="it">RS <b>814.681</b></a>.</p>
<p id="fn-d3786e108"><sup><a href="#fnbck-d3786e108">3</a></sup><sup></sup> <a href="https://fedlex.data.admin.ch/vocabulary/legal-taxonomy/9437" target="_blank" data-rs-uri="https://fedlex.data.admin.ch/eli/cc/1984/1122_1122_1122" data-rs="814.01" data-lang="it">RS <b>814.01</b></a></p>
<p id="fn-d3786e127"><sup><a href="#fnbck-d3786e127">4</a></sup><sup></sup> <a href="https://fedlex.data.admin.ch/eli/oc/2025/178" target="_blank">RU <b>2025</b> 178</a></p>
<p id="fn-d3786e164"><sup><a href="#fnbck-d3786e164">5</a></sup><sup></sup> <a href="https://fedlex.data.admin.ch/vocabulary/legal-taxonomy/7794" target="_blank" data-rs-uri="https://fedlex.data.admin.ch/eli/cc/1991/857_857_857" data-rs="616.1" data-lang="it">RS <b>616.1</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Genesi</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Necessità d’intervento e obiettivi</a>
</h2>
<div class="collapseable">
<p class="absatzvor man-space-before-8">Il disegno del Consiglio federale del 16 dicembre 2022<sup><a href="#fn-d3786e200" id="fnbck-d3786e200">6</a></sup> relativo alla modifica della LPAmb riguardava diversi temi del diritto ambientale, nello specifico il rumore, i siti inquinati, le tasse d’incentivazione, il finanziamento di corsi di formazione e formazione continua sull’utilizzo dei prodotti fitosanitari, i sistemi di informazione e di documentazione nonché il diritto penale.</p>
<p class="absatz man-space-before-4">I dibattiti parlamentari si sono concentrati principalmente sulle disposizioni relative alla protezione contro il rumore – così da meglio conciliare gli obiettivi della protezione contro il rumore con quelli della pianificazione del territorio – e sulle modifiche relative al risanamento dei siti inquinati. Le commissioni incaricate dell’esame preliminare si sono occupate in modo approfondito di queste tematiche. Hanno sentito rappresentanti dei Cantoni e dei diversi gruppi di interesse che hanno potuto esporre il loro punto di vista sulle modifiche proposte dal Consiglio federale. Per i siti inquinati il Consiglio federale ha previsto incentivi supplementari volti ad accelerarne il risanamento. Ha inoltre riconosciuto la necessità di risanare i terreni inquinati da sostanze nocive sui quali i bambini in tenera età giocano abitualmente, inserendo una disposizione corrispondente nella LPAmb per far sì che la Confederazione possa indennizzare le misure di risanamento.</p>
<p class="absatz man-space-before-4">Nel corso dei dibattiti il Parlamento ha identificato altri due casi in cui ha ritenuto opportuno intervenire e ha creato le basi legali che consentono alla Confederazione di indennizzare le spese per ulteriori provvedimenti riguardanti i siti contaminati. L’articolo 32<i>e</i><sup>bis</sup> capoversi 3 e 5 permette alla Confederazione di utilizzare il ricavato delle tasse versate al fondo OTaRSi per coprire le spese per l’indagine, la sorveglianza e il risanamento di siti inquinati da un impianto di incenerimento dei rifiuti. Lo stesso prevede l’articolo 32<i>e</i><sup>bis</sup> capoversi 10 e 11 per quanto concerne i siti contaminati da schiume antincendio contenenti PFAS. Sempre più spesso questi casi di inquinamento vengono alla luce nell’ambito di progetti edilizi: è ad esempio il caso del campus della Scuola universitaria professionale di Berna, la cui edificazione è prevista in un’area (Weyermannshaus Est) contaminata da PFAS a seguito dello spegnimento di un incendio in un deposito di pneumatici avvenuto nel 1999.</p>
<p class="absatz man-space-before-4">La disposizione transitoria contenuta nell’articolo 65<i>a</i> LPAmb è stata quindi adeguata per considerare alcuni dei casi introdotti dal Consiglio federale nonché le indennità in caso di inquinamento prodotto da un impianto di incenerimento dei rifiuti. Permette inoltre alla Confederazione di concedere retroattivamente un aiuto finanziario prelevato dal fondo OTaRSi per le misure di indagine, sorveglianza e risanamento che sono state prese o si sono concluse prima dell’entrata in vigore della modifica. La disposizione non prevede tuttavia la possibilità di indennizzare retroattivamente i provvedimenti relativi ai siti contaminati da schiume antincendio contenenti PFAS. Secondo la Commissione e la sua omologa del Consiglio degli Stati, si tratta di una svista. Per motivi di parità di trattamento e per non penalizzare i Cantoni che negli ultimi anni hanno provveduto a risanare i siti inquinati da schiume antincendio contenenti PFAS, dovrebbero essere concesse retroattivamente anche a loro le indennità prelevate dal fondo OTaRSi.</p>
<div class="footnotes"><p id="fn-d3786e200"><sup><a href="#fnbck-d3786e200">6</a></sup><sup></sup> Messaggio del Consiglio federale <a href="https://fedlex.data.admin.ch/eli/fga/2023/239" target="_blank">FF <b>2023</b> 239</a>; disegno <a href="https://fedlex.data.admin.ch/eli/fga/2023/240" target="_blank">FF <b>2023</b> 240</a>; <i>22.085 </i>Legge sulla protezione dell’ambiente. Modifica.</p></div>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Lavori delle Commissioni</a>
</h2>
<div class="collapseable">
<p class="absatzvor man-space-before-8">Già poco dopo il 1° aprile 2025<sup><a href="#fn-d3786e247" id="fnbck-d3786e247">7</a></sup>, giorno dell’entrata in vigore della modifica, la Commissione si è occupata della disposizione transitoria. Nella seduta del 13 maggio 2025 ha infatti constatato che per i siti contaminati da schiume antincendio contenenti PFAS non è possibile indennizzare retroattivamente i costi scoperti. Stando a quanto dichiarato da rappresentanti dell’Ufficio federale dell’ambiente (UFAM), i siti interessati sono noti e le conseguenze finanziarie per la Confederazione contenute; inoltre la partecipazione della Confederazione nei casi in questione non costituisce un onere eccessivo per il fondo OTaRSi e permette nel contempo di sgravare considerabilmente i Cantoni e i Comuni che devono farsi carico delle relative spese. L’effetto retroattivo garantisce che i Cantoni che hanno adottato per tempo misure di protezione dell’ambiente non vengano penalizzati. La Commissione ha deciso pertanto, con 15 voti contro 0 e 6 astensioni, di presentare un’iniziativa volta a modificare la LPAmb. Il 4 luglio 2025 la CAPTE-S ha accolto l’iniziativa all’unanimità, permettendo così l’elaborazione di un progetto.</p>
<p class="absatz man-space-before-4">La CAPTE-N ha rapidamente iniziato i lavori e l’11 agosto 2025 ha incaricato l’UFAM di redigere un progetto di atto corredato da un rapporto. Nella seduta del 20 ottobre 2025 la Commissione ha adottato all’unanimità il presente progetto.</p>
<div class="footnotes"><p id="fn-d3786e247"><sup><a href="#fnbck-d3786e247">7</a></sup><sup></sup> V. nota a piè di pagina 3.</p></div>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Rinuncia a una procedura di consultazione</a>
</h2>
<div class="collapseable">
<p class="absatzvor man-space-before-8">Secondo l’articolo 3 della legge sulla consultazione (LCo)<sup><a href="#fn-d3786e262" id="fnbck-d3786e262">8</a></sup>, per i progetti di legge deve essere indetta una procedura di consultazione . L’articolo 3<i>a</i> LCo prevede tuttavia la possibilità di rinunciarvi quando determinate condizioni sono soddisfatte, ad esempio se non v’è da attendersi nessuna nuova informazione poiché le posizioni degli ambienti interessati sono note, in particolare poiché è già stata svolta una consultazione sull’oggetto su cui verte il progetto (cpv. 1 lett. b).</p>
<p class="absatz man-space-before-4">La disposizione transitoria interessata dal presente progetto, che in deroga alla LSu permette di concedere retroattivamente un sostegno finanziario prelevato dal fondo OTaRSi, era già stata oggetto di una procedura di consultazione.</p>
<p class="absatz man-space-before-4">Il progetto 22.085 è stato posto in consultazione dall’8 settembre al 30 dicembre 2021<sup><a href="#fn-d3786e281" id="fnbck-d3786e281">9</a></sup>. La disposizione transitoria contenuta nell’articolo 65<i>a</i> LPAmb è stata modificata per permettere un versamento retroattivo delle indennità forfettarie e un aumento retroattivo delle indennità per i costi scoperti. La modifica non ha destato pressoché alcuna reazione, eccezion fatta per un parere favorevole. Il rapporto sui risultati della procedura di consultazione mostra che la posizione dei partecipanti su questa disposizione è legata al loro atteggiamento di fondo positivo verso le disposizioni più generose sulla concessione delle indennità per le spese occasionate dai provvedimenti. Gli ambienti interessati hanno quindi avuto l’occasione di pronunciarsi in merito. La disposizione prevista dal presente progetto persegue lo stesso obiettivo dell’articolo 65<i>a</i>.</p>
<p class="absatz man-space-before-4">Infine la disposizione transitoria è stata oggetto di dibattito anche in Parlamento, che ha modificato l’articolo 65<i>a</i> estendendolo anche ai casi di inquinamento provocato da un impianto di incenerimento dei rifiuti. Entrambe le Camere hanno approvato l’articolo senza opposizioni.</p>
<p class="absatz man-space-before-4">La Commissione è pertanto persuasa che una nuova consultazione sulla modifica della disposizione transitoria non possa apportare alcun nuovo elemento. Le posizioni degli ambienti interessati sono note. Tanto nei dibattiti parlamentari quanto nella consultazione del 2021 la disposizione transitoria con effetto retroattivo è stata accolta favorevolmente, se non addirittura espressamente elogiata. La Commissione rinuncia pertanto a una nuova consultazione.</p>
<div class="footnotes">
<p id="fn-d3786e262"><sup><a href="#fnbck-d3786e262">8</a></sup><sup></sup> <a href="https://fedlex.data.admin.ch/vocabulary/legal-taxonomy/5216" target="_blank" data-rs-uri="https://fedlex.data.admin.ch/eli/cc/2005/542" data-rs="172.061" data-lang="it">RS <b>172.061</b></a></p>
<p id="fn-d3786e281"><sup><a href="#fnbck-d3786e281">9</a></sup><sup></sup> <a href="https://fedlex.data.admin.ch/eli/dl/proj/2021/93/cons_1" target="_blank">
				https://fedlex.data.admin.ch/eli/dl/proj/2021/93/cons_1
			</a></p>
</div>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Punti essenziali del progetto</a>
</h1>
<div class="collapseable"><p class="absatzvor man-space-before-8">Per consentire il versamento retroattivo dell’indennità OTaRSi per i siti inquinati dalle schiume antincendio, occorre introdurre nella LPAmb una disposizione transitoria. Poiché per motivi di tecnica legislativa non è possibile modificare l’articolo 65<i>a </i>LPAmb, occorre introdurre un nuovo articolo 65<i>b </i>che riprenda il tenore dell’articolo 65<i>a</i> con il rinvio all’articolo 32<i>e</i><sup>bis</sup> capoversi 10 e 11 e citi espressamente le indennità per l’indagine, la sorveglianza e il risanamento dei siti contaminati da schiume antincendio contenenti PFAS.</p></div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Commenti ai singoli articoli</a>
</h1>
<div class="collapseable"><section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 Art. 65<span class="man-font-weight-normal"><i>b</i></span> della legge sulla protezione dell’ambiente</a>
</h2>
<div class="collapseable"><p class="absatzvor man-space-before-8">Il nuovo articolo 65<i>b</i> LPAmb permette di versare retroattivamente indennità per i siti contaminati da schiume antincendio contenenti PFAS se sono soddisfatte quattro condizioni: dal 31 marzo 2027 non devono più essere depositati sui siti schiume antincendio contenenti PFAS, i corpi di pompieri che hanno provocato l’inquinamento devono dipendere da enti pubblici (ad es. Comuni) o sono chiamati a intervenire in appoggio o in vece dei corpi di pompieri pubblici, la valutazione della necessità di sorveglianza e risanamento è conclusa entro la fine del 2035, e le misure di sorveglianza e di risanamento edile sono concluse entro la fine del 2045.</p></div></section></div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Ripercussioni</a>
</h1>
<div class="collapseable">
<section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Ripercussioni per la Confederazione</a>
</h2>
<div class="collapseable">
<p class="absatzvor man-space-before-8">Secondo le stime basate sulle informazioni dei Cantoni, le indennità retroattive per l’indagine potrebbero interessare in linea di massima circa 22 siti contaminati da schiume antincendio contenenti PFAS. Per due di questi siti potrebbero essere versate anche indennità per il risanamento secondo la legislazione sui siti contaminati.</p>
<p class="absatz man-space-before-4">Supponendo un importo medio di 60 000 franchi per sito, le spese per l’indagine ammonterebbero a circa 1,5 milioni di franchi. Il fondo OTaRSi assumerebbe il 40 per cento di queste spese, ossia circa 600 000 franchi. </p>
<p class="absatz man-space-before-4">Risulta difficile stimare le ripercussioni finanziarie derivanti dai due risanamenti realizzati. Nel primo caso si tratta di un sito dell’impresa Lonza (VS), che da un lato è utilizzato principalmente dal corpo dei pompieri interno all’impresa, dall’altro, siccome il sito ha subìto risanamenti nell’ambito di un progetto edile, non tutte le spese potrebbero essere giustificate dal punto di vista della legislazione sui siti contaminati e quindi non darebbero luogo a indennità. Le spese per il sito di Lonza ammontano a 25 milioni di franchi. Il secondo risanamento, ossia l’ampliamento del carcere regionale di Altstätten (SG), riguarda una situazione simile. Le spese supplementari legate alla contaminazione da PFAS ammontano a 17 milioni di franchi.</p>
<p class="absatzvor man-space-before-8">Per i due siti non vi sono certezze quanto ai responsabili dell’inquinamento e alle quote delle spese di risanamento secondo la legislazione sui siti contaminati. Pertanto, l’importo delle possibili indennità retroattive per il risanamento di questi due siti non può essere stimato con precisione. Stando alle attuali conoscenze si può presumere che le spese retroattive a carico del fondo OTaRSi per l’indagine e il risanamento di questi siti non eccedano i 10 milioni di franchi. </p>
<p class="absatz man-space-before-4">Le spese supplementari a carico del fondo OTaRSi sono quindi accettabili.</p>
</div></section><section id="lvl_5/lvl_5.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.2">5.2 Ripercussioni per i Cantoni e i Comuni, per le città, gli agglomerati e le regioni di montagna</a>
</h2>
<div class="collapseable">
<p class="absatzvor man-space-before-8">I siti contaminati da schiume antincendio contenenti PFAS sono per lo più piazze di esercitazione antincendio dei vigili del fuoco o luoghi in cui si sono verificati incendi. La loro distribuzione è uniforme su tutto il territorio svizzero. Le indennità OTaRSi sono concesse soltanto se i corpi di pompieri responsabili dell’inquinamento dipendono da enti pubblici o sono chiamati a intervenire in appoggio o in vece dei corpi di pompieri pubblici.</p>
<p class="absatz man-space-before-4">I Cantoni e i Comuni beneficeranno quindi direttamente delle indennità OTaRSi retroattive.</p>
</div></section><section id="lvl_5/lvl_5.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.3">5.3 Ripercussioni per l’economia</a>
</h2>
<div class="collapseable"><p class="absatzvor man-space-before-8">Il fondo OTaRSi è alimentato da una tassa riscossa sul deposito definitivo di rifiuti in Svizzera e sull’esportazione di rifiuti per il deposito definitivo all’estero. Siccome le indennità retroattive comportano spese supplementari contenute per il fondo, non è necessario aumentare la tassa. Non si prevedono ripercussioni per l’economia.</p></div></section><section id="lvl_5/lvl_5.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.4">5.4 Ripercussioni sulla società</a>
</h2>
<div class="collapseable">
<p class="absatzvor man-space-before-8">Secondo le stime le indennità retroattive potrebbero interessare in linea di massima circa 22 siti contaminati da schiume antincendio contenenti PFAS. Si tratta pertanto di un numero modesto di siti. </p>
<p class="absatz man-space-before-4">Il versamento retroattivo di indennità OTaRSi per questi siti non comporta ripercussioni significative sulla società. </p>
<p class="absatz man-space-before-4">Per contro, dal risanamento di siti inquinati da PFAS sono da aspettarsi in linea di massima meno effetti nocivi per la salute e quindi minori costi sanitari, il che si ripercuote positivamente sulla salute e sulla società.</p>
</div></section><section id="lvl_5/lvl_5.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.5">5.5 Ripercussioni per l’ambiente</a>
</h2>
<div class="collapseable"><p class="absatzvor man-space-before-8">Non si prevedono ripercussioni per l’ambiente derivanti dal versamento retroattivo di indennità OTaRSi per i siti contaminati da schiume antincendio contenenti PFAS.</p></div></section><section id="lvl_5/lvl_5.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.6">5.6 Altre ripercussioni</a>
</h2>
<div class="collapseable"><p class="absatzvor man-space-before-8">Non si prevedono altre ripercussioni.</p></div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Aspetti giuridici</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Costituzionalità</a>
</h2>
<div class="collapseable">
<p class="absatzvor man-space-before-8">Il progetto si fonda sull’articolo 74 della Costituzione federale (Cost.)<sup><a href="#fn-d3786e393" id="fnbck-d3786e393">10</a></sup>, che assegna alla Confederazione la competenza di emanare prescrizioni sulla protezione dell’uomo e del suo ambiente naturale da effetti nocivi o molesti.</p>
<div class="footnotes"><p id="fn-d3786e393"><sup><a href="#fnbck-d3786e393">10</a></sup><sup></sup> <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p></div>
</div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Compatibilità con gli impegni internazionali della Svizzera</a>
</h2>
<div class="collapseable"><p class="absatzvor man-space-before-8">Il presente progetto non incide sugli impegni internazionali della Svizzera.</p></div></section><section id="lvl_6/lvl_6.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.3">6.3 Forma dell’atto</a>
</h2>
<div class="collapseable"><p class="absatzvor man-space-before-8">L’articolo 164 capoverso 1 Cost. sancisce che tutte le disposizioni importanti che contengono norme di diritto siano emanate sotto forma di legge federale. Vi rientrano in particolare le disposizioni fondamentali in materia di prestazioni della Confederazione. Le scadenze, i diritti e l’ammontare delle indennità federali devono essere sanciti a livello di legge, in questo caso nella LPAmb. Questo vale anche per le indennità che devono essere versate retroattivamente. La competenza dell’Assemblea federale deriva dall’articolo 163 capoverso 1 Cost.</p></div></section><section id="lvl_6/lvl_6.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.4">6.4 Subordinazione al freno alle spese</a>
</h2>
<div class="collapseable">
<p class="absatzvor man-space-before-8">Conformemente all’articolo 159 capoverso 3 lettera b Cost., le disposizioni in materia di sussidi contenute in leggi e decreti federali di obbligatorietà generale nonché i crediti d’impegno e le dotazioni finanziarie implicanti nuove spese uniche di oltre 20 milioni di franchi o nuove spese ricorrenti di 2 milioni di franchi richiedono il consenso della maggioranza dei membri di ciascuna Camera. </p>
<p class="absatzvor man-space-before-8">Siccome la disposizione contenuta nel nuovo articolo 65<i>b</i> prevede sussidi retroattivi che comporteranno spese aggiuntive di oltre 2 milioni di franchi, l’articolo deve essere approvato dalla maggioranza dei membri delle due Camere.</p>
</div></section><section id="lvl_6/lvl_6.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.5">6.5 Rispetto del principio di sussidiarietà e del principio dell’equivalenza fiscale</a>
</h2>
<div class="collapseable">
<p class="absatzvor man-space-before-8">Il risanamento dei siti inquinati resta di competenza dei Cantoni. La ripartizione dei compiti tra la Confederazione i Cantoni non viene modificata dalla revisione. La Confederazione concede sussidi ed esercita la vigilanza sulla prassi esecutiva. Il progetto prevede un incremento dei sussidi concessi e l’introduzione di scadenze, ma l’attuazione continua a essere un compito dei Cantoni, il che consente di rispettare il principio di sussidiarietà.</p>
<p class="absatz man-space-before-4">Poiché la Confederazione, quale rappresentante della società nel settore della protezione dell’ambiente, e i Cantoni, quale ente pubblico competente per il risanamento dei siti inquinati, sono i principali beneficiari delle misure previste dalla legislazione sui siti contaminati, è opportuno che, conformemente alle loro possibilità finanziarie, sostengano una parte delle spese per il risanamento. Grazie al suo sostegno finanziario, la Confederazione e, a seconda della legislazione cantonale, i Cantoni possono esercitare la loro influenza e il loro controllo sull’indagine e sul risanamento. Il principio dell’equivalenza fiscale è così rispettato.</p>
</div></section><section id="lvl_6/lvl_6.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.6">6.6 Conformità alla legge sui sussidi</a>
</h2>
<div class="collapseable">
<p class="absatzvor man-space-before-8">Come le precedenti, anche questa modifica della LPAmb rispetta gli obiettivi e i principi di cui agli articoli 1, 4, 5, 9 e 10 LSu.</p>
<p class="absatzvor-kurs man-font-style-italic man-space-before-8">Importanza del sussidio per il raggiungimento degli scopi perseguiti dalla Confederazione</p>
<p class="absatz man-space-before-4">Con questa revisione della LPAmb si intende garantire un’attuazione efficace, economica e uniforme della gestione dei siti inquinati. Conformemente all’articolo 5 capoverso 3 LSu, si propone una modifica legislativa avente lo scopo di accelerare le misure previste dalla legislazione per i siti inquinati dalle PFAS. La presente modifica mira a non penalizzare chi ha avviato prima del 1° aprile 2025 i lavori necessari ai fini della protezione dell’ambiente. Come in passato, i presupposti di base per le indennità sono rispettati perché i soggetti obbligati al risanamento non hanno un interesse personale preponderante, non può essere ragionevolmente richiesto che sopportino l’onere finanziario e i vantaggi risultanti dall’adempimento del compito non compensano l’onere finanziario. </p>
<p class="absatzvor-kurs man-font-style-italic man-space-before-8">Procedura e gestione del sussidio</p>
<p class="absatz man-space-before-4">La procedura OTaRSi, vale a dire la collaborazione tra i Cantoni e l’UFAM, i presupposti per le indennità e i tassi d’indennità determinanti, è ben collaudata e, in virtù della LPAmb, definita nel dettaglio nell’OTaRSi e in diversi regolamenti dell’UFAM. In caso di costi computabili superiori a 250 000 franchi, prima di adottare le misure il Cantone è tenuto a consultare l’UFAM e deve disporre di una decisione di assegnazione dei fondi da parte della Confederazione. I versamenti sono in genere effettuati dopo la conclusione e il controllo dei lavori. L’articolo 16 capoverso 4 OTaRSi stabilisce che, qualora il ricavato della tassa non sia sufficiente a coprire il fabbisogno finanziario, vengono definite priorità per i versamenti e i progetti rinviati potranno essere trattati negli anni successi.</p>
<p class="absatzvor-kurs man-font-style-italic man-space-before-8">Durata dei sussidi</p>
<p class="absatz man-space-before-4">Dal momento che la gestione dei siti contaminati è un compito statale destinato a scomparire dopo una o due generazioni a contare dal 1998, è opportuno che il sussidio sia limitato nel tempo. Attualmente una limitazione nel tempo è prevista, da un lato, nelle condizioni d’indennizzo (art. 32<i>e</i><sup>bis</sup> cpv. 10 e 11 LPAmb), secondo cui la valutazione della necessità di sorveglianza e di risanamento deve essere conclusa entro il 31 dicembre 2035 e i corrispondenti provvedimenti devono essere conclusi entro il 31 dicembre 2045. Dall’altro, il nuovo articolo 65<i>b</i> stabilisce una limitazione nel tempo per la presentazione delle domande di indennità se i provvedimenti sono stati iniziati prima del 1° aprile 2025. Queste devono infatti essere presentate all’UFAM entro due anni dall’entrata in vigore dell’articolo 65<i>b</i>. Il termine di due anni per la presentazione delle domande per provvedimenti già iniziati o conclusi è già previsto dall’articolo 65<i>a</i> e si è dimostrato adeguato per i Cantoni. Di conseguenza v’è da ritenere che lo sia anche in questo caso.</p>
</div></section><section id="lvl_6/lvl_6.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.7">6.7 Delega di competenze legislative</a>
</h2>
<div class="collapseable"><p class="absatzvor man-space-before-8">Non sono previste nuove deleghe di competenze legislative.</p></div></section><section id="lvl_6/lvl_6.8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.8">6.8 Protezione dei dati</a>
</h2>
<div class="collapseable">
<p class="absatzvor man-space-before-8">Il progetto non contiene disposizioni in materia di protezione dei dati.</p>
<p class="abstand1seite man-space-before-0"></p>
</div></section>
</div></section></main>
</div></body>
</html>
