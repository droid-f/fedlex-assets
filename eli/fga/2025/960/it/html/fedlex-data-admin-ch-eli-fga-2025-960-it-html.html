<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.036--><p class="srnummer ">25.036</p>
<h1 class="erlasstitel botschafttitel ">Messaggio <br>concernente la modifica della legge militare, dell’ordinanza dell’Assemblea federale sull’amministrazione dell’esercito e dell’organizzazione dell’esercito</h1>
<p class="botschaftdatum ">del 7 marzo 2025</p>
<p class="botschaftlinie "></p>
<p class="salutation ">Onorevoli presidenti e consiglieri,</p>
<p class="absatzvor ">Con il presente messaggio vi sottoponiamo, per approvazione, i disegni di modifica della legge militare, dell’ordinanza sull’amministrazione dell’esercito e dell’organizzazione dell’esercito.</p>
<p class="absatzvor ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">7 marzo 2025</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titeluebersicht man-font-weight-bold ">Compendio</p>
<p class="absatzkurs man-font-style-italic "><b>La mutevole situazione di minaccia che presenta nuove forme, la trasformazione sociale, tecnica ed economica in generale obbligano l’esercito e l’amministrazione militare a intraprendere un percorso di adattamento e di evoluzione. A tal fine è necessario adeguare la legge militare, l’organizzazione dell’esercito, l’ordinanza dell’Assemblea federale sull’amministrazione dell’esercito e ulteriori atti normativi.</b></p>
<p class="zwischentitel man-font-weight-bold "><i>Situazione iniziale</i></p>
<p class="absatzkurs man-font-style-italic ">I problemi relativi all’apporto di personale e l’obiettivo di garantire gli effettivi dell’esercito, nonché altre sfide inerenti al cambiamento sociale ed economico, ivi comprese le mutate forme di minaccia e le crisi sanitaria ed energetica che sono state gestite, esigono ulteriori adeguamenti della legge militare, dell’organizzazione dell’esercito, dell’ordinanza dell’Assemblea federale sull’amministrazione dell’esercito e di ulteriori atti normativi.</p>
<p class="absatzkurs man-font-style-italic ">A causa della mutata situazione di minaccia, con l’onnipresente ciberminaccia, e dell’accresciuta minaccia ibrida, si deve integrare e aggiornare l’esistente strumento della requisizione. Occorre migliorare e rafforzare la continuità d’esercizio e la resilienza degli impianti e delle installazioni dell’esercito di rilevanza sistemica e la protezione degli impianti di telecomunicazione militari.</p>
<p class="absatzkurs man-font-style-italic ">Le maggiori aspettative e richieste dei militari quanto alla conciliabilità tra servizio militare e vita privata, sviluppo professionale e attività ricreative esigono vari adeguamenti nell’adempimento dell’obbligo di prestare servizio militare, nella flessibilizzazione della permeabilità tra i gradi di servizio e nell’estensione del diritto alle indennità di perdita di guadagno per interruzioni durante servizi d’istruzione.</p>
<p class="absatzkurs man-font-style-italic ">Nell’ultimo decennio il promovimento della pace ha conosciuto un ulteriore sviluppo in ambito civile e militare. Il modo in cui si sono sviluppati pericoli e rischi nelle missioni di pace mostra la necessità di ulteriori misure per proteggere il personale militare impiegato. Viste le crescenti esigenze poste alla fornitura di prestazioni sanitarie, assume maggiore importanza un adeguato aggiornamento di medici militari e di ulteriori persone attive nel settore della sanità militare.</p>
<p class="absatzkurs man-font-style-italic ">Nell’ambito degli acquisti di materiale militare, il settore ricerca e sviluppo e gli affari di compensazione non sono disciplinati a sufficienza. Le possibilità di accesso alle informazioni dell’esercito per cittadini interessati, militari ed ex militari, nonché lo scambio elettronico di dati con militari devono essere aggiornati e adeguati alle più recenti possibilità della digitalizzazione.</p>
<p class="absatzkurs man-font-style-italic ">La struttura organizzativa di formazioni dell’esercito deve poter essere adeguata in modo graduale e flessibile. L’ordinanza dell’Assemblea federale sull’amministrazione dell’esercito, che disciplina il servizio del commissariato e le finanze dell’esercito, non è più attuale. Essa va abrogata e le disposizioni ancora necessarie vanno integrate in una versione aggiornata nella legge militare.</p>
<p class="zwischentitel man-font-weight-bold "><i>Contenuto del progetto</i></p>
<p class="absatzkurs man-font-style-italic ">Per rendere flessibili i modelli d’istruzione e di servizio esistenti e la possibilità di svolgere progetti pilota, occorre predisporre il contesto giuridico e ottenere così la necessaria libertà di manovra.</p>
<p class="absatzkurs man-font-style-italic ">L’«articolo sulla requisizione» viene aggiornato conformemente alla mutata situazione di minaccia e, oltre a proprietà mobili e immobili, ora devono essere requisibili anche beni e prestazioni immateriali nonché forze naturali controllabili quali la corrente elettrica, i dati e le frequenze radio. Oltre alla requisizione e alla messa fuori uso, dovrebbero essere possibili anche limitazioni dell’utilizzo e divieti di utilizzo.</p>
<p class="absatzkurs man-font-style-italic ">La continuità d’esercizio e la resilienza di importanti sistemi dell’esercito devono potere essere garantite in tutte le situazioni e la protezione degli impianti di telecomunicazione militari deve potere essere garantita ininterrottamente. Si devono elaborare pertinenti basi giuridiche a tal fine.</p>
<p class="absatzkurs man-font-style-italic ">In considerazione dei rischi in loco, in parte crescenti, nelle missioni di pace capita sempre più spesso che le organizzazioni internazionali che dirigono gli impieghi raccomandino anche l’armamento per l’autoprotezione, la legittima difesa e la legittima difesa altrui di personale in uniforme, che viene impiegato individualmente e, di solito, disarmato.</p>
<p class="absatzkurs man-font-style-italic ">La legge militare non contempla né l’aggiornamento di medici militari o di ulteriori persone attive nel settore della sanità militare, né la ricerca nel campo della medicina militare e della medicina in caso di catastrofe. Occorre pertanto completare di conseguenza la legge militare.</p>
<p class="absatzkurs man-font-style-italic ">Nell’acquisto di materiale militare occorre rafforzare le relative attività di ricerca e sviluppo e disciplinare in modo più chiaro gli affari di compensazione per gli acquisti all’estero.</p>
<p class="absatzkurs man-font-style-italic ">Infine, quanto all’obbligo di prestare servizio militare e all’istruzione di militari, vengono proposte diverse misure che rendono il servizio militare complessivamente più attrattivo e permettono di conciliarlo meglio con la vita civile.</p>
<p class="absatzkurs man-font-style-italic ">Con piattaforme d’informazione digitali, cittadini interessati, persone soggette all’obbligo di leva, militari e ulteriori persone interessate dovrebbero poter essere in-formati meglio e più tempestivamente in merito al significato del servizio militare e alle diverse possibilità di assolverlo. Lo scambio elettronico di informazioni e dati tra i militari e l’esercito o l’amministrazione militare deve continuare a essere promosso e digitalizzato.</p>
<p class="absatzkurs man-font-style-italic ">Aggiungere nell’organizzazione dell’esercito e nella legge militare una competenza di delega al DDPS e all’Aggruppamento Difesa consente adeguamenti graduali e regolari nella struttura organizzativa dell’esercito e delle sue formazioni. L’ordinanza dell’Assemblea federale sull’amministrazione dell’esercito viene abrogata e le disposizioni ancora necessarie vengono aggiornate e integrate nella legge militare.</p>
<p class="absatz "></p>
<p class="titelbotschaftinnen ">Messaggio</p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor ">Nel 2016 il Parlamento ha approvato l’Ulteriore sviluppo dell’esercito (USEs) finalizzato a migliorare la prontezza, l’istruzione dei quadri nonché l’equipaggiamento e l’armamento dell’esercito e a rafforzarne il radicamento a livello regionale. Tra il 2018 e il 2022 l’USEs è stato attuato, mettendo così le forze armate nella condizione di difendere e proteggere anche in futuro la Svizzera e la sua popolazione dalle minacce e dai pericoli moderni, di fornire un sostegno ottimale alle autorità civili ove necessario e di contribuire al promovimento della pace a livello internazionale. Difendersi da un attacco armato, ovvero prevenirlo e farvi fronte, rimane la competenza fondamentale dell’esercito.</p>
<p class="absatz ">Gli adeguamenti e le modifiche apportati nell’ambito dell’USEs, concluso alla fine del 2022, hanno dato buoni risultati. I problemi irrisolti relativi all’apporto di personale e l’obiettivo di garantire a più lungo termine gli effettivi dell’esercito nonché altre sfide inerenti al cambiamento sociale ed economico, ivi comprese le mutate forme di minaccia e le crisi sanitaria ed energetica che sono state gestite, esigono tuttavia ulteriori adeguamenti giuridici. Ne sono interessati la legge militare, l’organizzazione dell’esercito, l’ordinanza dell’Assemblea federale sull’amministrazione dell’esercito e ulteriori atti normativi.</p>
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Necessità di agire e obiettivi</a>
</h2>
<div class="collapseable">
<section id="lvl_1/lvl_1.1/lvl_1.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.1">1.1.1 Flessibilizzazione nell’istruzione di base e nei servizi d’istruzione</a>
</h3>
<div class="collapseable">
<p class="absatzvor ">Dall’inizio dell’USEs l’esercito ha adottato varie misure per rendere stabili i propri effettivi. Questi si possono gestire attraverso tre elementi: il numero delle persone reclutate, la durata del periodo di servizio e la quota di partenze. Grazie alla valutazione differenziata dell’idoneità al servizio e all’individualizzazione del processo è stato possibile impostare il reclutamento con principi più moderni e organizzarlo in modo più flessibile. Inoltre ogni anno vengono reclutate più donne. Nelle ultime tre riforme dell’esercito, per vari motivi, il periodo di servizio è sempre stato ridotto per il grosso della truppa. Tuttavia, nella situazione attuale non è indicato prolungare l’obbligo di prestare servizio. In questo senso, la riduzione delle partenze è stato il principale campo d’azione delle misure adottate. L’esercito è stato in grado di conseguire una riduzione delle partenze per motivi medici. Inoltre l’attrattiva del servizio d’istruzione è stata ed è aumentata grazie a varie misure. Il gran numero di misure adottate non ha tuttavia ancora portato a una sostanziale soluzione al problema dell’apporto di personale. Conciliare il servizio militare con la vita professionale e privata rimane una sfida fondamentale. I necessari adeguamenti nella legge federale del 3 febbraio 1995<sup><a href="#fn-d7e102" id="fnbck-d7e102">1</a></sup> sull’esercito e sull’amministrazione militare (Legge militare, LM), perseguendo la flessibilizzazione nell’istruzione di base e nei servizi d’istruzione, mirano pertanto a facilitare ai militari, in particolare, la conciliabilità tra vita civile e quotidianità militare.</p>
<div class="footnotes"><p id="fn-d7e102"><sup><a href="#fnbck-d7e102">1</a></sup><sup></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p></div>
</div></section><section id="lvl_1/lvl_1.1/lvl_1.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.2">1.1.2 Garanzia della continuità d’esercizio e aumento della resilienza</a>
</h3>
<div class="collapseable">
<p class="absatzvor ">Il fatto che l’esercito e l’amministrazione militare possano adempiere i compiti sanciti dalla Costituzione federale del 18 aprile 1999<sup><a href="#fn-d7e117" id="fnbck-d7e117">2</a></sup> della Confederazione Svizzera (Cost). dipende sempre più dal modo in cui, in tutte le situazioni, sono in grado di proteggere i propri sistemi TIC, incluse le catene di approvvigiona-mento rilevanti (<i>supply chain</i>), nonché i propri dati e informazioni dalle molteplici minacce nel ciberspazio e nello spazio elettromagnetico (CSE). Tale adempimento dipende tuttavia anche dal modo in cui l’esercito può mantenere autonomamente i propri sistemi TIC nel senso di una «gestione della continuità d’esercizio» (Business Continuity Management, BCM). La BCM, ossia la garanzia di detta continuità d’esercizio, mira a verificare la capacità di resistenza, le catene di approvvigionamento e le infrastrutture critiche e a rafforzarne la resilienza, creando dunque le condizioni per mantenerle anche in caso di minaccia rilevante. Ora si devono rilevare anche gli aspetti della resilienza e della continuità d’esercizio dei sistemi TIC dell’esercito e dell’amministrazione militare, compresa la difesa da ciberincidenti e ciberattacchi. Anche in tempo di pace, l’esercito deve potere adottare nell’ambito della BCM misure atte ad assicurare i mezzi d’esercizio o i beni requisiti successivamente. Ciò include la possibilità, quale ultima ratio, che l’esercito imponga restrizioni o divieti di utilizzo a terzi (p. es. in relazione a sensori).</p>
<p class="absatz ">Mancano le basi giuridiche per garantire la continuità d’esercizio e rafforzare la resilienza dei sistemi generali dell’esercito in tutte le situazioni. Proprio la mutevole situa-zione di minaccia (guerra in Ucraina, conflitto di Taiwan) con molteplici forme di minacce ibride e crescenti ciberattacchi dimostra che suddette basi devono essere adeguate di conseguenza, così da potere garantire un modo di procedere agile dell’esercito e dell’amministrazione militare.</p>
<div class="footnotes"><p id="fn-d7e117"><sup><a href="#fnbck-d7e117">2</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section><section id="lvl_1/lvl_1.1/lvl_1.1.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.3">1.1.3 Aggiornamento degli strumenti di requisizione</a>
</h3>
<div class="collapseable">
<p class="absatzvor ">Un mezzo per garantire la capacità d’azione militare nel servizio attivo o nel servizio d’appoggio è la requisizione. In situazioni di emergenza, essa serve a pianificare e a garantire la produzione di beni e la fornitura di prestazioni indispensabili per la sicurezza sociale, la tutela della salute pubblica e il fabbisogno dell’esercito o dell’amministrazione militare.</p>
<p class="absatz ">Il campo d’applicazione delle basi giuridiche esistenti è tuttavia limitato al servizio attivo o al servizio d’appoggio. Il servizio attivo presuppone un caso di difesa o il fare fronte a una grave minaccia alla sicurezza interna. Il servizio d’appoggio presuppone la necessità che l’esercito fornisca assistenza alle autorità civili quando le loro risorse sono esaurite in una circostanza eccezionale. Tutto ciò richiede un impiego delle truppe che deve essere approvato dal Consiglio federale o dal Parlamento. Tuttavia, considerando le forme di conflitto moderne, per difesa non si intende più esclusivamente fare fronte a un tradizionale attacco armato militare di un altro Stato (nelle zone d’efficacia fisiche terra, aria, spazio marittimo e spazio cosmico), bensì la protezione integrale del Paese e della popolazione. Ciò comprende ora anche il CSE quale anello di congiunzione tra le zone d’efficacia fisiche. Il CSE è una dimensione consolidata per l’esercizio del potere nonché la diffusione e la gestione dei conflitti, tanto in ambito civile quanto militare. Le normative legali esistenti vanno pertanto adeguate in modo che i mezzi d’esercizio dell’esercito siano garantiti in tutte le situazioni, non soltanto nel servizio attivo o nel servizio d’appoggio come avveniva finora. Ciò soprattutto perché i ciberattacchi o altre minacce ibride non devono ancora determinare l’avvio di un servizio attivo. Tuttavia, al di fuori di un servizio attivo o di un servizio d’appoggio, le misure di requisizione sono giustificate soltanto se incombe un cambiamento di situazione.</p>
<p class="absatz ">Di conseguenza, lungo le catene di fornitura digitali l’ambito della requisizione viene ampliato affinché, oltre alla proprietà mobile e immobile, possano essere requisiti an-che forze naturali controllabili (quali la corrente elettrica, i dati e le frequenze radio), beni immateriali, prestazioni di lavoro e di servizio.</p>
</div></section><section id="lvl_1/lvl_1.1/lvl_1.1.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.4">1.1.4 Garanzia della protezione degli impianti di telecomunicazione militari</a>
</h3>
<div class="collapseable">
<p class="absatzvor ">L’esercito e l’amministrazione militare gestiscono sensori in diverse ubicazioni per fornire le prestazioni richieste dalla LM e dalla legge federale del 25 settembre 2015<sup><a href="#fn-d7e144" id="fnbck-d7e144">3</a></sup> sulle attività informative (LAIn). I sensori servono all’esplorazione radio e sono impianti di telecomunicazione ai sensi dell’articolo 3 lettera d della legge del 30 aprile 1997<sup><a href="#fn-d7e155" id="fnbck-d7e155">4</a></sup> sulle telecomunicazioni (LTC). Con i sensori si rilevano, elaborano e analizzano i segnali elettromagnetici per creare vari prodotti rilevanti per la sicurezza a beneficio dell’esercito, dei servizi informazioni o di altri partner. I sensori elettronici diventano sempre più importanti, ad esempio, per l’individuazione precoce sotto il profilo informativo e l’allerta riguardo ai conflitti in materia di politica di sicurezza all’attenzione del Consiglio federale, come ha mostrato chiaramente l’aggressione della Russia all’Ucraina all’inizio del 2022.</p>
<p class="absatz ">Per la protezione degli impianti di telecomunicazione militari in tutte le situazioni, a complemento delle basi giuridiche esistenti nella LTC vengono create basi giuridiche nella LM. Esse offrono all’esercito un margine di manovra in caso di urgenza eccezionale, che può manifestarsi in situazioni di pericolo in rapida evoluzione.</p>
<div class="footnotes">
<p id="fn-d7e144"><sup><a href="#fnbck-d7e144">3</a></sup><sup></sup> <a href="https://fedlex.data.admin.ch/eli/cc/2017/494" target="_blank">RS <b>121</b></a></p>
<p id="fn-d7e155"><sup><a href="#fnbck-d7e155">4</a></sup><sup></sup> <a href="https://fedlex.data.admin.ch/eli/cc/1997/2187_2187_2187" target="_blank">RS <b>784.10</b></a></p>
</div>
</div></section><section id="lvl_1/lvl_1.1/lvl_1.1.5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.5">1.1.5 Statuto militare e aumento della permeabilità per gradi e funzioni</a>
</h3>
<div class="collapseable">
<p class="absatzvor ">Per «statuto militare» s’intende l’insieme dei diritti e degli obblighi del personale mili-tare. Esso è soggetto a disposizioni particolari del diritto in materia di personale federale e dell’assicurazione militare. Le deroghe riguardano principalmente gli ambiti orario di lavoro, luogo di lavoro, mobilità, impiego all’estero e sviluppo del personale. Inserendo il termine «statuto militare» nella legge militare si intende introdurre un determinato concetto giuridico.</p>
<p class="absatz ">L’assegnazione di un grado inferiore o una degradazione sono previste soltanto a seguito di una sentenza penale. Con un nuovo profilo professionale, sviluppato nel progetto «Militari di professione 4.0», la permeabilità deve essere possibile per gli ufficiali e i sottufficiali di professione. Possono essere assunte funzioni di militari di professione associate a un grado più basso di quello finora raggiunto dalla persona. Si dovrebbero così rendere possibili anche cosiddette «carriere ad arco». La possibilità di assumere un grado inferiore consentirebbe di assumere un grado inferiore conforme alla nuova funzione. Un ufficiale di milizia che dopo l’istruzione di ufficiale vuole intraprendere professionalmente una carriera di sottoufficiale di professione potrebbe, ad esempio, essere ammesso alla formazione di sottufficiale di professione e poi assumere il grado corrispondente.</p>
</div></section><section id="lvl_1/lvl_1.1/lvl_1.1.6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.6">1.1.6 Ulteriore sviluppo del promovimento militare della pace</a>
</h3>
<div class="collapseable"><p class="absatzvor ">Il nostro Paese è fortemente interconnesso a livello internazionale. Perciò è anche nel suo interesse che i conflitti armati sul piano internazionale o interno siano il più possibile contenuti oppure composti rapidamente. Il promovimento della pace contempla strumenti sia civili, sia militari. Con il rapporto del 9 novembre 2020 sull’ulteriore sviluppo del promovimento militare della pace, il DDPS ha indicato varie possibilità per orientare l’Esercito svizzero in modo ancora più mirato alle esigenze attuali e future nel promovimento della pace. Il Consiglio federale ha preso atto sia di questo rapporto, sia del rapporto del 7 dicembre 2021 concernente l’attuazione dell’USEs; il DDPS è stato incaricato dell’ulteriore attuazione. La LM deve essere adeguata di conseguenza.</p></div></section><section id="lvl_1/lvl_1.1/lvl_1.1.7"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.7">1.1.7 Aggiornamento e ricerca nel settore della sanità militare</a>
</h3>
<div class="collapseable"><p class="absatzvor ">Nel settore della sanità militare occorre colmare lacune normative specifiche. Ciò riguarda l’aggiornamento di medici militari, di professionisti della salute e di ulteriori persone attive in detto settore, nonché la ricerca. Per la sanità pubblica civile esisto-no già pertinenti direttive. Istituendo e implementando un aggiornamento appropriato e una ricerca adeguata e orientata al futuro è possibile promuovere in modo significativo un adempimento di qualità elevata delle prestazioni nel settore sanitario milita-re, che tenga conto delle crescenti esigenze nell’intero settore della sanità. La nuova normativa proposta nel settore della sanità militare tiene inoltre conto adeguatamente del mandato costituzionale conferito alla Confederazione di provvedere affinché tutti abbiano accesso a cure mediche di base sufficienti e di qualità. Gli adeguamenti dell’articolo 48<i>b</i> LM sono un presupposto fondamentale affinché i pazienti militari beneficino di un trattamento pari a quello dei pazienti civili sotto il profilo qualitativo.</p></div></section><section id="lvl_1/lvl_1.1/lvl_1.1.8"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.8">1.1.8 Ricerca e sviluppo nell’acquisto di materiale militare e disciplinamento degli affari di compensazione</a>
</h3>
<div class="collapseable">
<p class="absatzvor ">Nei suoi principi in materia di politica degli armamenti la Confederazione sancisce che, in linea di massima, la base tecnologica e industriale rilevante in materia di sicurezza (STIB) e specialmente le tecnologie prioritarie rilevanti per la sicurezza vanno promosse con misure compatibili con il mercato, in particolare rafforzando la competitività degli istituti di ricerca e delle imprese svizzeri. A tal fine, la Confederazione dispone di vari strumenti di gestione e di sostegno, tra cui la ricerca orientata all’applicazione e la promozione dell’innovazione.</p>
<p class="absatz ">Proprio a causa dell’ampio disciplinamento dei suoi mercati da parte dello Stato, la classica industria degli armamenti ha talvolta difficoltà a reagire tempestivamente agli sviluppi tecnologici. Spesso sono quindi le piccole e medie imprese e le start up a costituire il vero motore dell’innovazione. Per siffatte aziende con soluzioni orienta-te al mercato civile è spesso estremamente difficile riconoscere i vantaggi in termini di sicurezza e di difesa dei loro sviluppi. Al contempo, il settore internazionale degli armamenti e della sicurezza rappresenta un mercato decisamente complesso dal punto di vista normativo. Per tale motivo, soprattutto per le imprese altamente innovative risulta poco interessante sviluppare ulteriormente le proprie soluzioni destinate all’ambito civile per il mercato degli armamenti. Onde superare questo divario, sono necessari strumenti adeguati, in particolare nel settore della politica di sicurezza, che consentano l’impiego di innovazioni della STIB rilevante per la sicurezza e la flessibilità nel trovare soluzioni in un ambiente in costante mutamento. Ciò può essere conseguito mediante la ricerca e lo sviluppo.</p>
<p class="absatz ">Le lacune normative individuate nel settore della ricerca e dello sviluppo in materia di politica di sicurezza devono essere colmate. La nuova base giuridica dovrebbe consentire al DDPS di adempiere i propri compiti mediante la ricerca e lo sviluppo e di creare così un ambiente innovativo per l’ulteriore sviluppo degli strumenti di politi-ca di sicurezza. Analogamente, in futuro il DDPS dovrà poter partecipare a programmi di promozione esistenti, soprattutto in considerazione della crescente mescolanza tra l’applicazione civile e militare di tecnologie. Il nuovo disciplinamento nella LM va a integrare disposizioni esistenti della legge federale del 14 dicembre 2012<sup><a href="#fn-d7e192" id="fnbck-d7e192">5</a></sup> sulla promozione della ricerca e dell’innovazione (LPRI) e della legge federale del 21 giugno 2019<sup><a href="#fn-d7e203" id="fnbck-d7e203">6</a></sup> sugli appalti pubblici (LAPub).</p>
<p class="absatz ">Nel suo rapporto del 25 gennaio 2022<sup><a href="#fn-d7e216" id="fnbck-d7e216">7</a></sup> sul controlling di affari di compensazione, la Commissione della gestione del Consiglio degli Stati (CdG‑S) ha chiesto al Consiglio federale di esaminare se fosse opportuno sancire il principio degli affari di compensazione in una legge formale già esistente. Secondo il Consiglio federale, il disciplinamento di affari di compensazione riguarda anche «disposizioni importanti contenenti norme di diritto» ai sensi dell’articolo 164 capoverso 1 Cost. Per questo motivo è necessario creare una base giuridica in una legge in senso formale, che non soltanto deleghi al legislatore la facoltà di emanare disposizioni più ampie, ma stabilisca anche il contesto della normativa in materia di affari di compensazione.</p>
<div class="footnotes">
<p id="fn-d7e192"><sup><a href="#fnbck-d7e192">5</a></sup><sup></sup>  <a href="https://fedlex.data.admin.ch/eli/cc/2013/786" target="_blank">RS <b>420.1</b></a></p>
<p id="fn-d7e203"><sup><a href="#fnbck-d7e203">6</a></sup><sup></sup>  <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a></p>
<p id="fn-d7e216"><sup><a href="#fnbck-d7e216">7</a></sup><sup></sup>  <a href="https://fedlex.data.admin.ch/eli/fga/2022/261" target="_blank">FF <b>2022</b> 261</a></p>
</div>
</div></section><section id="lvl_1/lvl_1.1/lvl_1.1.9"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.9">1.1.9 Adeguamenti nell’obbligo di prestare servizio militare, indennità per perdita di guadagno e restituzione delle spese di formazione</a>
</h3>
<div class="collapseable">
<p class="absatzvor ">Lo strumento dell’esenzione dal servizio per gli ecclesiastici si fonda su motivi storici e non è più attuale. Occorre pertanto abolire tale esenzione. Alla luce dell’evoluzione della società, non è più possibile presumere un’attività indispensabile quale motivo per un’esenzione dal servizio.</p>
<p class="absatz ">Secondo il diritto vigente, un militare perde un grado militare ottenuto solamente in caso di degradazione a seguito di una sentenza penale o se la promozione era illegale. Per quanto riguarda le promozioni ai gradi di sergente, sergente maggiore, furiere e tenente, questa normativa pone problemi se soltanto nell’ambito del servizio pratico successivo alla promozione viene stabilito che la persona interessata non è idonea alla funzione prevista. Una nuova normativa dovrebbe pertanto consentire di annullare il conferimento di un grado se non è stato assolto con successo il servizio pratico previsto a tal fine.</p>
<p class="absatz ">Affinché in occasione del reclutamento e della consegna dell’arma possa essere pienamente valutato il potenziale di pericolo o di abuso anche di persone soggette all’obbligo di leva, è opportuno integrare le pertinenti disposizioni nell’articolo 113 LM.</p>
<p class="absatz ">Infine, con l’articolo 11 capoverso 1 LM si intende eliminare un’ambiguità giuridica per quanto riguarda la fornitura di dati alle autorità militari cantonali da parte dei Comuni di domicilio in merito alle persone soggette all’obbligo di leva.</p>
<p class="zwischentitel man-font-weight-bold "><span class="man-font-weight-normal"><i>Indennità per perdita di guadagno</i></span></p>
<p class="absatz ">Con l’USEs è stato introdotto un nuovo modello d’istruzione con due scuole reclute l’anno. Nella scuola reclute circolazione e trasporto (SR CT) e nella scuola reclute per sportivi di punta (SR per sportivi di punta) vi sono interruzioni temporali (p. es. giorni festivi a Natale e Capodanno) fino a un massimo di sei settimane, con conseguenti incertezze giuridiche in materia di soldo e di indennità per perdita di guadagno. Le SR CT hanno luogo quattro volte l’anno e assegnano le reclute automobiliste nella tredicesima settimana alle scuole reclute, all’inizio delle stesse, o all’inizio dell’istruzione di reparto (IDR) delle rimanenti scuole. In tal modo questi specialisti di autoveicoli pesanti sono disponibili per la circolazione nelle scuole in tempo utile e distribuiti sull’arco della SR. La SR per sportivi di punta inizia a ottobre e dura fino a marzo dell’anno successivo. Durante le festività natalizie in queste due SR si verifica un’interruzione temporale non coperta dalle basi giuridiche esistenti per quanto riguarda il soldo e la perdita di guadagno. Con un’integrazione della disposizione di legge nella LM si intende modificare questo aspetto.</p>
<p class="zwischentitel man-font-weight-bold "><span class="man-font-weight-normal"><i>Obbligo di restituzione delle spese di formazione</i></span></p>
<p class="absatz ">Diventano sempre più elevati i costi di formazione dell’esercito per determinate funzioni e specialisti che possono essere utilizzati anche in ambito civile e che conferiscono un valore aggiunto alla persona formata. L’esercito dovrebbe pertanto poter chiedere la restituzione delle spese di formazione a persone che, a sue spese, hanno concluso una formazione riconosciuta in ambito civile prima del servizio o durante il servizio militare qualora tali persone, dopo avere terminato la formazione o con il possesso dell’attestato riconosciuto in ambito civile, non abbiano prestato un numero minimo di giorni di servizio militare computabili per un certo periodo di tempo.</p>
</div></section><section id="lvl_1/lvl_1.1/lvl_1.1.10"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.10">1.1.10 Deleghe di competenze al DPS e all’Aggruppamento Difesa</a>
</h3>
<div class="collapseable">
<p class="absatzvor ">Nell’ambito della definizione della struttura organizzativa dell’esercito si tratta di chiedersi quale livello gerarchico (Parlamento, Consiglio federale, Dipartimento) può decidere in merito all’organizzazione dell’esercito, alle strutture e all’organizzazione dettagliata dell’esercito. L’attuale ripartizione delle competenze può essere rappresentata come segue:</p>
<p class="absatz ">L’Assemblea federale disciplina le linee generali dell’organizzazione dell’esercito nell’ordinanza del 18 marzo 2016<sup><a href="#fn-d7e254" id="fnbck-d7e254">8</a></sup> sull’organizzazione dell’esercito (OEs), che stabilisce, ad esempio, l’effettivo regolamentare e l’effettivo reale nonché l’articolazione dell’esercito quanto alla sua struttura organizzativa fino a livello di Grandi Unità. Al Consiglio federale è attribuita la competenza di stabilire le strutture subordinate fino a livello di corpi di truppa (Ordinanza del 29 marzo 2017<sup><a href="#fn-d7e265" id="fnbck-d7e265">9</a></sup> sulle strutture dell’esercito [OStrE]). Al DDPS viene infine attribuita la competenza di stabilire l’organizzazione dettagliata fino a livello di unità (Ordinanza del DDPS del 29 marzo 2017<sup><a href="#fn-d7e276" id="fnbck-d7e276">10</a></sup> sull’organizzazione di dettaglio dell’esercito [OODE]).</p>
<p class="absatz ">Con le attuali normative il Consiglio federale ha dovuto approvare attraverso il processo legislativo adeguamenti strutturali necessari, ad esempio in virtù della costituzione del nuovo battaglione ciber. Ciò vale anche per la ridenominazione di un’unità (la compagnia della stazione radar militare è stata rinominata compagnia d’esercizio) o il cambio di un’assegnazione cantonale per compiti particolari. Anche tali modifiche dovevano essere approvate attraverso il processo legislativo dal capo del DDPS.</p>
<p class="absatz ">Le attuali norme in materia di competenze non consentono di adeguare in modo flessibile disposizioni strutturali o tecniche, spesso anche di portata subordinata. Per potere rispondere meglio in futuro alle mutate esigenze e condizioni quadro, è necessaria una delega di competenze adeguata al livello gerarchico al DDPS e all’Aggruppamento Difesa. L’attuale delega di competenze dell’Assemblea federale al Consiglio federale e al DDPS ai sensi dell’articolo 93 capoverso 2 LM deve essere estesa all’Aggruppamento Difesa.</p>
<p class="absatz ">Un’ulteriore delega di competenze a livello di Consiglio federale riguarda la definizione di dettagli sui servizi d’istruzione dei sottufficiali, dei sottufficiali superiori e degli ufficiali. Secondo le basi giuridiche vigenti, necessari adeguamenti tecnici di indicazioni di dettaglio, ad esempio modifiche delle denominazioni di corsi di forma-zione o descrizioni dei contenuti, devono essere approvati dal capo del DDPS. Per potere rispondere meglio in futuro alle mutate esigenze e condizioni quadro, anche qui è necessaria una delega di competenze al DDPS e all’Aggruppamento Difesa. Ora il DDPS deve pertanto potere delegare a quest’ultimo tali disposizioni e descrizioni tecniche.</p>
<div class="footnotes">
<p id="fn-d7e254"><sup><a href="#fnbck-d7e254">8</a></sup><sup></sup> <a href="https://fedlex.data.admin.ch/eli/cc/2017/217" target="_blank">RS <b>513.1</b></a></p>
<p id="fn-d7e265"><sup><a href="#fnbck-d7e265">9</a></sup><sup></sup> <a href="https://fedlex.data.admin.ch/eli/cc/2017/218" target="_blank">RS <b>513.11</b></a></p>
<p id="fn-d7e276"><sup><a href="#fnbck-d7e276">10</a></sup><sup></sup> <a href="https://fedlex.data.admin.ch/eli/cc/2017/219" target="_blank">RS <b>513.111</b></a></p>
</div>
</div></section><section id="lvl_1/lvl_1.1/lvl_1.1.11"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.11">1.1.11 Inosservanza delle disposizioni per quanto riguarda l’effettivo reale dell’esercito</a>
</h3>
<div class="collapseable">
<p class="absatzvor ">L’effettivo reale dell’esercito è disciplinato dall’articolo 1 capoverso 1 OEs ed è pari al massimo a 140 000 persone soggette all’obbligo di prestare servizio militare incorporate in formazioni dell’esercito. Con l’USEs l’obbligo di prestare servizio militare è stato gradualmente ridotto allo scopo di garantire un effettivo reale di 140 000 militari a partire dall’inizio del 2018. In termini concreti, fino al 2028 verranno incorporate due classi d’età in più rispetto a quanto sarebbe stato il caso con una durata uniforme dell’obbligo di prestare servizio militare (ovvero di dieci anni). Di conseguenza, fino al 2027 compreso, l’effettivo reale dell’esercito continuerà a rimanere superiore al limite sancito dalla legge.</p>
<p class="absatz ">La fase transitoria stabilita dall’articolo 151 capoverso 2 lettera e LM che consentiva di superare il limite di 140 000 militari si è conclusa alla fine del 2022. Con la revisione dell’articolo 117 capoverso 2 dell’ordinanza del 22 novembre 2017<sup><a href="#fn-d7e300" id="fnbck-d7e300">11</a></sup> concernente l’obbligo di prestare servizio militare (OOPSM), originariamente prevista a partire dal 1° gennaio 2024, il DDPS proponeva di ridurre da dodici a dieci anni la durata di permanenza prolungata dei militari interessati e di conseguenza di diminuire prima del previsto l’effettivo reale al di sotto del limite massimo di 140 000 militari sancito dalla legge. Alla luce dell’attuale situazione geopolitica, il 1° novembre 2023 il Consiglio federale ha dichiarato questa proposta non opportuna. Un effettivo reale sufficientemente elevato è importante in particolare per garantire la capacità di resistenza mediante avvicendamenti in caso di impieghi prolungati. Pertanto il DDPS è stato incaricato dal Consiglio federale di presentare un progetto da porre in consultazione per una modifica delle basi giuridiche con il quale viene delegata al Consiglio federale la competenza di superare per un certo periodo di tempo l’effettivo reale massimo di militari stabilito per legge. La presente modifica dell’articolo 6<i>b</i> (nuovo) OEs consente al Consiglio federale di superare se necessario l’effettivo reale a tempo determinato.</p>
<div class="footnotes"><p id="fn-d7e300"><sup><a href="#fnbck-d7e300">11</a></sup><sup></sup> <a href="https://fedlex.data.admin.ch/eli/cc/2017/810" target="_blank">RS <b>512.21</b></a></p></div>
</div></section><section id="lvl_1/lvl_1.1/lvl_1.1.12"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.12">1.1.12 Servizio del commissariato e contabilità della truppa</a>
</h3>
<div class="collapseable">
<p class="absatzvor ">L’ordinanza dell’Assemblea federale del 30 marzo 1949<sup><a href="#fn-d7e317" id="fnbck-d7e317">12</a></sup> sull’amministrazione dell’esercito (OAE‑AF) è scaturita da un regolamento d’amministrazione dell’esercito approvato dall’Assemblea stessa. Vi vengono disciplinati i rapporti giuridici nel servizio del commissariato dell’esercito tra Confederazione, Cantoni, Comuni, privati e militari. L’attuale OAE‑AF ha creato una solida base giuridica per il servizio del commissariato in tempi di pace e in tempi di crisi.</p>
<p class="absatz ">Per vari motivi, l’OAE-AF non è più al passo con i tempi in tutti i suoi punti ed è stata pertanto verificata. Poiché molti contenuti attuali dell’OAE‑AF hanno carattere normativo, si chiede di trasporre nella LM i contenuti da disciplinare ancora a livello legislativo e di abrogare l’OAE‑AF. Dal profilo dei contenuti, tutti i punti che costituiscono gli elementi chiave del servizio del commissariato e influiscono direttamente sui diritti dei militari e su obblighi di terzi devono essere trasposti nella LM. Oltre che del sostentamento dei militari, si tratta anche di specificità nell’ambito dell’approvvigionamento finanziario della truppa e della gestione e della revisione delle contabilità della componente di milizia. Si tratta poi dei compiti degli abitanti nonché dei Comuni in relazione alla sistemazione dei militari, al loro materiale e ai loro veicoli.</p>
<p class="absatz ">La legge federale del 7 ottobre 2005<sup><a href="#fn-d7e332" id="fnbck-d7e332">13</a></sup> sulle finanze della Confederazione (LFC) non è applicabile alle formazioni di milizia; la LM adeguata nonché l’ordinanza esecutiva costituiscono la base giuridica per il servizio del commissariato dell’esercito. Le risorse finanziarie sono messe a disposizione della truppa sotto l’alta direzione della Base logistica dell’esercito (BLEs). La BLEs è inoltre responsabile del sostegno alla truppa in tutte le attività contabili nonché della verifica dei conti e della formazione.</p>
<div class="footnotes">
<p id="fn-d7e317"><sup><a href="#fnbck-d7e317">12</a></sup><sup></sup> <a href="https://fedlex.data.admin.ch/eli/cc/1949/1093_1185_1137" target="_blank">RS <b>510.30</b></a></p>
<p id="fn-d7e332"><sup><a href="#fnbck-d7e332">13</a></sup><sup></sup> <a href="https://fedlex.data.admin.ch/eli/cc/2006/227" target="_blank">RS <b>611.0</b></a></p>
</div>
</div></section><section id="lvl_1/lvl_1.1/lvl_1.1.13"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.13">1.1.13 Piattaforme d’informazione dell’esercito e procedure elettroniche</a>
</h3>
<div class="collapseable">
<p class="absatzvor ">A medio termine, gli attuali processi di servizio analogici dell’amministrazione militare con i cittadini dovrebbero essere offerti solamente ancora in formato digitale. Le basi giuridiche necessarie a tal fine nella legge federale del 3 ottobre 2008<sup><a href="#fn-d7e347" id="fnbck-d7e347">14</a></sup> sui sistemi d’informazione militari e su altri sistemi d’informazione nel DDPS (LSIM) e nell’ordinanza del 16 dicembre 2009<sup><a href="#fn-d7e358" id="fnbck-d7e358">15</a></sup> sui sistemi d’informazione militari e su altri sistemi d’informazione nel DDPS (OSIM), in particolare per la Gestione dei servizi (GDS), sono entrate in vigore già all’inizio del 2023. Fondandosi su queste basi, nel programma «Digitalizzazione dell’esercito di milizia» (DIMILAR) vengono elaborati insieme all’UFIT i processi digitali. La GDS viene integrata in una nuova piattaforma informativa dell’esercito, accessibile anche via Internet, e mette a disposizione degli utenti tramite login sicuro propri dati personali e accessi. In tal modo si intende con-sentire a queste persone l’accesso digitale a servizi amministrativi. L’amministrazione sarà in grado di interagire con queste persone in modo più efficiente attraverso la GDS.</p>
<p class="absatz ">Affinché l’efficacia dell’interazione digitale sia garantita, in futuro i processi elettronici andranno offerti soltanto ancora in formato digitale. A partire dal reclutamento, attraverso test psicologici completi si garantisce che è idoneo solamente chi dispone di una «idoneità quotidiana» sufficiente, ovvero raggiunge un «livello funzionale globale» che consente l’utilizzo obbligatorio agevole dei canali digitali. Il Consiglio federale deve disciplinare a livello di ordinanza le deroghe per l’interazione digitale prima e fuori del servizio come pure per affari di servizio.</p>
<p class="absatz ">I cambiamenti intervenuti nella società e nell’esercito quanto alle necessità in mate-ria di informazioni dei cittadini svizzeri comportano un maggiore scambio di informazioni. La piattaforma informativa riunirà in una parte informativa supplementare accessibile al pubblico i canali informativi utilizzati finora dall’esercito e dall’amministrazione militare e sarà disponibile in una lingua focalizzata su precisi gruppi target. Non da ultimo, tali informazioni si prefiggono di motivare a familiarizzarsi con i compiti dell’esercito e il suo ruolo.</p>
<div class="footnotes">
<p id="fn-d7e347"><sup><a href="#fnbck-d7e347">14</a></sup><sup></sup> <a href="https://fedlex.data.admin.ch/eli/cc/2009/823" target="_blank">RS <b>510.91</b></a></p>
<p id="fn-d7e358"><sup><a href="#fnbck-d7e358">15</a></sup><sup></sup> <a href="https://fedlex.data.admin.ch/eli/cc/2009/824" target="_blank">RS <b>510.911</b></a></p>
</div>
</div></section><section id="lvl_1/lvl_1.1/lvl_1.1.14"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.14">1.1.14 Linguaggio inclusivo di genere in atti normativi del diritto militare</a>
</h3>
<div class="collapseable"><p class="absatzvor ">Nell’ambito della presente revisione, la LM e l’OEs sono state verificate quanto a un linguaggio inclusivo di genere o non discriminatorio. Ove necessario, si procede a una riformulazione in funzione del genere.</p></div></section>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Alternative esaminate e opzione scelta</a>
</h2>
<div class="collapseable">
<section id="lvl_1/lvl_1.2/lvl_1.2.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.1">1.2.1 Garanzia della protezione degli impianti di telecomunicazione militari, rinuncia a misure preventive</a>
</h3>
<div class="collapseable">
<p class="absatzvor ">Per una protezione completa ed efficace degli impianti di telecomunicazione militari occorrono misure preventive e reattive. Le misure preventive impediscono l’insorgere di guasti e perturbazioni elettromagnetici indesiderati nei confronti delle ubicazioni dei sensori militari, le misure reattive servono a eliminare a posteriori ogni tipo di guasti e perturbazioni elettromagnetici indesiderati.</p>
<p class="absatz ">Con misure preventive è possibile impedire tanto i guasti quanto le perturbazioni causati da impianti di telecomunicazione e mezzi d’esercizio che necessitano di un’autorizzazione delle autorità o sono soggetti a un obbligo di annuncio, ad esempio antenne di telefonia mobile, impianti eolici, impianti fotovoltaici con ottimizzatori di potenza, edifici ecc. Con le possibilità offerte dalle misure preventive, la protezione degli impianti di telecomunicazione militari potrebbe essere applicata a livello della procedura di permesso di costruzione o della procedura di annuncio. Gli organi competenti dell’esercito e dell’amministrazione militare potrebbero formulare condizioni per la costruzione. Il progetto di costruzione potrebbe essere limitato o vietato se interferisce con le attività militari e informative in modo tale da compromettere o rendere impossibile l’adempimento di compiti e di obblighi di legge.</p>
<p class="absatz ">Misure preventive di questo tipo implicano tuttavia la divulgazione delle ubicazioni di sensori da proteggere. Per ragioni di segretezza, ciò non è sempre auspicabile. Inoltre ci sono impianti di telecomunicazione e mezzi d’esercizio che non necessitano di alcuna autorizzazione per poterli utilizzare legalmente se sono già conformi ai sensi della LTC. Siffatte misure preventive possono altresì comportare grandi restrizioni per la popolazione e l’economia se portano a una limitazione o un divieto dell’utilizzo di applicazioni radio che secondo la regolamentazione delle frequenze di radiocomunicazione funzionano in modo conforme. In virtù di questa ponderazione degli interessi, nel presente progetto si rinuncia a includere siffatte misure preventive nella LM.</p>
</div></section><section id="lvl_1/lvl_1.2/lvl_1.2.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.2">1.2.2 Promovimento della pace</a>
</h3>
<div class="collapseable">
<p class="zwischentitel man-font-weight-bold "><span class="man-font-weight-normal"><i>Situazione iniziale</i></span></p>
<p class="absatz ">Nell’ambito dell’ulteriore sviluppo del promovimento militare della pace il Consiglio federale ha deciso che debba essere consentito, da un lato, l’invio di persone con competenza militare in uniforme a sostegno di processi di pace al di fuori di mandati ONU o OSCE e, dall’altro, di singole persone armate su mandato ONU o OSCE. Questa decisione necessita di talune integrazioni nelle basi giuridiche.</p>
<p class="zwischentitel man-font-weight-bold "><span class="man-font-weight-normal"><i>Invio di militari in uniforme</i></span></p>
<p class="absatz ">La Svizzera gode di una buona reputazione a livello internazionale nel settore dei buoni uffici ed è spesso coinvolta in processi di negoziazione o di mediazione. In molti casi, le parti in conflitto scelgono quale mediatore uno Stato o un gruppo di Sta-ti che gode della fiducia di entrambe le parti o che è imprescindibile per la risoluzione del conflitto. I processi di negoziazione o di mediazione internazionali richiedono spesso persone con competenza militare specifica. Di norma, si tratta di indicare alle parti in conflitto come affrontare le questioni controverse. Ne sono esempi l’accordo per la costituzione di zone cuscinetto militari, la cessione di parti di terreno, proposte di smobilitazione di combattenti o questioni di sicurezza per la costituzione di centri di raccolta di armi e munizioni.</p>
<p class="absatz ">Ai sensi dell’articolo 66 LM, l’Esercito svizzero può essere impiegato nel promovimento militare della pace in presenza di un mandato dell’ONU o dell’OSCE. Ciò non è sempre il caso se la Svizzera agisce come mediatore su richiesta delle parti in conflitto, se si tratta di una fase iniziale del processo di pace o se l’impegno serve a prevenire una crisi. Le persone con competenza militare possono già, nell’ambito del diritto vigente e secondo la prassi attuale, consigliare istituzioni o organizzazioni internazionali in processi di pace tramite il DFAE, ma unicamente come civili e non come rappresentanti dell’esercito. Pertanto, non possono presentarsi quali militari in uniforme. Ma siffatti processi spesso hanno luogo in regioni e Stati in cui le forze armate hanno grande influenza o uno status sociale elevato. A seconda del contesto, la competenza può essere fornita efficacemente soltanto da militari nell’ambito di un «dialogo da militare a militare». A tal fine, occorre integrare l’attuale articolo 69 LM sul servizio d’appoggio all’estero.</p>
<p class="absatz ">Secondo l’attuale legislazione, il Consiglio federale può ordinare un servizio d’appoggio all’estero per la protezione di persone o di oggetti degni di particolare protezione o per l’appoggio all’assistenza umanitaria. Tale disposizione deve essere integrata dalla consulenza nei processi di pace. In questo modo l’esercito, su incari-co del Consiglio federale, può impiegare militari non armati in uniforme per sostenere con competenza in un processo di pace il DFAE e le organizzazioni internazionali o regionali (p. es. ONU, OSCE, UE, Comunità economica degli Stati dell’Africa occidentale [ECOWAS], Unione africana) su richiesta delle parti in conflitto. Il servizio d’appoggio si svolge sempre sotto guida civile e in diretta concertazione con il DFAE. In tali situazioni non c’è la necessità di armare specialisti militari per siffatti impieghi: i militari sono coperti mediante i dispositivi di sicurezza dell’ambasciata o dell’Ufficio di cooperazione della DSC oppure mediante le organizzazioni destinatarie.</p>
<p class="zwischentitel man-font-weight-bold "><span class="man-font-weight-normal"><i>Invio di singole persone armate</i></span></p>
<p class="absatz ">Negli ultimi anni la sicurezza del personale in missioni di pace internazionali si è sempre più deteriorata nella maggior parte delle zone d’impiego. Lo spettro spazia da aggressioni con sfondo criminale ad attacchi mirati a membri di una missione. Questa minaccia si verifica in particolare se membri della missione devono trovarsi al di fuori degli impianti militari protetti. Le organizzazioni internazionali come l’ONU raccomandano quindi sempre più l’armamento per l’autoprotezione anche di ufficiali di stato maggiore e di esperti militari che svolgono il proprio lavoro in quanto singole persone. L’armamento di singole persone con armi da fuoco portatili per l’autoprotezione, la legittima difesa e la legittima difesa altrui deve poter essere ordinato dal Consiglio federale solamente se ciò è necessario per motivi di sicurezza o se l’ONU lo pretende. Prima di prendere la decisione è necessario chiedere la valutazione dell’organizzazione internazionale che dirige l’impiego, ad esempio l’ONU.</p>
<p class="absatz ">Queste nuove circostanze rendono necessario l’adeguamento dell’articolo 66<i>b</i> capoverso 4 LM. Inoltre, poiché per esperienza le missioni di pace durano sempre più a lungo, è stata eliminata la competenza conferita al Consiglio federale di ordinare autonomamente anche impieghi armati fino a tre settimane.</p>
</div></section><section id="lvl_1/lvl_1.2/lvl_1.2.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.3">1.2.3 Aggiornamento e ricerca nel settore della sanità militare</a>
</h3>
<div class="collapseable">
<p class="absatzvor ">L’adempimento di prestazioni sanitarie in seno all’esercito sarebbe soggetto a restrizioni sensibili senza un’integrazione delle disposizioni legislative quanto all’aggiornamento e alla ricerca nel settore della sanità militare, perché le necessarie qualifiche professionali del personale medico militare, di professionisti della salute e di ulteriori persone attive in detto settore non potrebbero essere garantite nella misura auspicata. Ciò comporterebbe in futuro un livello qualitativo inferiore nel settore della sanità militare e sarebbe contrario all’articolo 117<i>a</i> capoverso 1 Cost. secondo cui, nell’ambito delle loro competenze, la Confederazione e i Cantoni provvedono affinché tutti abbiano accesso a cure mediche di base sufficienti e di qualità. L’integrazione dell’articolo 48<i>b</i> LM quanto all’aggiornamento e alla ricerca è intesa altresì a garantire certezza del diritto con riferimento agli appalti pubblici di pertinenti prestazioni di servizio. Anche se attualmente questi due aspetti non sono esplicitamente menzionati nel predetto articolo, è ovvio che al fine di garantire un elevato livello di qualità delle cure mediche anche nel settore della sanità militare – e non unicamente nella sanità pubblica civile – occorre assicurare un aggiornamento e una ricerca adeguati.</p>
<p class="absatz ">Nel caso di una revisione successiva verrebbe ritardato l’ulteriore sviluppo sostenibile dell’adempimento di prestazioni sanitarie in seno all’esercito, che deve tenere adeguatamente conto delle esigenze qualitative, in costante crescita, poste alla fornitura di prestazioni sanitarie. Fino all’attuazione del previsto adeguamento dell’articolo 48<i>b</i> LM, in futuro si dovrebbe prevedere uno standard di qualità inferiore nel settore della sanità militare. È previsto che, fondandosi su una concezione globale in cui sono definiti l’impostazione di detto settore e l’orientamento a lungo termine dell’esercito e della sanità militare, presumibilmente nel 2024 il Consiglio federale emani disposizioni d’esecuzione complete per l’insieme del settore della sanità militare. Nell’ordinanza prevista, il nuovo articolo 34<i>a</i> LM riguardante tale settore, approvato dalle Camere federali il 18 marzo 2022, sarà attuato in modo coordinato con l’articolo 48<i>b</i> LM. La modifica di quest’ultimo è pertanto centrale per il disciplinamento complessivo e tempestivo del settore della sanità militare.</p>
</div></section><section id="lvl_1/lvl_1.2/lvl_1.2.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.4">1.2.4 Piattaforme d’informazione dell’esercito e procedure elettroniche</a>
</h3>
<div class="collapseable">
<p class="absatzvor ">Molti processi sono già digitalizzati in seno all’amministrazione militare. Tuttavia, non appena i processi di servizio esigono il coinvolgimento dei cittadini, vi sono ancora innumerevoli interruzioni del mezzo telematico. Non esistono alternative al <i>modus operandi </i>scelto per soddisfare il forte desiderio della popolazione e della politica di efficienti processi di servizio digitali anche nell’esercito e nell’amministrazione militare.</p>
<p class="absatz ">L’alternativa ai processi analogici con questi molteplici requisiti in materia di formulari è una soluzione ibrida con analogico e digitale in parallelo. La soluzione analogica non è orientata al futuro e va sostituita. Per alleggerire l’onere lavorativo degli utenti e dei collaboratori dell’amministrazione militare occorre creare una soluzione che esoneri al massimo tutte le parti interessate dai propri obblighi analogici. Disciplinando le deroghe ordinarie si tiene conto di tutte le esigenze.</p>
<p class="absatz ">Non esistono alternative economicamente e tecnicamente valide al nuovo sistema d’informazione GDS, in quanto la conversione dei sistemi esistenti (PISA e sistemi periferici) comporterebbe costi molto più elevati. Secondo le direttive della strategia TIC del Consiglio federale, nel programma DIMILAR il DDPS utilizzerà soluzioni il più possibile standardizzate e terrà conto dei requisiti del diritto in materia di protezione dei dati nel rispetto del principio di «privacy by design».</p>
</div></section>
</div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Rapporto con il programma di legislatura e il piano finanziario nonché con le strategie del Consiglio federale</a>
</h2>
<div class="collapseable">
<p class="absatzvor ">Il disegno non è stato annunciato né nel messaggio del 29 gennaio 2020<sup><a href="#fn-d7e442" id="fnbck-d7e442">16</a></sup> sul programma di legislatura 2019–2023 né nel decreto federale del 21 settembre 2020<sup><a href="#fn-d7e454" id="fnbck-d7e454">17</a></sup> sul programma di legislatura 2019–2023. Il presente progetto legislativo contiene vari elementi che supportano il raggiungimento degli obiettivi 11 e 15 del programma di legislatura 2019–2023: </p>
<dl>
<dt>– </dt>
<dd>la Svizzera continua a impegnarsi a favore del promovimento militare della pace all’estero, intensifica in modo mirato il proprio impegno nella collaborazione internazionale; </dd>
<dt>– </dt>
<dd>la Svizzera è al corrente delle minacce alla propria sicurezza e dispone degli strumenti necessari per fronteggiarle in modo efficace.</dd>
</dl>
<div class="footnotes">
<p id="fn-d7e442"><sup><a href="#fnbck-d7e442">16</a></sup><sup></sup> <a href="https://fedlex.data.admin.ch/eli/fga/2020/452" target="_blank">FF <b>2020</b> 1565</a></p>
<p id="fn-d7e454"><sup><a href="#fnbck-d7e454">17</a></sup><sup></sup> <a href="https://fedlex.data.admin.ch/eli/fga/2020/2128" target="_blank">FF <b>2020</b> 7365</a></p>
</div>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Proposte accolte e ulteriori modifiche</a>
</h2>
<div class="collapseable">
<p class="absatzvor ">Il presente progetto riguarda importanti disposizioni normative di cui all’articolo 164 capoverso 1 Cost. Pertanto, in base all’articolo 3 capoverso 1 lettera b della legge federale del 18 marzo 2005<sup><a href="#fn-d7e479" id="fnbck-d7e479">18</a></sup> sulla procedura di consultazione (LCo), dal 22 novembre 2023 all’8 marzo 2024 è stata indetta una procedura di consultazione presso i Cantoni, i partiti politici, le associazioni mantello nazionali dei Comuni, delle città e delle regioni di montagna, le associazioni mantello nazionali dell’economia e le cerchie interessate. In base alle proposte avanzate nel quadro della consultazione, vengono apportate le seguenti principali modifiche di ordine materiale al progetto posto in consultazione:</p>
<dl>
<dt>– </dt>
<dd>modifica dell’articolo 11 capoverso 1 LM con l’elencazione dettagliata dei dati che devono essere comunicati;</dd>
<dt>– </dt>
<dd>nell’articolo 64<i>a</i> la cerchia di destinatari delle piattaforme d’informazione dell’esercito e dell’amministrazione militare non viene più indicata esplicita-mente, ma viene definita nell’articolo 17<i>b</i> in combinato disposto con l’articolo 17<i>e</i> capoverso 1 LSIM;</dd>
<dt>– </dt>
<dd>aggiunta agli articoli 80 capoverso 6, 97 capoverso 5 e 100<i>a</i> capoverso 6 LM come pure inserimento nel capoverso 6 dell’articolo 81 LM della competenza del Consiglio federale di prevedere eccezioni per le autorità e le organizza-zioni necessarie al funzionamento dell’economia e al benessere della popolazione;</dd>
<dt>– </dt>
<dd>con il nuovo capoverso 7 dell’articolo 81 LM il Consiglio federale acquisisce la competenza di designare gli organi e i compiti dell’amministrazione militare e dell’esercito nel caso in cui decretasse esercizi militari nel servizio attivo;</dd>
<dt>– </dt>
<dd>aggiunta al capoverso 3 dell’articolo 112 LM dell’obbligo per gli ex militari di riconsegnare l’equipaggiamento personale conformemente alla convocazione ufficiale;</dd>
<dt>– </dt>
<dd>aggiunta dell’articolo 179<i>t</i> lettera a LSIM e precisazione con la clausola del consenso dei partecipanti e la definizione più ristretta della cerchia di persone interessate;</dd>
<dt>– </dt>
<dd>aggiunta alle spiegazioni sull’indennità «equa» nell’articolo 80 LM.</dd>
</dl>
<p class="absatz ">Inoltre rispetto al progetto posto in consultazione e nel rapporto esplicativo sono state apportate anche le seguenti modifiche che non erano state richieste nella procedura di consultazione:</p>
<dl>
<dt>– </dt>
<dd>cancellazione della lettera b nell’articolo 16 capoverso 3 LSIM, pertanto per ragioni di sicurezza delle informazioni non viene più comunicato ai media alcun dato personale in occasione di promozioni e nomine;</dd>
<dt>– </dt>
<dd>creazione di una base giuridica nell’articolo 148<i>i</i> capoverso 3 LM affinché l’esercito possa fornire anche a terzi in misura limitata la sua formazione alla condotta e alla comunicazione per i quadri di milizia e di professione.</dd>
</dl>
<div class="footnotes"><p id="fn-d7e479"><sup><a href="#fnbck-d7e479">18</a></sup><sup></sup> <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p></div>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Proposte non accolte</a>
</h2>
<div class="collapseable">
<p class="absatzvor ">Le seguenti proposte provenienti dalla consultazione non sono state prese in considerazione nel progetto per i motivi di seguito indicati:</p>
<dl>
<dt>– </dt>
<dd>nessuna estensione delle eccezioni riguardo alle esenzioni dal servizio per attività indispensabili secondo l’articolo 18 capoverso 1 lettera c LM poiché la relativa ordinanza esecutiva e la prassi tengono già sufficientemente conto di queste esigenze;</dd>
<dt>– </dt>
<dd>osservanza dell’obbligo di restituzione delle spese di formazione in caso di formazioni particolarmente costose che possono essere utilizzate anche in ambito civile secondo l’articolo 40<i>c</i> LM come pure considerazione delle richieste legittime (proporzionalità, disciplinamento dei casi di rigore) nel quadro dell’ordinanza esecutiva;</dd>
<dt>– </dt>
<dd>mantenimento della categoria di persone dei terzi interessati che hanno compiuto il 15° anno d’età nel quadro delle piattaforme d’informazione secondo gli articoli 64<i>a</i> LM e 17<i>b</i> LSIM. In tal modo i futuri militari possono già essere informati in anticipo a seconda delle loro esigenze. Ciò non comporta alcun obbligo per le persone interessate e per questo anche il limite d’età è appropriato;</dd>
<dt>– </dt>
<dd>mantenimento delle disposizioni transitorie previste per il superamento dell’effettivo reale secondo l’articolo 6<i>b</i> OEs per poter gestire meglio la situazione tesa di minaccia, da un lato, e per poter tener meglio conto delle differenti dimensioni delle fasce d’età delle persone soggette all’obbligo di prestare servizio militare;</dd>
<dt>– </dt>
<dd>mantenimento del termine «equa indennità»; in relazione alle questioni di indennità, le nozioni di indennità completa e di indennità equa vengono utilizzati in modo equivalente dal legislatore e nella giurisprudenza del Tribunale federale.</dd>
</dl>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Diritto comparato, in particolare rapporto con il diritto europeo</a>
</h1>
<div class="collapseable"><p class="absatzvor ">Le modifiche proposte in questo progetto sono compatibili con il diritto europeo vi-gente o in elaborazione nonché con le raccomandazioni pertinenti nell’ambito della protezione dei diritti dell’uomo (Consiglio d’Europa, ONU).</p></div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Punti essenziali del progetto</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 La normativa proposta</a>
</h2>
<div class="collapseable">
<section id="lvl_4/lvl_4.1/lvl_4.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.1">4.1.1 Flessibilizzazione nell’istruzione di base e nei servizi di istruzione</a>
</h3>
<div class="collapseable">
<p class="absatzvor ">L’attuale legislazione prevede che la scuola reclute duri 18 settimane (art. 49 cpv. 4 LM). Per raggiungere gli obiettivi auspicati in materia di flessibilità è necessario man-tenere la durata di 18 settimane, trasformandola in una durata massima. Fissando un valore massimo per la durata della SR, l’esercito ha il margine di manovra necessario per prevedere servizi di istruzione di base più brevi e adeguati alle necessità, che si adattino meglio alle rispettive funzioni e ai singoli militari.</p>
<p class="absatz ">L’articolo 51 LM prevede che i militari della truppa prestino sei corsi di ripetizione di tre settimane (art. 51 cpv. 2 LM). Per consentire all’esercito di offrire modelli di istruzione personalizzati, dovrebbe essere possibile adattare il numero e la durata di questi corsi di ripetizione alle esigenze delle persone soggette all’obbligo di leva e dell’esercito. Tuttavia la maggior parte della truppa continuerà a svolgere un corso di ripetizione della durata massima di 19 giorni all’anno. Per i sottufficiali, gli ufficiali e le funzioni chiave, il Consiglio federale può già oggi stabilire la frequenza e la durata dei corsi di ripetizione. Si tratta per lo più di corsi preparatori dei quadri e di corsi tattici/tecnici. Anche i militari con funzioni di supporto, i cosiddetti «soldati di sistemi», potranno ora prestare il loro servizio individualmente e in base alle esigenze dell’esercito. Questa categoria riguarderà una chiara minoranza delle persone soggette all’obbligo militare.</p>
<p class="absatz ">L’articolo 151<i>a</i> LM consente l’istituzione, per un periodo di transizione di cinque anni, di un sistema flessibile di istruzione e di servizio per la milizia, derogando alle seguenti disposizioni di legge: disposizioni sui limiti d’età dell’obbligo di prestare servizio militare (art. 13 LM), sul numero massimo di giorni di servizio di istruzione (art. 42 LM), sull’assolvimento della scuola reclute (art. 49 cpv. 1 LM), sull’assolvimento dei corsi di ripetizione (art. 51 LM) e sull’adempimento del totale obbligatorio di giorni di servizio di istruzione senza interruzioni (art. 54<i>a</i> LM). Il Consiglio federale disciplina in un’ordinanza il sistema di istruzione e di servizio per la durata di questo disciplinamento.</p>
<p class="absatz ">Tale disposizione permette di creare le basi legali per testare diversi approcci nell’ambito dell’individualizzazione e della flessibilizzazione del modello di servizio. Si tratta, da un lato, di soddisfare le esigenze specifiche in materia di istruzione delle diverse Armi e, dall’altro, di offrire ai militari diverse possibilità di prestare servizio. Una revisione successiva ritarderebbe lo sviluppo sostenibile dei modelli di istruzione e di servizio, che devono tenere adeguatamente conto della costante evoluzione delle esigenze militari e sociali. Fino all’attuazione delle modifiche previste agli articoli 49 e 51 LM bisognerebbe mettere in conto un livello inferiore dell’istruzione e una minore conciliabilità con la formazione civile, tanto da pregiudicare l’apporto di personale all’esercito. È previsto che, fondandosi su una concezione globale in cui sono definiti l’impostazione dei modelli di servizio e l’orientamento a lungo termine dell’istruzione dell’esercito, presumibilmente nel 2026 il Consiglio federale emani disposizioni d’esecuzione complete per l’intero settore dell’istruzione di base e del servizio di istruzione. Il nuovo articolo 151<i>a </i>LM offre all’esercito la possibilità di verificare singole misure nella pratica, in modo da promuovere un ulteriore sviluppo a livello concettuale sulla base delle evidenze.</p>
</div></section><section id="lvl_4/lvl_4.1/lvl_4.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.2">4.1.2 Garanzia della continuità d’esercizio e aumento della resilienza</a>
</h3>
<div class="collapseable"><p class="absatzvor ">L’esercito e l’amministrazione militare devono essere in grado di mantenere e garantire l’esercizio degli impianti e delle strutture rilevanti per il sistema, in particolare le infrastrutture critiche, anche al di fuori di un impiego (servizio di promovimento della pace, servizio d’appoggio, servizio attivo). In una situazione di minaccia ibrida e con l’incremento della ciberminaccia, è possibile che l’esercizio di questi impianti e di queste strutture sia già disturbato, danneggiato o addirittura fortemente impedito e ostacolato già nella «situazione normale», con largo anticipo rispetto a una situazione particolare o straordinaria. Per garantire l’esercizio e la resilienza di queste infrastrutture e beni in tutte le situazioni, può rendersi necessario intervenire nell’ambito dei beni giuridici di terzi. Nella misura in cui l’esercito e l’amministrazione militare sono in grado di garantire la gestione della continuità d’esercizio (compresa una robusta resilienza) con le proprie forze e i propri mezzi, non occorre adottare una nuova base giuridica. Tuttavia, nel momento in cui sono interessati o limitati i diritti di terzi, è necessario disporre delle corrispondenti basi giuridiche. Per l’attuazione concreta di questa esigenza è stato introdotto un nuovo articolo 97 LM.</p></div></section><section id="lvl_4/lvl_4.1/lvl_4.1.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.3">4.1.3 Aggiornamento degli strumenti di requisizione</a>
</h3>
<div class="collapseable">
<p class="absatzvor ">Il completamento dell’articolo 80, ora leggermente ristrutturato, nonché il nuovo arti-colo 80<i>a</i>, garantiscono in larga misura, sulla base delle disposizioni in vigore e in combinato disposto con il nuovo articolo 97 LM, che siano assicurati i mezzi di esercizio in tutte le situazioni e non solo come finora nel servizio attivo e nel servizio d’appoggio. Ciò è dovuto in particolare al fatto che i ciberattacchi o altre minacce ibride non determinano ancora l’avvio del servizio attivo o del servizio d’appoggio. La requisizione viene quindi estesa alla nuova zona d’efficacia CSE, mentre i sistemi TIC dell’esercito sono protetti dal fatto che le modifiche, le restrizioni e i divieti relativi all’uso possono essere ordinati anche in tempo di pace.</p>
<p class="absatz ">Inoltre è prevista l’estensione dell’ambito di applicazione della requisizione per quanto riguarda i beni requisiti. La requisizione dovrebbe potersi estendere anche alle forze naturali controllabili (quali l’elettricità, i dati e le frequenze radio), ai beni immateriali, alle prestazioni di lavoro e di servizio. Le misure coercitive statali del sequestro, dell’appropriazione e della statalizzazione si rivelano da questo punto di vista insufficienti, perché sono possibili misure statali/militari «classiche» come la requisizione che riguardano beni legali come la proprietà o il possesso, ma che non si estendono a un uso flessibile dei servizi (in particolare il «Software as a Service» [servizi SaaS]), a singole prestazioni di lavoro o a oggetti non sufficientemente ancorati nel diritto alla proprietà, come le forze naturali controllabili, ad esempio l’elettricità, e l’uso di forze naturali quali i dati o le frequenze radio).</p>
<p class="absatz ">Per il servizio attivo è quindi necessario poter decretare l’esercizio militare per esercizi dell’infrastruttura critica a tutti i livelli, soprattutto se sono necessari anche per l’esercizio dei sistemi TIC dell’esercito e dell’amministrazione militare.</p>
<p class="absatz ">Occorre ora tenere conto anche degli aspetti della resilienza e della continuità d’esercizio dei sistemi TIC, compresa la difesa da ciberincidenti e ciberattacchi. L’esercito deve essere in grado anche in tempo di pace di adottare misure nell’ambito della continuità d’esercizio, al fine di garantire i mezzi di esercizio o i beni successivamente requisiti. Ciò include anche la possibilità per l’esercito, in previsione di una situazione straordinaria, di disporre restrizioni o divieti di utilizzo a terzi (ad esempio in relazione ai sensori).</p>
</div></section><section id="lvl_4/lvl_4.1/lvl_4.1.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.4">4.1.4 Garanzia della protezione degli impianti di telecomunicazione militari</a>
</h3>
<div class="collapseable">
<p class="absatzvor ">Attualmente, l’esercito e l’amministrazione militare non dispongono di una base giuridica, né ai sensi della LM né ai sensi della LTC, per garantire in modo sufficiente la protezione degli impianti di telecomunicazione militari nella situazione normale e per effettuare il relativo monitoraggio. </p>
<p class="absatz ">L’esercito deve essere in grado di garantire le prestazioni richieste, in particolare l’esplorazione radio ai sensi dell’articolo 38 LAIn, anche in tempo di pace. Soprattutto nel periodo che precede una crisi – e quindi prima di una situazione particolare o di un servizio attivo con chiamata in servizio di truppe – l’acquisizione di informazioni e l’elaborazione di quadri della situazione sono estremamente importanti per potersi preparare opportunamente agli sviluppi internazionali.</p>
<p class="absatz ">È quindi assolutamente necessario potere garantire la protezione dei sensori contro influssi elettromagnetici indesiderati in tutte le situazioni, in particolare per quanto riguarda influssi indesiderati tramite impianti di telecomunicazione e apparecchiature conformi ai sensi dell’articolo 34 LTC. L’articolo 100<i>a</i> LM intende disciplinare la collaborazione dell’esercito e dell’amministrazione militare con l’UFCOM e creare le competenze affinché l’UFCOM possa intervenire su indicazione dell’amministrazione militare e dell’esercito in caso di influssi elettromagnetici indesiderati su impianti di telecomunicazione militari (sensori).</p>
</div></section><section id="lvl_4/lvl_4.1/lvl_4.1.5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.5">4.1.5 Ulteriore sviluppo del promovimento militare della pace</a>
</h3>
<div class="collapseable">
<p class="zwischentitel man-font-weight-bold "><span class="man-font-weight-normal"><i>Competenza militare per processi di pace</i></span></p>
<p class="absatz ">L’articolo 69 capoverso 1 LM è completato al fine di soddisfare la crescente richiesta di competenza militare specifica nei processi di pace a livello internazionale e nazionale che si svolgono al di fuori dell’ONU o dell’OSCE.</p>
<p class="absatz ">In concreto, deve essere reso possibile il sostegno, da parte di militari non armati, ai processi di pace promossi dalle autorità svizzere (DFAE) e dalle organizzazioni internazionali e regionali. Per organizzazioni regionali si intendono, oltre all’OSCE, tra l’altro l’Unione africana (UA), la Comunità economica degli Stati dell’Africa occidentale (ECOWAS), l’Associazione delle Nazioni del Sud-Est asiatico (ASEAN) e altre organizzazioni ai sensi del Capitolo VIII della Carta delle Nazioni Unite. Allo stesso tempo, è necessario ottenere il consenso dello Stato ospitante e delle parti in conflitto, in conformità con le consuetudini locali.</p>
<p class="zwischentitel man-font-weight-bold "><span class="man-font-weight-normal"><i>Presupposti, impiego e armamento del promovimento militare della pace</i></span></p>
<p class="absatz ">Una pratica pluriennale mostra che nessuna missione di pace internazionale con mandato ONU o OSCE dura meno di tre settimane. Il tenore attuale dell’articolo 66<i>b</i> capoverso 4 LM non corrisponde più a quanto avviene a livello internazionale, la disposizione deve pertanto essere modificata.</p>
<p class="absatz ">Anche il numero di 100 militari previsto dall’attuale testo di legge deve essere ritenuto oramai superato e la relativa indicazione può dunque essere abrogata senza essere sostituita. Si dovrebbe invece sancire il principio secondo cui l’Assemblea federale si pronuncia sull’autorizzazione all’impiego di militari armati nell’ambito del promovimento della pace.</p>
<p class="absatz ">Se questa competenza dell’Assemblea federale sarà sancita dalla legge, l’attuale capoverso 3, che prevede un obbligo esplicito di consultazione per gli impieghi armati, diventerà obsoleto. Questa fase procedurale è prevista dal processo decisionale dell’Assemblea federale e può quindi essere eliminata.</p>
<p class="absatz ">Le cancellazioni proposte consentono di riformulare le disposizioni semplificandole: il nuovo capoverso 3 stabilisce che l’Assemblea federale deve approvare l’invio di militari armati nell’ambito di impieghi per il promovimento della pace. Per gli invii urgenti, viene ripresa la disposizione esistente sull’ottenimento di un’approvazione successiva e aggiunta qui per motivi sistematici.</p>
<p class="absatz ">Il nuovo capoverso 4 definisce l’unica deroga: per un massimo di 18 militari a missione, il Consiglio federale potrà ordinare l’armamento per l’autoprotezione, la legittima difesa e la legittima difesa altrui. Si vuole così tenere conto della circostanza che il rischio di essere esposti a violenza è aumentato in molti luoghi, anche per i membri delle missioni internazionali di pace. Se necessario, il Consiglio federale deve essere in grado di agire rapidamente e di armare i militari, che di regola non sono armati, ai fini dell’autoprotezione, della legittima difesa e della legittima difesa altrui. In concreto, la misura concerne esclusivamente armi da fuoco portatili.</p>
<p class="absatz ">La restrizione dell’armamento all’autoprotezione, alla legittima difesa e alla legittima difesa altrui esclude l’impiego dell’arma (uso della forza) per adempiere il compito. L’armamento di un numero limitato di membri del personale in uniforme, che di solito viene impiegato disarmato, deve essere effettuato solo se si rende necessario per motivi di sicurezza o di cautela. Una decisione in tal senso deve essere presa in accordo con l’organizzazione che guida la relativa missione internazionale di pace (ad es. le Nazioni Unite).</p>
<p class="absatz ">Il tipo di armamento dei militari inviati continuerà a essere stabilito dal Consiglio federale, in quanto si tratta di una questione tecnica o militare. Per tale motivo questa disposizione viene mantenuta all’articolo 66<i>a</i> capoverso 1. Anche il divieto di partecipare ad azioni di combattimento per l’imposizione della pace, di cui al capoverso 2, deve essere mantenuto.</p>
<p class="zwischentitel man-font-weight-bold "><span class="man-font-weight-normal"><i>Condizioni quadro del diritto del personale e delle assicurazioni</i></span></p>
<p class="absatz ">È prevista una stretta collaborazione tra il DFAE e il DDPS per quanto riguarda la possibilità dell’invio di militari in uniforme a favore dei processi di pace. A differenza dell’attuale possibilità di inviare persone con competenze militari da parte del DFAE, questi invii concernono militari che prestano il loro servizio in uniforme. Da parte dell’esercito, in considerazione delle analogie con la situazione iniziale e con le condizioni di impiego nelle aree della missione, il personale previsto sarà istruito, equipaggiato e inviato in uniforme dal Centro di competenza SWISSINT. Anche la gestione nonché la condotta e l’accompagnamento dell’impiego saranno svolti dalla corrispondente unità presso il Comando Operazioni dell’Aggruppamento Difesa. Per le questioni legate al diritto del personale saranno applicate per analogia le disposizioni dell’ordinanza del 2 dicembre 2005<sup><a href="#fn-d7e654" id="fnbck-d7e654">19</a></sup> sul personale impiegato per la promozione della pace, il rafforzamento dei diritti dell’uomo e l’aiuto umanitario (OPers-PRA) e dell’omonima ordinanza dipartimentale del 30 novembre 2017<sup><a href="#fn-d7e665" id="fnbck-d7e665">20</a></sup> (OPers-PRA-DDPS). Saranno inoltre emanate le disposizioni d’esecuzione necessarie a tal fine. L’impiego nella rispettiva area di missione rimane in ogni momento sotto la guida civile della corrispondente autorità svizzera o delle organizzazioni regionali o internazionali.</p>
<div class="footnotes">
<p id="fn-d7e654"><sup><a href="#fnbck-d7e654">19</a></sup><sup></sup>  <a href="https://fedlex.data.admin.ch/eli/cc/2005/764" target="_blank">RS <b>172.220.111.9</b></a></p>
<p id="fn-d7e665"><sup><a href="#fnbck-d7e665">20</a></sup><sup></sup>  <a href="https://fedlex.data.admin.ch/eli/cc/2017/794" target="_blank">RS <b>172.220.111.91</b></a></p>
</div>
</div></section><section id="lvl_4/lvl_4.1/lvl_4.1.6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.6">4.1.6 Istruzione, formazione continua e aggiornamento nonché ricerca nel settore della sanità militare</a>
</h3>
<div class="collapseable">
<p class="zwischentitel man-font-weight-bold "><span class="man-font-weight-normal"><i>Lacune normative in materia di aggiornamento e ricerca</i></span></p>
<p class="absatz ">Gli eventi legati alla pandemia di COVID-19 e le conoscenze acquisite in questo ambito hanno dimostrato chiaramente che anche nel settore della sanità militare si sono presentate nuove sfide per quanto riguarda la gestione delle malattie umane trasmissibili. Occorre pertanto riconoscere un’importanza ancora maggiore all’istruzione, alla formazione continua e all’aggiornamento nell’ambito della sanità militare e della ricerca. Da un lato, in futuro il tema della lotta alle epidemie dovrà trovare maggiore spazio nell’istruzione, nella formazione continua e nell’aggiornamento. Dall’altro, gli eventi epidemiologici devono essere analizzati con urgenza a livello della ricerca di accompagnamento e utilizzati per ottimizzare in maniera costante il servizio sanitario dell’Esercito svizzero. I progetti di ricerca che sono stati pianificati e in parte realizzati nel frattempo confermano la necessità di una gestione e di una promozione giuridicamente fondate della ricerca orientata all’applicazione nell’ambito della medicina militare e della medicina in caso di catastrofe nell’esercito. Nell’ambito della sanità militare, attualmente l’aggiornamento e la ricerca nel campo della medicina militare e della medicina in caso di catastrofe non sono contemplati dall’articolo 48<i>b</i> LM.</p>
<p class="absatz ">La ricerca nell’ambito della medicina militare e della medicina in caso di catastrofe si limita al contesto militare. Essa va distinta dalla ricerca nel campo della protezione della popolazione ai sensi dell’articolo 13 della legge del 20 dicembre 2019<sup><a href="#fn-d7e687" id="fnbck-d7e687">21</a></sup> sulla protezione della popolazione e sulla protezione civile (LPPC), che si riferisce esclusivamente al settore civile.</p>
<p class="zwischentitel man-font-weight-bold "><span class="man-font-weight-normal"><i>Adeguamento e integrazione del concetto di «professioni sanitarie»</i></span></p>
<p class="absatz ">Nell’articolo 48<i>b</i> capoverso 2 LM, oltre alla nozione di «medici militari» viene attualmente utilizzato il termine «altri quadri delle professioni sanitarie». Secondo la legge federale del 30 settembre 2016<sup><a href="#fn-d7e705" id="fnbck-d7e705">22</a></sup> sulle professioni sanitarie (LPSan), entrata in vigore il 1° gennaio 2020, il termine «professioni sanitarie» comprende solo sette professioni. Il concetto deve pertanto essere adattato e completato, perché altrimenti altre persone attive nel campo della sanità militare, come i soccorritori e gli psicoterapeuti, sarebbero escluse dall’istruzione, dalla formazione continua e dall’aggiornamento. Per includere tutte le persone rilevanti per il settore sanitario militare, in futuro, oltre al termine «personale medico militare», che si fonda sulla legislazione sulle professioni mediche della Confederazione, si dovranno utilizzare i due termini «specialisti sanitari» e «altre persone che esercitano un’attività nel settore della sanità militare» (ad esempio soldati e praticanti che lavorano nell’ambito dell’assistenza sanitaria). Il senso di questi tre concetti sarà stabilito a titolo definitivo nella prevista ordinanza del Consiglio federale sulla sanità militare.</p>
<div class="footnotes">
<p id="fn-d7e687"><sup><a href="#fnbck-d7e687">21</a></sup><sup></sup>  <a href="https://fedlex.data.admin.ch/eli/cc/2020/887" target="_blank">RS <b>520.1</b></a></p>
<p id="fn-d7e705"><sup><a href="#fnbck-d7e705">22</a></sup><sup></sup>  <a href="https://fedlex.data.admin.ch/eli/cc/2020/16" target="_blank">RS <b>811.21</b></a></p>
</div>
</div></section><section id="lvl_4/lvl_4.1/lvl_4.1.7"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.7">4.1.7 Ricerca e sviluppo nell’acquisto di materiale militare e disciplinamento degli affari di compensazione</a>
</h3>
<div class="collapseable">
<p class="absatzvor ">Il rapido cambiamento tecnologico e in particolare la digitalizzazione pongono enormi sfide agli strumenti di politica di sicurezza della Confederazione. Così oggi lo sviluppo dei beni di armamento è caratterizzato sempre più dagli sviluppi delle tecnologie civili. Con la ricerca e lo sviluppo, i prodotti innovativi che oggi sono spesso orientati al mercato civile devono essere ulteriormente sviluppati per soddisfare le esigenze specifiche dell’esercito e di altre istituzioni di sicurezza dello Stato. In questo modo, si vuole garantire il trasferimento delle tecnologie civili e delle soluzioni corrispondenti alle applicazioni militari, accorciando così i tempi di adattamento. Questo si può osservare oggi, ad esempio, nei settori ciber, dei droni e della robotica. Gli Stati devono quindi essere in grado di reagire in modo flessibile e rapido a nuove minacce e, allo stesso tempo, essere in grado di utilizzare moderne tecnologie per garantire la sicurezza dei propri cittadini. Finora in Svizzera gli strumenti di questo tipo mancano. Tuttavia, per poter gestire la complessità dei cambiamenti legati allo sviluppo tecnologico, sono necessarie nuove forme di lavoro, nuovi processi e nuove strutture. La proposta di modifica della legge dovrebbe consentire al DDPS di ricercare e sviluppare soluzioni adatte alle proprie esigenze allo scopo di fronteggiare queste sfide.</p>
<p class="absatz ">Il nuovo articolo 109<i>c</i> LM intende consentire al DDPS, a complemento degli strumenti del diritto in materia di forniture e della promozione dell’innovazione e della ricerca ai sensi della LAPub e della LPRI, di svolgere attività corrispondenti nel setto-re della ricerca e dello sviluppo nel quadro della politica di pace e di sicurezza.</p>
<p class="absatz ">In concreto, ciò significa che il DDPS può commissionare lavori di ricerca e sviluppo come pure valutazioni dell’impatto tecnologico. Inoltre la disposizione intende con-sentire al DDPS di partecipare ai programmi di promozione di terzi esistenti nei settori della ricerca e dell’innovazione. Ad esempio, il DDPS potrebbe partecipare al programma di promozione SWEET dell’Ufficio federale dell’energia (UFE), che contribuisce all’attuazione della Strategia energetica 2050 e al raggiungimento degli obiettivi climatici della Svizzera. In questo modo, il DDPS potrebbe basarsi su uno strumento esistente per coprire le sue questioni specifiche in materia di politica di sicurezza relative a questo programma, sfruttando in modo ottimale le sinergie. Inoltre il nuovo articolo dovrebbe consentire al DDPS di condurre programmi di ricerca propri e di cooperare con l’industria e le università nel quadro di progetti specifici. La possibilità di collaborare con organizzazioni e partner nazionali e internazionali è altresì di fondamentale importanza per il successo della ricerca e dell’innovazione. La disposizione garantisce la base giuridica per permettere al DDPS di intraprendere collaborazioni.</p>
<p class="absatz ">Nei suoi principi in materia di politica degli armamenti del DDPS del 24 ottobre 2018, il Consiglio federale stabilisce la necessità di garantire in Svizzera una base tecno-logica e industriale rilevante in materia di sicurezza (STIB). Descrive inoltre vari strumenti di gestione a disposizione della Confederazione per rafforzare la STIB. Tra questi vi sono affari di compensazione (affari offset). Al fine di promuovere il mantenimento e lo sviluppo di tecnologie rilevanti per la sicurezza e di capacità e competenze industriali di base nel nostro Paese, nonostante acquisti all’estero, la Confederazione impegna i fornitori esteri di armamenti a cooperare a livello industriale con istituti di ricerca e aziende del settore della sicurezza e della tecnologia della difesa in Svizzera. In questo modo si intende ridurre la dipendenza dall’estero in questo settore e rafforzando la resilienza e la sicurezza dell’approvvigionamento della Svizzera in caso di crisi internazionali. Nel suo rapporto del 25 gennaio 2022<sup><a href="#fn-d7e728" id="fnbck-d7e728">23</a></sup>, la CdG‑S ha chiesto al Consiglio federale di esaminare se fosse opportuno sancire il principio degli affari di compensazione in una legge formale già esistente. Nel suo parere del 25 maggio 2022, il Consiglio federale è giunto alla conclusione, sulla base di un’analisi di armasuisse, che gli aspetti essenziali degli affari di compensazione dovrebbero essere ancorati giuridicamente. Per questo motivo è necessario creare una base giuridica in una legge in senso formale, che deleghi al legislatore la facoltà di emanare disposizioni più ampie e che definisca gli aspetti principali degli ambiti da regolamentare.</p>
<p class="absatz ">Considerato il contesto normativo esistente, la LM si propone come punto di riferimento giuridico-formale per il disciplinamento degli affari di compensazione. Il titolo settimo della LM disciplina il materiale dell’esercito e l’articolo 106 LM in vigore ne regolamenta l’acquisto. È quindi opportuno disciplinare gli affari di compensazione nei loro aspetti principali e dare delega al Consiglio federale di emanare ulteriori disposizioni in materia nel titolo settimo della LM. Il Consiglio federale ha approvato questa procedura il 2 dicembre 2022.</p>
<div class="footnotes"><p id="fn-d7e728"><sup><a href="#fnbck-d7e728">23</a></sup><sup></sup>  <a href="https://fedlex.data.admin.ch/eli/fga/2022/1434" target="_blank">FF <b>2022</b> 1434</a></p></div>
</div></section><section id="lvl_4/lvl_4.1/lvl_4.1.8"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.8">4.1.8 Statuto militare e aumento della permeabilità per gradi e funzioni</a>
</h3>
<div class="collapseable">
<p class="absatzvor ">A causa dei requisiti speciali che deve adempiere, il personale militare viene assunto con uno statuto speciale della legge sul personale, ovvero lo statuto militare. Quest’ultimo comprende la totalità dei diritti e dei doveri del personale militare, in particolare anche le disposizioni che derogano al diritto federale ordinario in materia di personale. Le disposizioni direttamente fondate sul sistema di milizia e che quindi si applicano a tutti i militari (ad esempio, il porto dell’uniforme, l’obbligo di portare le armi, ecc.), non sono parte dello statuto militare.</p>
<p class="absatz ">Non è previsto che ai militari – tranne nel caso di degradazione a causa di una sen-tenza penale (art. 22<i>a</i> LM) – possa essere conferito un grado inferiore. Ciò rende impossibile per un ufficiale di milizia, ad esempio, intraprendere la carriera di sottufficiale professionista o assumere una funzione «inferiore» con un grado adeguato alla nuova funzione nel quadro di una cosiddetta «carriera ad arco».</p>
<p class="absatz ">Un sottufficiale superiore (di milizia) che desidera intraprendere la carriera di ufficia-le di professione può farlo, dopo avere chiarito la sua idoneità e nel caso di fabbisogno da parte del datore di lavoro, attraverso l’istruzione di ufficiale (di milizia). Un ufficiale di milizia, invece, che volesse intraprendere la carriera di sottufficiale di professione sulla base delle proprie attitudini e inclinazioni, ad esempio perché vorrebbe diventare istruttore specialista, non può farlo nell’attuale sistema, in quanto il passaggio di grado da ufficiale a sottufficiale superiore non è previsto secondo la gerarchia dei gradi (art. 102 LM).</p>
<p class="absatz ">Secondo il nuovo profilo professionale «militare di professione», sviluppato nell’ambito del progetto «Militari di professione 4.0», la permeabilità da ufficiale di milizia a sottufficiale di professione deve tuttavia essere resa possibile. Infatti, in tal modo si possono tenere meglio in considerazione le attitudini, le inclinazioni e le competenze individuali dei giovani che iniziano la carriera. Gli ufficiali di milizia dovrebbero essere ammessi al corso di formazione per sottufficiali di professione e, una volta che hanno completato con successo tale corso di formazione, dovrebbero poter essere nominati aiutanti sottufficiali. In questo modo hanno la possibilità di intraprendere una normale carriera come sottufficiale di professione. Allo stesso tempo, dovrebbero essere in grado di passare alla carriera di sottufficiale nella loro funzione di milizia, poiché lo sviluppo professionale è legato all’«impiego di milizia».</p>
<p class="absatz ">Inoltre la modifica prevista intende rendere possibile la cosiddetta «carriera ad arco». La possibilità di assumere un grado inferiore garantisce l’attribuzione di un grado adeguato alla nuova funzione. Nel contesto dello sviluppo professionale personale, si tratta di un passaggio volontario a un grado inferiore basato sull’inclinazione e sulle aspirazioni di carriera e non di una degradazione. Per questo motivo, il passaggio a un grado inferiore dovrebbe avvenire su richiesta. L’aggiunta del capoverso 6 all’articolo 47 LM crea la base giuridica per il passaggio di grado, consentendo agli ufficiali di milizia di passare alla carriera di sottufficiale di professione o alla «carriera ad arco» dei militari di professione.</p>
</div></section><section id="lvl_4/lvl_4.1/lvl_4.1.9"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.9">4.1.9 Adeguamenti nell’obbligo di prestare servizio militare, indennità per perdita di guadagno e restituzione delle spese di formazione</a>
</h3>
<div class="collapseable">
<p class="zwischentitel man-font-weight-bold "><span class="man-font-weight-normal"><i>Notifica dei dati che riguardano le persone soggette all’obbligo di leva da parte dei Comuni di domicilio</i></span></p>
<p class="absatz ">L’articolo 11 LM disciplina la responsabilità e la ripartizione dei costi dell’obbligo di leva e del reclutamento. I Comuni di domicilio sono tenuti a notificare ogni anno e gratuitamente alle autorità militari cantonali il cognome, il nome, l’indirizzo e il numero AVS della persona soggetta all’obbligo di leva. In base alla disposizione menzionata, il Consiglio federale stabilisce quali dati devono essere raccolti. Diversi Comuni di domicilio hanno constatato che non tutti i dati richiesti dal Consiglio federale all’articolo 11 LM sono menzionati nella notifica annuale delle persone soggette all’obbligo di leva. In particolare mancano la data di nascita, il luogo d’origine, il sesso, la lingua madre e la professione esercitata, motivo per il quale l’articolo 11 LM deve essere modificato.</p>
<p class="zwischentitel man-font-weight-bold "><span class="man-font-weight-normal"><i>Abolizione dell’esenzione dal servizio per ecclesiastici</i></span></p>
<p class="absatz ">Lo strumento dell’esenzione dal servizio per gli ecclesiastici si fonda su motivi storici e non è più attuale. L’esenzione dal servizio ai sensi dell’articolo 18 LM è stata originariamente concepita come un mezzo per mettere a disposizione il personale irrinunciabile in situazioni straordinarie, come in caso di catastrofi e di emergenze che interessano l’intero Paese o di fronte a un conflitto armato. Lo scopo dell’esenzione dal servizio degli ecclesiastici era quello di garantire in loco l’assistenza spirituale della popolazione civile che necessitava di un conforto particolare in una situazione straordinaria. Alla luce degli sviluppi sociali degli ultimi decenni, con numerosi abbandoni della Chiesa, la richiesta di assistenza spirituale è cambiata a tal punto da non poter più essere considerata indispensabile. Vi sono inoltre chiare differenze rispetto alle altre esenzioni dal servizio, poiché si tratta di gruppi professionali assolutamente necessari per la Rete integrata Svizzera per la sicurezza, ossia per il funzionamento del settore della sicurezza, del sistema sanitario e dei trasporti pubblici.</p>
<p class="zwischentitel man-font-weight-bold "><span class="man-font-weight-normal"><i>Revoca della promozione in caso di mancato assolvimento del servizio pratico</i></span></p>
<p class="absatz ">Secondo il diritto vigente, il grado militare una volta ottenuto si perde solo in caso di degradazione a seguito di una sentenza penale o se la promozione era illegale. Per quando riguarda le promozioni ai gradi di sergente, sergente maggiore, furiere, ser-gente maggiore capo e tenente, questa norma comporta dei problemi se si scopre solo durante il servizio pratico successivo alla promozione che l’interessato non è adatto alla funzione conferita dalla promozione. Siccome in base al diritto vigente le persone interessate mantengono il loro grado, ciò può comportare il rischio che venga danneggiata la reputazione dell’esercito. Pertanto, in futuro il conferimento dei gradi di sergente, sergente maggiore, furiere, sergente maggiore capo e tenente potrà essere revocato. Nel caso di mancato assolvimento del servizio pratico, la promozione potrà essere revocata e all’interessato verrà nuovamente conferito il suo grado iniziale. Sulla base dell’esperienza finora acquisita, si può ritenere che solo in pochissimi casi sarà necessario disporre la revoca di una promozione.</p>
<p class="zwischentitel man-font-weight-bold "><span class="man-font-weight-normal"><i>Disposizione integrativa riguardo alle persone soggette all’obbligo di leva in caso di motivi di impedimento per la cessione dell’arma personale</i></span></p>
<p class="absatz ">I dati necessari per il reclutamento di una persona soggetta all’obbligo di leva vengono raccolti tramite esami, test e colloqui. Del reclutamento fa parte anche l’esame di motivi di impedimento per la cessione dell’arma personale. Ciò include la consultazione di atti di causa e di atti relativi all’esecuzione delle pene e dei rapporti di polizia. Secondo l’articolo 113 LM nel caso di militari il DDPS può ottenere queste informazioni senza consenso. Secondo la prassi, nel caso di persone soggette all’obbligo di leva vengono effettuati gli stessi accertamenti. È pertanto necessaria una precisazione che dovrà essere inserita in una disposizione integrativa. Grazie a questa precisazione dovrà essere possibile eseguire un controllo di sicurezza relativo alle persone secondo l’articolo 113 LM per le persone soggette all’obbligo di leva e per i militari, al fine di identificare precocemente il potenziale di violenza e gli eventuali rischi per la sicurezza.</p>
<p class="zwischentitel man-font-weight-bold "><span class="man-font-weight-normal"><i>Indennità per perdita di guadagno in caso di interruzioni della scuola reclute</i></span></p>
<p class="absatz ">Per quanto riguarda il soldo e le indennità per perdita di guadagno per le reclute del-la SR CT e della SR per sportivi di punta, esiste una lacuna a livello di regolamenta-zione che verrà colmata grazie a un complemento all’articolo 30 LM. In questo modo verrà legalizzata la prassi vigente. Le reclute avranno diritto al soldo e alle indennità per perdita di guadagno anche in caso di interruzioni della SR a seguito di giorni festivi previsti dal calendario.</p>
<p class="zwischentitel man-font-weight-bold "><span class="man-font-weight-normal"><i>Obbligo di restituzione delle spese di formazione</i></span></p>
<p class="absatz ">Per garantire la possibilità di richiedere la restituzione delle spese di formazione versate per determinate funzioni e determinati specialisti, nel caso in cui la formazione certificata generi anche in ambito civile un valore aggiunto riconosciuto e la persona interessata lasci il servizio militare prima che sia stato prestato un numero adeguato di giorni di servizio, la LM deve essere completata con una disposizione corrispondente. Così facendo si vuole fare in modo che, dopo una formazione conclusa nell’esercito (attestato, diploma o certificato) riconosciuta a livello civile, possa sussistere un obbligo di restituzione. Si intendono così creare i presupposti legali affinché la disponibilità a prestare servizio possa essere mantenuta o addirittura aumentata, soprattutto in funzioni chiave con elevati oneri e spese di formazione.</p>
<p class="zwischentitel man-font-weight-bold "><span class="man-font-weight-normal"><i>Deleghe di competenze al DDPS e all’Aggruppamento Difesa</i></span></p>
<p class="absatz ">La nuova regolamentazione renderà più flessibili e frequenti i nuovi sviluppi dell’esercito per quanto riguarda le sue strutture e l’organizzazione di dettaglio nel quadro dell’organizzazione dell’esercito definita dal Parlamento.</p>
<p class="absatz ">Il DDPS sarà ora in grado di decidere il numero e la designazione delle Armi, i servizi ausiliari o la designazione delle Grandi Unità nell’ambito dell’OStrE (oggi un’ordinanza a livello di Consiglio federale). In particolare, le strutture definite nell’allegato 1 dell’OStrE fino al livello di corpo di truppa (livello strutturale) potranno essere adattate con maggiore flessibilità. Ad esempio, un cambio di subordinazione di un comando di droni non dovrà più essere approvato dal Consiglio federale. Lo stesso vale per i cambiamenti nella designazione di un corpo di truppa (da battaglione d’aiuto alla condotta a battaglione di stato maggiore). Questi aspetti formali, principalmente tecnici, dovranno potere essere disposti nell’ambito delle competenze del DDPS.</p>
<p class="absatz ">In conformità con il requisito di una delega delle competenze al livello adeguato, l’Aggruppamento Difesa disporrà l’organizzazione dettagliata nell’ambito dell’OODE (oggi un’ordinanza a livello di DDPS). Le strutture dal livello di corpo di truppa a quello di unità, la loro designazione e la ripartizione linguistica dei militari potranno essere adattate in modo più flessibile. Oggi, ad esempio, l’adattamento della lingua di un’unità è possibile solo attraverso una revisione dell’ordinanza. Ciò significa che attualmente non è possibile reagire in modo flessibile ai cambiamenti delle sfide poste dall’apporto di personale dal punto di vista della diversità linguistica dei militari e delle formazioni. Le disposizioni principalmente tecniche di portata subordinata non richiedono l’approvazione del DDPS, ma potranno essere decise dall’Aggruppamento Difesa.</p>
<p class="absatz ">Sulla base dell’articolo 55 LM, il DDPS emana direttive sui servizi di istruzione per l’assunzione di una funzione o di una promozione e regolamenta in dettaglio in disposizioni d’esecuzione i servizi di istruzione necessari per l’assunzione di una funzione o una promozione. Il DDPS delega la verifica annuale della completezza delle informazioni dettagliate all’Aggruppamento Difesa, che se necessario propone modifiche. Alla luce delle esperienze fatte, questa procedura risulta poco opportuna, poiché le direttive del DDPS regolano solo gli aspetti tecnici relativi a dettagli dei servizi di istruzione e devono essere aggiornate annualmente, ad esempio in caso di modifiche delle denominazioni di corsi di formazione o per le descrizioni dei contenuti. In futuro, quindi, la competenza di emanare queste direttive sarà interamente conferita all’Aggruppamento Difesa in modo adeguato al livello gerarchico. La delega a un ufficio o a un aggruppamento è possibile solo se autorizzata da una legge federale (art. 48 cpv. 2 della legge del 21 marzo 1997<sup><a href="#fn-d7e800" id="fnbck-d7e800">24</a></sup> sull’organizzazione del Governo e dell’Amministrazione [LOGA]). Tuttavia nella LM non esiste una disposizione legale formale corrispondente. Grazie all’estensione dell’articolo 55 capoverso 4 LM, il DDPS potrà delegare all’Aggruppamento Difesa il compito di definire i dettagli dei servizi di istruzione, come il frazionamento, i partecipanti e le condizioni di ammissione. Questa modifica consentirebbe di emanare le relative direttive sui servizi di istruzione per l’assunzione di funzioni o la promozione a livello di Aggruppamento Difesa. La legge militare dovrà essere modificata di conseguenza.</p>
<div class="footnotes"><p id="fn-d7e800"><sup><a href="#fnbck-d7e800">24</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></section><section id="lvl_4/lvl_4.1/lvl_4.1.10"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.10">4.1.10 Superamento temporaneo dell’effettivo reale dell’esercito</a>
</h3>
<div class="collapseable"><p class="absatzvor ">Con il nuovo articolo 6<i>b</i> OEs viene concessa al Consiglio federale la possibilità di superare temporaneamente in caso di necessità, per un periodo massimo di cinque anni, l’effettivo reale massimo prestabilito. Ciò può rendersi necessario, da un lato, a causa della situazione di minaccia e, dall’altro lato, a seguito della variabilità degli effettivi nelle varie classi d’età delle persone soggette all’obbligo di prestare servizio militare. L’attuale effettivo reale (stato 1° marzo 2024: 146 974 militari) può pertanto essere portato in uno stato conforme alla legge entro il 2026. Il superamento dell’effettivo reale massimo di 140 000 militari (in formazioni) stabilito dalla legge perdurerà secondo il modello previsionale fino al 2027 compreso, prima che nel 2028 la prima e nel 2029 la seconda di due classi d’età incorporate con l’USEs lascino le loro formazioni. Tenendo conto degli sviluppi demografici, di un leggero aumento lineare della percentuale di donne, di una quota d’idoneità elevata invariata e di quote di partenze costanti, nel 2029 l’effettivo reale sarà inferiore a 140 000 militari. Sulla base delle ipotesi summenzionate, negli anni 2030 l’effettivo reale aumenterà un modo uniforme, senza tuttavia superare la quota di 140 000 persone soggette all’obbligo di prestare servizio militare. Mentre i valori statistici demografici per una previsione sono disponibili, la quota d’idoneità e le quote di partenze si basano su valori empirici medi degli anni a partire dall’inizio dell’USEs (2018–2023) e sono soggetti a incertezze.</p></div></section><section id="lvl_4/lvl_4.1/lvl_4.1.11"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.11">4.1.11 Aggiornamenti nel servizio del commissariato e nella contabilità della truppa</a>
</h3>
<div class="collapseable">
<p class="absatzvor ">Le disposizioni aggiornate e completate della LM costituiscono la base giuridica per il servizio del commissariato dell’esercito. I disciplinamenti ancora contenuti nell’OAE‑AF, che in realtà non hanno carattere di legge, devono essere inclusi nelle disposizioni d’esecuzione. Ciò consentirà di abrogare l’attuale OAE‑AF.</p>
<p class="absatz ">Oltre al soldo, alla sussistenza, all’alloggio, ai servizi postali e ai viaggi di servizio, le diverse disposizioni del servizio del commissariato contengono anche le basi per la contabilità della truppa e per la revisione delle contabilità. Le disposizioni devono essere chiare e comprensibili per la truppa e per tutte le collettività, le autorità e i terzi coinvolti. L’articolo 29 LM ampliato continua a costituire il fondamento per il diritto a un sostentamento dei militari che sia al passo con i tempi, esponendone un aspetto parziale. Il nuovo articolo 98 LM costituisce la base per il servizio del commissariato dell’esercito e per gli ambiti della contabilità, dei carburanti e dei trasporti nonché per la gestione e la revisione delle contabilità. Anche altre disposizioni dell’OAE‑AF che hanno ripercussioni su terzi sono state integrate nella LM. Si tratta, in particolare, dei doveri degli abitanti e dei Comuni in relazione all’alloggio dei militari, al loro materiale e ai loro veicoli, alle responsabilità dei contabili e degli organi di controllo delle contabilità delle truppe di milizia nonché delle competenze finanziarie del Consiglio federale e dell’amministrazione militare.</p>
<p class="absatz ">Le modifiche proposte nella LM e l’abrogazione dell’OAE-AF non hanno ripercussioni sul trattamento delle disposizioni vigenti del servizio del commissariato dell’esercito.</p>
</div></section><section id="lvl_4/lvl_4.1/lvl_4.1.12"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.12">4.1.12 Piattaforme d’informazione dell’esercito, procedure elettroniche e sistema d’informazione Sport</a>
</h3>
<div class="collapseable">
<p class="zwischentitel man-font-weight-bold "><span class="man-font-weight-normal"><i>Piattaforme d’informazione dell’esercito e procedure elettroniche</i></span></p>
<p class="absatz ">L’adozione del nuovo articolo 64<i>a</i> LM sulle piattaforme di informazione consente di superare le discontinuità mediali che oggi si verificano frequentemente e di stabilire e attuare tramite processi di servizio digitali l’interazione tra amministrazione militare e utenti delle piattaforme di informazione.</p>
<p class="absatz ">Con lo sviluppo della piattaforma d’informazione Gestione dei servizi, è possibile garantire un’interazione digitale dei cittadini con l’amministrazione militare al passo con i tempi. L’uso dei precedenti formulari analogici deve quindi essere relegato al passato.</p>
<p class="absatz ">La delega legale delle regolamentazioni di dettaglio al Consiglio federale ai sensi dell’articolo 147 capoverso 2 LM consente un’applicazione appropriata dell’uso della piattaforma d’informazione digitale nell’ambito dell’amministrazione militare. </p>
<p class="absatz ">Inoltre queste piattaforme di informazione dovrebbero essere in grado di offrire un utile complemento agli attuali canali d’informazione dell’esercito e dell’amministrazione militare a beneficio dei cittadini, tenendo conto della crescente richiesta di informazioni da parte degli utenti.</p>
<p class="zwischentitel man-font-weight-bold "><span class="man-font-weight-normal"><i>Sistema d’informazione Sport</i></span></p>
<p class="absatz ">Il nuovo sistema d’informazione Sport (ISport) permette di rilevare, valutare, sorvegliare e prevedere dati concernenti la forma, la capacità attitudinale, la resistenza allo stress e la salute. In futuro, queste funzionalità e possibilità saranno resi disponibili su base volontaria a tutte le persone soggette all’obbligo di leva e ai militari, a tutto il personale militare, ai dipendenti dell’Aggruppamento Difesa e ad altre persone.</p>
<p class="absatz ">L’adempimento del mandato costituzionale dell’esercito, ai sensi dell’articolo 58 capoverso 2 Cost., è possibile solo se le persone impiegate per lo svolgimento dei relativi compiti sono sane, in forma, efficienti e in grado di lavorare sotto pressione e di rimanere tali. Solo chi dimostra di avere un profilo attitudinale adeguato e quindi soddisfa i requisiti per assumere determinate funzioni all’interno dell’esercito è considerato idoneo al servizio militare e può essere impiegato dall’esercito per svolgere i suoi compiti. I dati necessari per determinare il profilo attitudinale o l’idoneità al servizio militare vengono raccolti già durante il reclutamento mediante esami, test e colloqui. L’esercito ha un interesse fondamentale a garantire che il profilo attitudinale dei militari non si deteriori oppure migliori. ISport può fornire un contributo essenziale a questo scopo, indipendentemente dal fatto che il suo utilizzo è volontario per le persone soggette all’obbligo di leva e per i militari. ISport va inteso anche come una delle varie misure con cui l’esercito adempie il suo dovere di prendersi cura in modo appropriato della salute dei propri militari.</p>
</div></section><section id="lvl_4/lvl_4.1/lvl_4.1.13"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.13">4.1.13 Linguaggio inclusivo di genere in atti normativi del diritto militare</a>
</h3>
<div class="collapseable"><p class="absatzvor ">Nell’ambito della presente revisione, è stata verificata la conformità della legge militare rispetto ai principi di un linguaggio inclusivo di genere che non sia discriminante. Laddove necessario, la formulazione dovrebbe quindi essere modificata conforme-mente a un linguaggio inclusivo di genere. A questo scopo si è fatto riferimento alla Guida della Cancelleria federale del 28 settembre 2009 all’uso inclusivo della lingua italiana nei testi della Confederazione. In accordo con la Cancelleria federale, per le denominazioni delle funzioni e delle professioni si utilizza la forma maschile e femminile, mentre per la denominazione dei gradi e dei gruppi di grado si utilizza solo la forma maschile, conformemente all’articolo 102 LM.</p></div></section>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Compatibilità tra compiti e finanze</a>
</h2>
<div class="collapseable">
<p class="absatzvor ">Secondo la documentazione «Réquisition militaire – Concepte», al momento le ripercussioni finanziarie della requisizione non possono essere pianificate in modo definitivo. Le spese per la «modalità stand-by» sono grosso modo stimate a circa due milioni di franchi all’anno (compresi le eque indennità per i proprietari, i costi salariali per il servizio centrale specializzato, ecc.). Se si vuole implementare ininterrottamente la continuità d’esercizio, i costi saranno probabilmente molto più elevati, poiché sarà necessario controllare a titolo preliminare tutte le catene di fornitura dal punto di vista dei diversi livelli della continuità d’esercizio. Allo scopo di creare una maggiore resilienza, occorre mettere in conto un onere iniziale più elevato. La procedura di requisizione con la possibilità della via di ricorso fino al Tribunale federale per tutte le richieste può comportare ulteriori costi per l’esercito, garantisce tuttavia il rispetto dei principi dello Stato di diritto. L’adattamento delle conseguenze giuridiche alle restrizioni e ai divieti di uso è un’innovazione storica. Il tenore del testo di legge è stato ora adattato in modo tale che anche le restrizioni e i divieti d’uso siano previsti fin dall’inizio. Restrizioni di uso significative possono potenzialmente essere parificate nelle loro conseguenze giuridiche a divieti di uso o all’uso totale già previsto. Per entrambi gli scenari occorre pertanto anticipare ripercussioni di maggiore entità sui costi.</p>
<p class="absatz ">L’applicazione di misure per la protezione degli impianti di telecomunicazione militari comporta ripercussioni finanziarie. Nella grande maggioranza dei casi, i disturbi possono essere eliminati mediante apparecchi di telecomunicazione via cavo (in particolare tramite «Powerline Communications» [PLC], una tecnologia a banda larga per il traffico dati su Internet) e i mezzi d’esercizio possono essere modificati o sostituiti con elementi semplici. In media, una simile misura reattiva comporta oneri finanziari pari a circa il 20–50 per cento dei costi di investimento. Attualmente occorre calcolare 10–20 casi e in futuro, con lo sviluppo tecnologico, 100–200 casi all’anno. Oggi bisogna, pertanto, prevedere circa 100 000 franchi e in futuro fino a 500 000 franchi svizzeri di costi annuali. Le misure per le applicazioni radio secondo il Piano nazionale di attribuzione delle frequenze (PNAF) comportano costi significativamente più elevati. Occorre calcolare oneri pari a diverse centinaia di migliaia di franchi per ogni caso. Si tratta, pertanto, di misure da adottare solo in rari casi eccezionali.</p>
<p class="absatz ">Per gli impieghi nel quadro del promovimento militare della pace, saranno messi a disposizione militari in uniforme nell’ambito del servizio d’appoggio all’estero. I costi per ogni invio variano a seconda del luogo e della durata dell’impiego. In base alle informazioni disponibili, un invio dovrebbe costare circa 280 000 franchi all’anno. Questi costi saranno addebitati al bilancio globale dell’esercito. L’armamento di parte del personale in uniforme, che viene impiegato individualmente e solitamente disarmato, non comporta costi aggiuntivi di rilievo; questi risultano dal trasporto di armi e munizioni nella zona d’impiego. A questo scopo si può ricorrere anche al supporto da parte dell’organizzazione che dirige l’impiego.</p>
<p class="absatz ">Si può presumere che i costi (aggiuntivi) derivanti dal progetto saranno coperti dal bilancio globale dell’Aggruppamento Difesa e dell’esercito.</p>
</div></section><section id="lvl_4/lvl_4.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.3">4.3 Attuazione</a>
</h2>
<div class="collapseable">
<p class="absatzvor ">Poiché gli invii per il processo di pace sono nell’interesse della Svizzera e devono quindi essere coordinati con la politica estera e la politica di sicurezza svizzera, uno stretto coordinamento tra il DFAE e il DDPS è una condizione preliminare. Ciò vale sia per i processi di pace condotti direttamente dal DFAE sia per quelli in cui la Svizzera intende sostenere organizzazioni internazionali o regionali. Anche alla selezione del personale dovrà avere attribuito un peso adeguato, poiché i militari in uniforme necessari dovranno essere determinati caso per caso; gli invii saranno concordati tra il DFAE, lo Stato maggiore dell’esercito (in particolare le Relazioni Internazionali Di-fesa) e il Comando Operazioni.</p>
<p class="absatz ">In vista di un eventuale armamento di parti del personale in uniforme, che viene impiegato individualmente e di solito non armato, saranno presi accordi tra la rappresentanza militare svizzera e il quartiere generale dell’organizzazione internazionale che conduce l’impiego. Si tratta, in particolare, di valutare in modo congiunto i rischi e i pericoli, di identificare e attuare altre misure per minimizzare i rischi e i pericoli nonché di stabilire le regole d’impiego per le armi. Da parte svizzera, lo Stato maggiore dell’esercito (Relazioni Internazionali Difesa) e il Comando Operazioni collaboreranno a stretto contatto.</p>
<p class="absatz ">Per il settore della sanità militare, la Confederazione gestisce un Centro di competenza per la medicina militare e la medicina in caso di catastrofe. Ai sensi dell’articolo 48<i>b</i>, il Consiglio federale può disciplinare l’organizzazione e le competenze tramite disposizioni d’esecuzione (cfr. art. 150 cpv. 1 LM).</p>
<p class="absatz ">Allo stesso modo, per quanto riguarda la protezione dei sensori, i processi di assegnazione e di coordinamento devono essere definiti a livello di ordinanza, sia a titolo preliminare che in caso di crisi, in modo che la cooperazione tra le unità organizzati-ve competenti dell’Amministrazione federale possa avvenire il più possibile senza attriti e garantendo un uso oculato delle risorse.</p>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Commento ai singoli articoli</a>
</h1>
<div class="collapseable">
<section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Legge militare</a>
</h2>
<div class="collapseable">
<p class="titelartikelkomm man-font-style-italic ">Sostituzione di un’espressione</p>
<p class="absatz ">Negli articoli 20 capoverso 1<sup>ter</sup>, 23 capoversi 1 e 3 e 27 capoverso 1<sup>bis</sup> «Comando Operazioni» è sostituito con la denominazione corretta «Comando Istruzione».</p>
<p class="titelartikelkomm man-font-style-italic ">Art. 11 cpv. 1</p>
<p class="absatz ">L’attuale disciplinamento non permette di rilevare tutti i dati necessari per l’obbligo di leva. Secondo il capoverso 1 dell’articolo 11 spetta ai Comuni di domicilio notificare gratuitamente ogni anno alle autorità militari cantonali cognome, nome, indirizzo e numero di assicurazione sociale delle persone soggette all’obbligo di leva. In futuro le autorità competenti per i registri degli abitanti secondo la legge federale del 23 giugno 2006<sup><a href="#fn-d7e890" id="fnbck-d7e890">25</a></sup> sull’armonizzazione dei registri degli abitanti e di altri registri ufficiali di persone (Legge sull’armonizzazione dei registri, LArRa) dovranno notificare anche i Comuni d’origine, la data di nascita, il sesso, la lingua madre e la professione esercitata.</p>
<p class="titelartikelkomm man-font-style-italic ">Art. 12, Frase introduttiva</p>
<p class="absatz ">La frase introduttiva è completata con «adempiere i seguenti obblighi» in modo da tenere conto della lettera e.</p>
<p class="titelartikelkomm man-font-style-italic ">Art. 13 cpv. 1 lett. a<sup>ter</sup></p>
<p class="absatz ">Questa aggiunta intende colmare una lacuna per le persone soggette all’obbligo di leva che non assolvono il reclutamento come previsto nell’articolo 9 capoverso 2. Rimangono assoggettate all’obbligo di prestare servizio militare sino alla fine del dodicesimo anno dopo il compimento del 24° anno di età e di conseguenza dovranno versare la tassa d’esenzione dall’obbligo militare.</p>
<p class="titelartikelkomm man-font-style-italic ">Art. 17, Rubrica</p>
<p class="absatz ">L’attuale rubrica «Esenzione dei parlamentari» è modificata con «Esenzione dei membri dell’Assemblea federale». Questa nuova formulazione comprende tutti i membri dell’Assemblea federale.</p>
<p class="titelartikelkomm man-font-style-italic ">Art. 18 cpv. 1 lett. a (concerne soltanto il testo tedesco)</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 18 cpv. 1 lett. b</p>
<p class="absatz ">L’esenzione dal servizio per gli ecclesiastici dev’essere abrogata. Lo strumento dell’esenzione degli ecclesiastici si fonda su motivi storici. In origine l’esenzione era un mezzo concepito per mettere a disposizione personale indispensabile in situazioni straordinarie, come ad esempio in caso di catastrofi o in situazioni d’emergenza che toccano l’intero Paese oppure nel caso di un conflitto armato. L’esenzione degli ecclesiastici non è più al passo coi tempi e deve quindi essere abrogata.</p>
<p class="titelartikelkomm man-font-style-italic ">Art. 18 cpv. 3, primo periodo</p>
<p class="absatz ">Il testo tedesco viene formulato in modo non sessista. Per non ripetere le categorie di persone di cui al capoverso 1 lettera a anche nel testo italiano viene inserito il pertinente rimando.</p>
<p class="titelartikelkomm man-font-style-italic ">Art. 19<span class="man-font-style-normal"> Reincorporazione</span></p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 20 cpv. 2</p>
<p class="absatz ">Il testo tedesco viene formulato in modo non sessista. Nel testo italiano «un militare» viene formulato al plurale analogamente alla modifica del testo tedesco.</p>
<p class="titelartikelkomm man-font-style-italic ">Art. 21 cpv. 1 lett. a e art. 22 cpv. 1 lett. a</p>
<p class="absatz ">Nei capoversi 1 degli articoli 21 e 22 le rispettive lettere a vengono formulate in modo più conciso.</p>
<p class="absatz ">Già nella prassi attuale le persone soggette all’obbligo di leva non sono reclutate e i militari sono esclusi dall’esercito se risultano intollerabili, perché sono stati condannati con sentenza passata in giudicato per un crimine o delitto oppure se è stata ordinata nei loro confronti, pure con decisione passata in giudicato, una misura privativa della libertà. Tuttavia le misure privative della libertà corrispondono a sanzioni penali che possono essere inflitte soltanto in caso di una sentenza passata in giudicato per un crimine o un delitto. In particolare si tratta di misure terapeutiche stazionarie (trattamento di turbe psichiche, trattamento della tossicodipendenza e misure per i giovani adulti) e dell’internamento secondo l’articolo 64 del Codice penale svizzero del 21 dicembre 1937<sup><a href="#fn-d7e943" id="fnbck-d7e943">26</a></sup> (CP). Per ordinare queste misure si presuppone che l’autore abbia commesso un crimine o un delitto (cfr. art. 59 cpv. 1 lett. a, 60 cpv. 1 lett. a, 61 cpv. 1 lett. a e 64 cpv. 1 e 1<sup>bis</sup> CP). Inoltre sono connesse alla privazione della libertà (cfr. art. 57 cpv. 3, 59 cpv. 4, 60 cpv. 4, 61 cpv. 4 e 64 cpv. 4 CP). Pertanto la disposizione di una misura privativa della libertà in relazione all’intollerabilità di una persona soggetta all’obbligo di leva o di un militare, non comporta alcun elemento supplementare in sé poiché, giocoforza, quest’ultimo deve già essere stato dichiarato colpevole per un crimine o un delitto. Per questo motivo nell’articolo 21 capoverso 1 lettera a e nell’ articolo 22 capoverso 1 lettera a LM i rispettivi numeri 2 dovranno essere abrogati e le lettere a precisate in modo che l’intollerabilità per l’esercito possa essere invocata soltanto per una sentenza passata in giudicato per un crimine o un delitto.</p>
<p class="titelartikelkomm man-font-style-italic ">Art. 26 lett. c e d</p>
<p class="absatz ">Anche i corsi di tiro secondo l’articolo 63 capoverso 5 e la riconsegna dell’equipaggiamento personale secondo l’articolo 112 capoverso 3 devono essere fatti rientrare tra gli obblighi particolari quali «convocazioni ufficiali». Soltanto in questo modo è possibile imporli in caso di inadempienza.</p>
<p class="titelartikelkomm man-font-style-italic ">Art. 29<span class="man-font-style-normal"> Sostentamento, servizi postali e comunicazione digitale</span></p>
<p class="absatz ">L’attuale articolo 29 è rielaborato e snellito dal punto di vista contenutistico. Questa modifica è strettamente correlata all’abrogazione OAE‑AF e all’integrazione di alcuni ambiti normativi dell’OAE‑AF nella LM.</p>
<p class="absatz ">Il principio secondo cui la Confederazione è competente per il sostentamento dei militari è consolidato. Come sinora anche il diritto a un servizio postale di base sufficiente e gratuito è garantito. Per tenere conto della trasformazione digitale viene ora inserita una disposizione per «possibilità di comunicazione digitale adeguate».</p>
<p class="titelartikelkomm man-font-style-italic ">Art. 29a<span class="man-font-style-normal"> Soldo</span></p>
<p class="absatz ">Con questa nuova disposizione gli articoli 11 e 12 OAE-AF vengono ripresi nella LM e aggiornati. L’articolo definisce il periodo in cui i militari hanno diritto al soldo e costituisce la base per il versamento del soldo alle truppe di milizia dell’esercito. È disciplinato anche il diritto al soldo in caso di interruzione tra la scuola reclute e i servizi d’istruzione per il conseguimento del grado di sergente, sergente maggiore, sergente maggiore capo, furiere o tenente oppure tra questi servizi d’istruzione nonché tra parti separate di una scuola reclute, sempre che questo intervallo duri al massimo sei settimane.</p>
<p class="absatz ">Secondo l’articolo 12 numero 2 lettera i OAE-AF tutti gli impiegati della Confederazione che prestano il loro servizio militare nell’amministrazione militare non hanno diritto al soldo. In futuro ciò si applicherà soltanto al personale militare o agli impiegati dell’amministrazione militare, in linea con la prassi abituale. Viene pertanto ripreso e applicato il contenuto dell’articolo 59 capoverso 4 LM. Tutte le altre disposizioni concernenti il soldo e il suo importo sono disciplinate nell’ordinanza esecutiva.</p>
<p class="titelartikelkomm man-font-style-italic ">Art. 29b<span class="man-font-style-normal"> Sussistenza</span></p>
<p class="absatz ">In questo articolo, che disciplina la sussistenza dei militari, vengono ripresi gli attuali articoli 23 e 25 OAE‑AF. Secondo il nuovo articolo 29<i>a</i> LM tutti i militari che ricevono il soldo hanno diritto alla sussistenza da parte della Confederazione. In linea di principio ricevono la sussistenza in natura, ossia i loro pasti vengono preparati nelle cucine militari. Se ciò non fosse possibile viene loro corrisposta la sussistenza in pensione. In questo ambito le prestazioni sono acquistate presso i partner civili. Come sinora il Consiglio federale stabilisce l’ammontare delle aliquote per la sussistenza in pensione nell’ordinanza esecutiva. Per quanto riguarda la sussistenza in natura stabilisce un credito quadro entro il quale la Base logistica dell’esercito dispone del necessario margine di manovra. In tal modo si garantisce che i crediti possano essere ade-guati alle rispettive situazioni di mercato. L’articolo costituisce la base per la sussistenza delle truppe di milizia dell’esercito.</p>
<p class="titelartikelkomm man-font-style-italic ">Art. 29c<span class="man-font-style-normal"> Alloggio</span></p>
<p class="absatz ">Questo articolo riprende nella LM l’attuale articolo 31 OAE-AF e stabilisce che i mili-tari devono essere alloggiati nonché il tipo di alloggio. Costituisce quindi la base per l’alloggiamento delle truppe di milizia dell’esercito. Come sinora, tutte le altre disposizioni e l’importo delle aliquote sono disciplinati nella relativa ordinanza esecutiva. L’alloggiamento presso i privati comprende secondo la prassi anche alloggi in alberghi e aziende gastronomiche.</p>
<p class="titelartikelkomm man-font-style-italic ">Art. 29d<span class="man-font-style-normal"> Casermaggio in edifici di terzi</span></p>
<p class="absatz ">Questo articolo riprende nella LM l’attuale articolo 32 OAE-AF. Stabilisce che la Confederazione può stipulare contratti con Cantoni, Comuni o privati che sono proprietari di caserme o edifici allestiti per fungere da caserma. </p>
<p class="titelartikelkomm man-font-style-italic ">Art. 29e<span class="man-font-style-normal"> Viaggi e trasporti</span></p>
<p class="absatz ">Questo articolo riprende nella LM l’attuale articolo 44 OAE-AF. L’articolo definisce il diritto dei militari al trasporto con i mezzi pubblici. Questo diritto sussiste anche per i veicoli, gli animali e il materiale per le esigenze di servizio dell’esercito. Questi viaggi e trasporti sono indennizzati dalla Confederazione. L’articolo costituisce quindi la base per viaggi e trasporti delle truppe di milizia dell’esercito. A tale scopo si presuppone che l’ordine di marcia possa essere utilizzato come abbonamento generale (AG) e che si possano concludere i relativi contratti con l’Unione dei trasporti pubblici (UTP). Tutte le altre disposizioni sono disciplinate come sinora nella relativa ordinanza esecutiva.</p>
<p class="titelartikelkomm man-font-style-italic ">Art. 29f</p>
<p class="absatz ">In questo articolo è ripreso l’attuale articolo 29<i>a</i> LM «Contributo per la formazione». Tale adeguamento si è reso necessario a causa dell’integrazione dei contenuti normativi degli articoli 29<i>a</i>–29<i>e</i> OAE‑AF.</p>
<p class="absatz ">Per quanto riguarda il capoverso 1, nel testo italiano occorre operare una modifica terminologica. I militari di milizia vengono istruiti quali sottufficiali, sottufficiali superiori o ufficiali fino al livello di stato maggiore del corpo di truppa, ragion per cui «formazione» è sostituito con «istruzione».</p>
<p class="titelartikelkomm man-font-style-italic ">Art. 30 cpv. 1, secondo periodo e 1<sup>bis</sup></p>
<p class="absatz ">Per ogni giorno di servizio con diritto al soldo i militari hanno diritto a un’indennità per perdita di guadagno. Sinora questo diritto era disciplinato nell’articolo 30 capo-verso 1<sup>bis</sup> soltanto per l’interruzione tra la scuola reclute e il servizio d’istruzione successivo. I militari (scuola reclute circolazione e trasporto, scuola reclute per sportivi di punta) che durante la scuola reclute hanno un’interruzione di una certa durata, ad esempio durante il periodo delle festività natalizie, devono anche poter beneficiare dello stesso diritto analogamente a questa regolamentazione. Con il rimando nel secondo periodo del capoverso 1 all’articolo 29<i>a</i> capoverso 3, che definisce il diritto al soldo in caso di interruzioni, viene disciplinata questa fattispecie. L’attuale capoverso 1<sup>bis</sup> può quindi essere abrogato.</p>
<p class="absatz ">Questo complemento richiede un pertinente adeguamento dell’articolo 1<i>a</i> della legge federale del 25 settembre 1952<sup><a href="#fn-d7e1025" id="fnbck-d7e1025">27</a></sup> sulle indennità di perdita di guadagno (Legge sulle indennità di perdita di guadagno [LIPG]) (cfr. sotto «Modifica di altri atti normativi»).</p>
<p class="titelartikelkomm man-font-style-italic ">Art. 32 cpv. 1</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 36 cpv. 1 e art. 40b</p>
<p class="absatz ">L’articolo 36 viene esteso alle persone soggette all’obbligo di leva. Il testo tedesco viene formulato in modo non sessista e precisato sotto il profilo linguistico. Il testo italiano «da un altro militare» (art. 36) viene formulato al plurale analogamente alla modifica del testo tedesco. Inoltre nell’articolo 36 capoverso 1 vengono elencate an-che le persone soggette all’obbligo di leva.</p>
<p class="titelartikelkomm man-font-style-italic ">Titolo prima dell’art. 40c</p>
<p class="absatz ">Il capitolo 6 «Diritti d’autore» stabilisce all’articolo 40<i>b</i> LM le facoltà di utilizzazione delle opere create da militari nell’esercizio delle loro attività di servizio.</p>
<p class="absatz ">Dal punto di vista della sistematica legislativa, le disposizioni concernenti l’obbligo di restituzione delle spese di formazione devono essere disciplinate in un proprio capi-tolo 7 «Obbligo di restituzione delle spese di formazione».</p>
<p class="titelartikelkomm man-font-style-italic ">Art. 40c</p>
<p class="absatz ">Per poter svolgere correttamente dal punto di vista tecnico e in modo responsabile diverse funzioni in seno all’esercito, è indispensabile assolvere formazioni che richiedono tempo e costi molto elevati. Spesso tali formazioni vengono concluse con un diploma o attestato riconosciuto anche in ambito civile, come ad esempio per i conducenti di veicoli pesanti o per gli specialisti di cibersicurezza.</p>
<p class="absatz ">Per i conducenti di veicoli pesanti vale quanto segue: i rispettivi corsi come pure le licenze di condurre e i certificati di capacità conseguiti offrono alle persone interessate un vantaggio considerevole e duraturo sul mercato del lavoro. Sotto il profilo finanziario, la licenza di condurre autocarri (categorie C/E) assieme al certificato di capacità secondo l’ordinanza sull’ammissione degli autisti del 15 giugno 2007<sup><a href="#fn-d7e1059" id="fnbck-d7e1059">28</a></sup> (OAut) ha un valore di circa 12 000 franchi. Se con la nuova formazione di guida l’esercito potrà aumentare il livello di istruzione dei propri conducenti e quindi anche della sicurezza della circolazione, dovrà tuttavia investire per tale formazione molte più risorse finanziarie.</p>
<p class="absatz ">Questo investimento supplementare può essere giustificato soltanto se, dopo la conclusione della formazione, le persone interessate prestano effettivamente un numero minimo di giorni di servizio militare. In caso contrario non vi è alcun <i>return on investment</i>. È ad esempio il caso quando una persona con formazione conclusa passa improvvisamente al servizio civile oppure se lascia l’esercito a causa di inidoneità al servizio. Dato che, a partire dal 2026, la formazione di guida e quindi il relativo ottenimento della licenza di condurre e del certificato di capacità avrà luogo già prima della scuola reclute, bisognerà prevedere un aumento di questi casi.</p>
<p class="absatz ">Per quanto sopra esposto, è quindi assolutamente necessario che l’obbligo di restituzione delle spese di formazione sia sancito dalla legge. Quest’obbligo dovrà essere applicato quando, dopo la conclusione di una formazione particolarmente costosa non viene prestato un numero minimo di giorni di servizio militare entro un determinato lasso di tempo, indipendentemente dalla colpa. Dal punto di vista giuridico un passaggio improvviso nel servizio civile o un’improvvisa inidoneità al servizio militare dopo la conclusione della formazione non possono essere contestate alla persona interessata. Ciò non toglie che l’importante investimento dell’esercito va perso, mentre la persona interessata conserva la sua considerevole attrattiva a lungo termine sul mercato del lavoro (ad es. licenza di condurre o certificato di capacità) finanziata dall’esercito. Queste circostanze giustificano un obbligo di restituzione indipendente dalla colpa in relazione a formazioni particolarmente costose, nella misura in cui non si registri alcun <i>return on investment</i>.</p>
<p class="absatz ">Secondo il principio della buonafede, in occasione del reclutamento, le persone soggette all’obbligo di leva devono essere informate in merito alle funzioni di reclutamento per le quali sussiste l’obbligo di restituzione delle spese di formazione. Se la persona soggetta all’obbligo di leva rifiuta una funzione di questo genere, in linea di massima bisogna rispettare la sua decisione e attribuirgli un’altra funzione. L’attribuzione di una funzione contro la volontà della persona in questione deve rimanere riservata se non è possibile reperire abbastanza volontari idonei per questa funzione. Con le diposizioni esecutive a livello di ordinanza (incl. il disciplinamento dei casi di rigore) è possibile garantire che nessuno subisca grandi disagi a causa dell’obbligo di restituzione.</p>
<p class="absatz ">Le funzioni per le quali è previsto l’obbligo di restituzione dei costi di formazione so-no molto ambite dalle persone soggette all’obbligo di leva. In considerazione di questo come pure dei notevoli e duraturi vantaggi che i programmi di formazione disponibili nell’ambito di queste funzioni offrono alle persone interessate nella vita civile, non c’è da aspettarsi che la nuova normativa renda queste funzioni significativamente meno attraenti.</p>
<p class="titelartikelkomm man-font-style-italic ">Art. 47 cpv. 1</p>
<p class="absatz ">Con l’espressione «statuto militare» si intende la totalità dei diritti e degli obblighi del personale militare, che sottostà alla legislazione in materia di personale federale, a disposizioni particolari dell’ordinanza del DDPS del 9 dicembre 2003<sup><a href="#fn-d7e1086" id="fnbck-d7e1086">29</a></sup> concernente il personale militare e all’assicurazione militare. Sebbene il concetto di statuto militare sia consolidato nel linguaggio comune, attualmente manca una definizione giuridica. Con un adeguamento della disposizione, viene colmata questa lacuna.</p>
<p class="titelartikelkomm man-font-style-italic ">Art. 47 cpv. 2 e 3</p>
<p class="absatz ">I rimandi alla legislazione sul personale sono stralciati.</p>
<p class="titelartikelkomm man-font-style-italic ">Art. 47 cpv. 4 e 5</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 47 cpv. 6</p>
<p class="absatz ">Nel quadro della permeabilità per gli ufficiali e i sottufficiali di professione, secondo il nuovo profilo professionale (progetto Militari di professione 4.0) è possibile che possano essere riprese funzioni del militare di professione associate a un grado inferiore rispetto al grado sinora raggiunto dalla persona.</p>
<p class="absatz ">Ad esempio un ufficiale di milizia che, a livello professionale, intende diventare un sottufficiale di professione e assolvere la relativa istruzione, dopo la sua istruzione di milizia quale ufficiale deve avere la possibilità di assolvere l’istruzione di sottufficiale di professione e di cambiare grado dopo l’istruzione (ad es. da tenente ad aiutante sottoufficiale). Dopo l’istruzione di sottufficiale di professione deve poter intraprendere una carriera di sottufficiale nella milizia. Inoltre, nel quadro di una «carriera ad arco», il militare di professione deve poter assumere (a titolo volontario) un grado inferiore corrispondente alla sua nuova funzione professionale.</p>
<p class="absatz ">Il percorso inverso, cioè il passaggio da sottufficiale a ufficiale, è già possibile in base alla normativa vigente se si soddisfano i presupposti nella «carriera di milizia».</p>
<p class="titelartikelkomm man-font-style-italic ">Art. 48 cpv. 1</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 48b Titolo e cpv. 1–3</p>
<p class="absatz ">Attualmente l’articolo 48<i>b</i> LM disciplina l’istruzione e la formazione continua del personale medico militare, ma non si riferisce espressamente all’ambito dell’aggiornamento. È di centrale importanza che tutte le persone con un’attività nel settore della sanità militare possano essere preparate al meglio in vista dei loro impieghi in caso di crisi e di catastrofi. In questo ambito l’aggiornamento, che ha per oggetto la conservazione delle competenze acquisite durante l’istruzione e la formazione continua nonché l’attualizzazione di queste competenze sulla base dello sviluppo costante nel settore della sanità, riveste un’importanza centrale.</p>
<p class="absatz ">L’articolo 40 lettera b della legge federale del 23 giugno 2006<sup><a href="#fn-d7e1126" id="fnbck-d7e1126">30</a></sup> sulle professioni mediche universitarie (Legge sulle professioni mediche, LPMed) prevede l’obbligo professionale dell’aggiornamento permanente per i medici, i medici-dentisti, i chiropratici, i farmacisti e i veterinari che esercitano sotto la propria responsabilità professionale nel quadro della sanità civile. Secondo questo articolo approfondiscono, estendono e migliorano le proprie conoscenze, attitudini e capacità professionali, ai fini della garanzia della qualità, grazie all’aggiornamento permanente. La stessa cosa vale per gli psicoterapeuti nonché per gli infermieri, i fisioterapisti, gli ergoterapisti, le levatrici, i dietisti, gli optometristi e gli osteopati nel settore della sanità civile (cfr. art. 27 lett. b della legge federale del 18 marzo 2011<sup><a href="#fn-d7e1137" id="fnbck-d7e1137">31</a></sup> sulle professioni psicologiche [LPPsi] e art. 16 lett. b della legge federale del 30 settembre 2016<sup><a href="#fn-d7e1148" id="fnbck-d7e1148">32</a></sup> sulle professioni sanitarie [LPSan]). Per le altre attività, che non sono contemplate né dalla LPMed, né dalla LPPsi, né dalla LPSan, l’obbligo professionale all’aggiornamento permanente per il settore della sanità civile è disciplinato negli atti normativi cantonali.</p>
<p class="absatz ">Dato che occorre attribuire un valore importante all’aggiornamento permanente e adeguato nel settore della sanità militare, per poter colmare le attuali lacune normative in ambito militare, nell’articolo 48<i>b</i> LM – oltre all’istruzione e alla formazione continua – anche l’aggiornamento è ora menzionato espressamente.</p>
<p class="titelartikelkomm man-font-style-italic ">Art. 48b cpv. 2 lett. a</p>
<p class="absatz ">Attualmente secondo l’articolo 48<i>b</i> capoverso 2 LM nel settore della medicina militare sussiste un’offerta adeguata in ambito di istruzione e formazione continua per i medici militari e gli «altri quadri delle professioni sanitarie». In base ai loro obblighi di diligenza e di servizio gli specialisti interessati sono tenuti ad assolvere le istruzioni e le formazioni continue corrispondenti.</p>
<p class="absatz ">Dall’entrata in vigore della legislazione sulle professioni sanitarie, che contempla unicamente sette categorie professionali, l’espressione «professioni sanitarie» non si è rivelata abbastanza ampia. Ad esempio gli psicoterapeuti secondo la legislazione sulle professioni psicologiche e altre attività disciplinate nei diritti cantonali (ad es. droghieri e soccorritori) non sono contemplati. Per questo motivo – oltre alla categoria esistente del «personale medico militare» – in futuro dovranno essere utilizzate entrambe le espressioni «professionisti della salute» e «altre persone che esercitano un’attività nel settore della sanità militare». Questa formulazione comprende tutte le persone rilevanti per il settore sanitario. I «professionisti della salute» sono le persone che esercitano un’attività soggetta all’obbligo di annunciarsi secondo la LPPsi, la LPSan o la legge federale del 18 marzo 1994<sup><a href="#fn-d7e1172" id="fnbck-d7e1172">33</a></sup> sull’assicurazione malattie (LAMal) oppure un’attività designata correntemente nelle legislazioni sanitarie cantonali co-me soggetta all’obbligo di autorizzazione o di annuncio. Tra le «persone che esercitano un’attività nel settore della sanità militare» rientrano ad esempio i soldati d’ospedale competenti per l’igiene e il processo di sterilizzazione. Inoltre in futuro l’istruzione, la formazione continua e l’aggiornamento nel settore della sanità militare non dovranno più essere limitati ai quadri. Per garantire un approvvigionamento di qualità con prestazioni mediche, farmaceutiche e del servizio sanitario è indispensabile che tutte le persone attive nel settore della sanità militare seguano in modo permanente istruzioni, formazioni continue e aggiornamenti.</p>
<p class="titelartikelkomm man-font-style-italic ">Art. 48b cpv. 2 lett. b e cpv. 3</p>
<p class="absatz ">La ricerca nel campo della medicina militare e della medicina in caso di catastrofe è strettamente connessa all’istruzione, alla formazione continua e all’aggiornamento nel settore della sanità militare. La dottrina riceve impulsi preziosi dalla ricerca, che serve ad acquisire conoscenze innovative e moderne. Secondo l’articolo 48<i>b</i> capoverso 3 LM la Confederazione gestisce un centro di competenza per la medicina militare e la medicina in caso di catastrofe. Nel frattempo è stata creata una piattaforma di ricerca per la promozione e la gestione professionali della ricerca nel campo della medicina militare e della medicina in caso di catastrofe. Con questa piattaforma si intende garantire in modo adeguato che le conoscenze risultanti dalla ricerca confluiscano nell’istruzione, nella formazione continua e nell’aggiornamento orientati all’applicazione nel settore della sanità militare. In tal modo si intende offrire un’istruzione, una formazione continua e un aggiornamento motivanti e di alto livello e sostenere una ricerca sul lungo periodo nel settore della medicina militare e della medicina in caso di catastrofe.</p>
<p class="absatz ">Attualmente la competenza della Confederazione a promuovere e gestire la ricerca nel settore della medicina militare e della medicina in caso di catastrofe in relazione al settore della sanità militare non risulta espressamente dall’articolo 48<i>b</i> LM.</p>
<p class="absatz ">L’articolo 48<i>b</i> capoverso 3 LM è completato in modo che in relazione alle attività di ricerca in futuro anche il centro di competenza per la medicina militare e la medicina in caso di catastrofe potrà incaricare terzi, in particolare nell’ambito della ricerca del settore pubblico. Secondo l’articolo 16 capoverso 1 LPRI la ricerca del settore pubblico è la ricerca che l’Amministrazione federale avvia e dei cui risultati necessita per l’adempimento dei suoi compiti. Per poter adempiere i propri compiti, il centro di competenza per la medicina militare e la medicina in caso di catastrofe deve svolgere la ricerca del settore pubblico (cfr. art. 16. cpv. 3 LPRI).</p>
<p class="absatz ">La prevista nuova regolamentazione si riferisce unicamente al settore della ricerca nell’ambito della medicina militare e della medicina in caso di catastrofe in relazione al settore della sanità militare. La ricerca nell’ambito della medicina civile in caso di catastrofe si orienta unicamente alla legislazione in materia di protezione della popolazione.</p>
<p class="titelartikelkomm man-font-style-italic ">Art. 48d cpv. 2 e cpv. 3 lett. a</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 49 cpv. 4</p>
<p class="absatz ">Con l’ulteriore sviluppo dell’esercito la durata della scuola reclute è stata accorciata da 21 a 18 settimane a partire dal 2018. Con la precisazione «al massimo» per de-terminate funzioni (ad es. cuochi di truppa), tuttavia dovrà essere possibile prestare una scuola reclute più breve in funzione delle esigenze. Questi cosiddetti «soldati di sistema» non hanno bisogno di un’istruzione nel combattimento completa e grazie ai giorni di servizio d’istruzione di base «risparmiati» in questo modo potranno essere impiegati più a lungo nei servizi d’istruzione delle formazioni in occasione dei corsi di ripetizione.</p>
<p class="absatz ">La prevista flessibilizzazione, da un lato, permette ai militari di assolvere modelli di servizio con una maggiore conciliabilità tra vita professionale e vita privata e, dall’altro lato, di coprire su misura i bisogni dell’esercito nei servizi di retrovia. Il Consiglio federale definisce la durata delle scuole reclute più brevi di 18 settimane.</p>
<p class="absatz ">Il Consiglio federale deve tuttavia conservare la competenza di prevedere un’istruzione di base più lunga per le formazioni con particolari esigenze in materia di istruzione (come, ad esempio, le forze speciali).</p>
<p class="titelartikelkomm man-font-style-italic ">Art. 50<span class="man-font-style-normal"> Corsi speciali</span></p>
<p class="absatz ">Il testo tedesco viene adeguato alle nuove esigenze di una formulazione non sessista.</p>
<p class="titelartikelkomm man-font-style-italic ">Art. 51 cpv. 2</p>
<p class="absatz ">Per determinate funzioni e alcuni militari la durata dei corsi di ripetizione dovrà esse-re impostata in modo più flessibile.</p>
<p class="absatz ">Una parte della truppa continuerà a prestare un corso di ripetizione di 19 giorni all’anno. Per le altre persone soggette all’obbligo di prestare servizio militare è previ-sta una durata massima di 26 giorni all’anno. Il numero di giorni di servizio militare rimane invariato con 245 giorni fino a un massimo di 280 giorni. Questo tipo di flessibilità dovrebbe permettere di prendere meglio in considerazione le mutate esigenze dell’esercito nei confronti di determinate funzioni (tra cui «soldati di sistema») e la conciliabilità del servizio militare con la vita professionale e privata dei militari.</p>
<p class="absatz ">I «soldati di sistema» (nuova funzione) prestano l’istruzione di base e il servizio d’istruzione delle formazioni in modo diverso rispetto alla maggioranza dei militari. Questi soldati non vengono istruiti per l’impiego di combattimento vero e proprio, bensì per il supporto e l’esercizio dell’esercito. L’istruzione di base risulta più breve a favore del servizio di perfezionamento. In linea di principio il totale obbligatorio di giorni di servizio d’istruzione rimane invariato. A titolo di esempio vanno menzionati i cuochi di truppa, i soldati d’esercizio e le funzioni delle truppe della logistica.</p>
<p class="titelartikelkomm man-font-style-italic ">Art. 54a</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 55 cpv. 2</p>
<p class="absatz ">In questo capoverso la promozione di sergenti, sergenti maggiori, sergenti maggiori capi, furieri e tenenti prima del servizio pratico deve essere descritta in modo più comprensibile. L’attuale definizione della nomina va sostituita con la designazione più precisa della promozione. Inoltre il servizio d’istruzione da prestare ai fini della promozione deve essere definito quale servizio pratico.</p>
<p class="titelartikelkomm man-font-style-italic ">Art. 55 cpv. 3 lett. a</p>
<p class="absatz ">L’espressione «cambiamento di grado» comprende i bisogni in fatto di istruzione ai fini del completamento dell’articolo 103 capoverso 1.</p>
<p class="titelartikelkomm man-font-style-italic ">Art. 55 cpv. 4</p>
<p class="absatz ">Con l’aggiunta nel capoverso 4 viene creata la possibilità per il DDPS di delegare all’Aggruppamento Difesa in funzione del livello gerarchico la regolamentazione delle specificità e dei dettagli tecnici ricorrenti (annualmente) di importanza seconda-ria che devono essere modificati e che sinora erano disciplinati in un’istruzione del DDPS.</p>
<p class="titelartikelkomm man-font-style-italic ">Titolo prima del titolo quinto</p>
<p class="absatz ">Nell’articolo 64 del capitolo 8 «Istruzione premilitare» viene creata la base affinché l’istruzione premilitare possa essere sostenuta finanziariamente. La gestione di piattaforme di informazione deve essere disciplinata in un nuovo capitolo 9 «Piattaforme d’informazione».</p>
<p class="titelartikelkomm man-font-style-italic ">Art. 64a</p>
<p class="absatz ">L’articolo 64<i>a</i> disciplina in un nuovo capitolo 9 le piattaforme d’informazione dell’esercito e dell’amministrazione militare. Una di queste piattaforme d’informazione è creata con il programma DIMILAR ed è composta di due parti: da un lato viene integrato su questa piattaforma il sistema d’informazione Gestione dei servizi (GDS) per i nuovi servizi digitalizzati dell’esercito e dell’amministrazione militare. Le basi di diritto sulla protezione dei dati sono contenute negli articoli 17<i>a</i>–17<i>f</i> LSIM. Dall’altro lato la piattaforma d’informazione servirà allo scambio di informazioni tra le persone soggette all’obbligo di leva, i militari e altre persone interessate.</p>
<p class="titelartikelkomm man-font-style-italic ">Art. 64a cpv. 1</p>
<p class="absatz ">I gruppi di destinatari devono essere informati in base alle loro esigenze di informazione specifiche e coinvolti affinché possano familiarizzarsi con i compiti dell’esercito e il proprio ruolo. I gruppi di destinatari devono essere descritti nelle disposizioni concernenti il GDS (art. 17<i>b</i>, 17<i>c</i>, 17<i>e</i> e 17<i>f</i> LSIM).</p>
<p class="titelartikelkomm man-font-style-italic ">Art. 64a cpv. 2</p>
<p class="absatz ">Con la formulazione scelta si intende dare la possibilità al DDPS di conferire mandati a terzi per il trattamento dei contenuti delle informazioni e di indennizzarli. Già oggi questa prassi è ricorrente e consolidata per le attività prima e fuori del servizio.</p>
<p class="titelartikelkomm man-font-style-italic ">Art. 66b cpv. 3 e 4</p>
<p class="absatz ">Le limitazioni a livello di durata (3 settimane) e quantitative (oltre 100 militari) previste nell’attuale capoverso 4 sono abrogate. In linea di principio, in futuro, ogni impiego di militari armati dovrà essere approvato dall’Assemblea federale. Resta possibile, in casi urgenti, chiedere l’approvazione successivamente.</p>
<p class="absatz ">Con l’introduzione di questo principio anche l’obbligo esistente di consultare le commissioni della politica estera e della politica di sicurezza diventa obsoleto. Di conseguenza questa disposizione è abrogata.</p>
<p class="absatz ">Il Consiglio federale deve poter ordinare l’armamento di al massimo 18 militari per missione ai fini dell’autoprotezione, della legittima difesa e della legittima difesa altrui. Con questo limite quantitativo si tiene conto del fatto che in linea di principio i militari inviati non sono armati e che vengono armati soltanto se la situazione a livello di rischi e pericoli sul posto lo richiede. Se il rischio e i pericoli sul posto dovessero aumentare in modo considerevole, per motivi di sicurezza l’impiego verrà direttamente limitato da parte dell’organizzazione che dirige l’impiego. In passato questo provvedimento è già stato adottato più volte nelle missioni di pace dell’ONU. Il personale che riveste un ruolo chiave non può tuttavia essere semplicemente ritirato.</p>
<p class="titelartikelkomm man-font-style-italic ">Art. 67 cpv. 1 lett. d</p>
<p class="absatz ">Correzione linguistica nel testo di legge francese «… des situations de surcharge extrême ou …».</p>
<p class="titelartikelkomm man-font-style-italic ">Art. 69 cpv. 1 lett. c</p>
<p class="absatz ">Il capoverso 1 dell’articolo è completato con la lettera c in modo da poter impiegare persone con competenza militare in uniforme nel quadro dei processi di pace da par-te di autorità svizzere o organizzazioni internazionali nonché regionali. Al riguardo occorre anche l’approvazione dello Stato ospitante e delle parti in conflitto. Dato che le persone con competenza militare in uniforme nell’ambito dei processi di pace devono essere messe a disposizione nel quadro di una direzione esclusivamente civile, gli impieghi di questo personale sono svolti all’estero quali servizi d’appoggio all’estero e non nell’ambito del promovimento militare della pace.</p>
<p class="titelartikelkomm man-font-style-italic ">Art. 70 cpv. 3, primo periodo</p>
<p class="absatz ">Le esperienze degli ultimi due anni mostrano che, a seconda della situazione, del luogo d’impiego e del compito, soprattutto per gli impieghi volti a proteggere le rappresentanze svizzere e il rispettivo personale all’estero nonché per le operazioni di evacuazione, il limite massimo di dieci militari non è sufficiente. L’adempimento di un compito alle condizioni quadro in vigore può essere garantito soltanto assumendosi rischi supplementari. Spesso, per questo tipo di impieghi nel quadro della gestione delle crisi, è necessario fornire prestazioni in modo decentralizzato e in parallelo in differenti luoghi della zona d’impiego mentre una fornitura scaglionata nel tempo non è possibile (ad es. Ucraina: protezione dell’Ambasciata a Kiev, organizzazione e accompagnamento di evacuazioni parziali, monitoraggio della situazione, preparazione e accoglienza delle persone evacuate in un Paese limitrofo, elementi di collegamento presso i partner ecc.). Quanto prima si riescono a fornire queste prestazioni in parallelo nell’ambito della gestione delle crisi con un numero sufficiente di persone, minori saranno i rischi supplementari da prendere in considerazione. Questo vale sia per le persone e i beni da proteggere sia per i militari impiegati. L’aumento a 18 militari per impiego conferisce al Consiglio federale la libertà d’azione necessaria per fornire, in caso di necessità, prestazioni critiche sotto il profilo temporale con le risorse di personale necessarie a tale scopo.</p>
<p class="absatz ">Vi sono in tal modo i presupposti, da un lato, per fornire tempestivamente le prestazioni richieste e, dall’altro, per minimizzare i rischi sia per i beneficiari sia per i fornitori di prestazioni.</p>
<p class="titelartikelkomm man-font-style-italic ">Art. 71 cpv. 3</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 80 cpv. 1 lett. a–d</p>
<p class="absatz ">Il diritto vigente permette già la requisizione di «proprietà mobile e immobile». In futuro dovrà essere possibile ricorrere anche a mezzi più moderati come la limitazione o il divieto di utilizzo. Per tenere meglio conto degli scenari di minaccia esistenti e garantire una protezione completa del Paese e della popolazione (anche nello spazio di minaccia SEC sempre più importante), queste possibilità dovranno estendersi anche a forze naturali controllabili (come elettricità, dati e frequenze radio), beni immateriali e prestazioni di lavoro e di servizio.</p>
<p class="absatz ">Secondo l’articolo 713 del Codice civile svizzero<sup><a href="#fn-d7e1306" id="fnbck-d7e1306">34</a></sup> «le forze naturali in quanto siano suscettibili di diritti e non siano considerate come fondi» sono equiparate alle cose mobili. Secondo la dottrina e la giurisprudenza dominanti, le forze naturali controllabili sono la forza idrica, l’elettricità e l’energia nucleare. Dall’elettricità che, ad esempio, può essere prodotta a partire dalla forza idrica, sono generati campi magnetici con l’aiuto di tecnologie computerizzate, che grazie a un codice binario, a loro volta possono generare serie di dati e dati composti dalle cifre 0 e 1 ed essere messi al sicuro, protetti, trattati o moltiplicati su supporti elettronici di dati. Di conseguenza i dati risultanti quali prodotto dell’elettricità sono considerati forze naturali controllabili al pari dell’elettricità stessa.</p>
<p class="absatz ">Anche le frequenze radio, come i dati, fanno parte delle forze naturali controllabili poiché le frequenze sfruttano le onde elettromagnetiche generate dall’accoppiamento di campi elettrici e campi magnetici.</p>
<p class="titelartikelkomm man-font-style-italic ">Art. 80 cpv. 1 lett. e</p>
<p class="absatz ">Con il conferimento di diritti di esclusiva, i beni immateriali sono equiparabili ai beni di proprietà. Anch’essi devono essere menzionati separatamente nella legge. A titolo di esempio si citano le licenze software che sono necessarie per poter svolgere le fasi di lavoro più semplici.</p>
<p class="titelartikelkomm man-font-style-italic ">Art. 80 cpv. 1 lett. f</p>
<p class="absatz ">La nuova possibilità che prevede anche la requisizione di singole prestazioni di lavo-ro e di servizio permette di adottare misure più moderate rispetto alla possibilità previ-sta all’articolo 81 di decretare l’esercizio militare per un’intera impresa. Per quanto concerne la delimitazione delle competenze tra l’UFCOM, da un lato, e l’esercito nonché l’amministrazione militare, dall’altro, in riferimento alle prestazioni di lavoro e di servizio di fornitori di servizi di telecomunicazione ai sensi dell’articolo 47 LTC, prevale l’articolo 80 LM.</p>
<p class="titelartikelkomm man-font-style-italic ">Art. 80 cpv. 2</p>
<p class="absatz ">I nuovi è più complessi scenari di minaccia esigono che gli obblighi di cui al capo-verso 1 valgono già dal momento in cui è stato ordinato un servizio attivo ma non è ancora iniziato. In determinate circostanze, la preparazione sufficiente di un servizio attivo presuppone imperativamente che già prima del suo inizio si sia fatto uso delle possibilità contemplate nel capoverso 1.</p>
<p class="titelartikelkomm man-font-style-italic ">Art. 80 cpv. 3</p>
<p class="absatz ">Questo capoverso riprende senza modifiche la regolamentazione dell’attuale capo-verso 5, in particolare la competenza del Consiglio federale di decretare la messa fuori uso di esercizi, impianti e magazzini di merci nel servizio attivo.</p>
<p class="titelartikelkomm man-font-style-italic ">Art. 80 cpv. 4</p>
<p class="absatz ">Questo capoverso riprende in modo analogo all’attuale capoverso 2 i principi della proporzionalità e della sussidiarietà in relazione alla requisizione. Questa disposi-zione mette in atto i requisiti costituzionali nel caso di ingerenze nei diritti fondamentali secondo l’articolo 36 Cost.</p>
<p class="titelartikelkomm man-font-style-italic ">Art. 80 cpv. 5</p>
<p class="absatz ">La regolamentazione delle indennità secondo l’attuale capoverso 3 è adeguata alle nuove possibilità secondo il capoverso 1. Per tutte le misure ordinate occorre concedere un’indennità equa. Per quanto riguarda le indennità, i termini «completa» ed «equa» vengono utilizzati in modo equivalente (FF <i>1997</i> I 162; DTF <i>127</i> I 186).</p>
<p class="titelartikelkomm man-font-style-italic ">Art. 80 cpv. 6 e 7</p>
<p class="absatz ">Il Consiglio federale può prevedere eccezioni per il funzionamento delle autorità e delle organizzazioni importanti per la società civile (ad esempio organizzazioni della pubblica sicurezza e della sanità pubblica, imprese di trasporto titolari di una con-cessione federale ecc.). Spetta inoltre al Consiglio federale designare gli organi dell’amministrazione militare e dell’esercito e descrivere in dettaglio i loro compiti.</p>
<p class="titelartikelkomm man-font-style-italic ">Art. 80a</p>
<p class="absatz ">La limitazione dell’utilizzo, il divieto di utilizzo, la requisizione e la messa fuori uso sono pronunciati dagli organi competenti dell’amministrazione militare e dell’esercito mediante decisione impugnabile. In base all’articolo 80 capoversi 6 e 7, il Consiglio federale è incaricato di disciplinare a livello di ordinanza gli organi dell’amministrazione militare e dell’esercito che possono ordinare le misure previste nell’articolo 80 capoverso 1. Oltre ai collaboratori dell’amministrazione militare, il Consiglio federale può autorizzare anche determinati militari (ad. es. comandanti) a ordinare tali misure. I militari non sono parte dell’Amministrazione federale, tuttavia non sono nemmeno persone di diritto privato cui sono stati affidati compiti amministrativi secondo l’articolo 178 capoverso 3 Cost. La prevista ordinanza del Consiglio federale rappresenta quindi una base legale sufficiente per autorizzare i militari a ordinare la limitazione dell’utilizzo, il divieto dell’utilizzo, la requisizione e la messa fori uso nell’ambito dell’articolo 80. La procedura si rifà alla legge federale del 20 dicembre 1968<sup><a href="#fn-d7e1357" id="fnbck-d7e1357">35</a></sup> sulla procedura amministrativa (PA). In tal modo si tiene debitamente conto delle garanzie procedurali di diritto amministrativo, come l’obbligo di cooperazione o il diritto di audizione. Le decisioni possono essere impugnate mediante ricorso dinanzi al Tribunale amministrativo federale (cfr. art. 31 della legge del 17 giugno 2005<sup><a href="#fn-d7e1368" id="fnbck-d7e1368">36</a></sup> sul Tribunale amministrativo federale [LTAF]). L’articolo 32 capoverso 1 lettera a LTAF esclude il ricorso contro decisioni in materia di sicurezza interna o esterna del Paese; ma questa eccezione non si applica alle misure previste nell’articolo 80 LM, poiché tutte queste misure concernono i diritti e doveri di carattere civile ai sensi dell’articolo 6 paragrafo 1 CEDU e pertanto gli interessati hanno diritto a adire le vie legali presso un tribunale. Conformemente all’articolo 33 lettere d e h LTAF, l’Amministrazione militare e l’esercito sono riconosciuti come autorità inferiori ammissibili del Tribunale amministrativo federale. Per quanto riguarda l’istanza di ricorso interna all’amministrazione contenuta nel capoverso 4, per motivi di economia procedurale e in sintonia con la riforma della giustizia, si rinuncia in linea di principio a istanze di ricorso di due livelli.</p>
<p class="titelartikelkomm man-font-style-italic ">Art. 81 cpv. 1 lett. a e c nonché cpv. 2</p>
<p class="absatz ">L’attuale articolo 81 capoverso 1 lettera a permette, in servizio attivo, di decretare l’esercizio militare per intere imprese incaricate di compiti pubblici (ad es. La Posta, Swisscom, Skyguide). Secondo la lettera b lo stesso vale anche per stabilimenti e aziende militari. Questo <i>step in right</i> è una base essenziale per mobilitare risorse e per conservare la continuità d’esercizio dell’esercito. Le imprese di trasporto titolari di una concessione federale non sono più elencate come eccezioni separate. Conformemente al nuovo capoverso 6 tutte le eccezioni devono essere indicate globalmente in un’ordinanza esecutiva.</p>
<p class="absatz ">Secondo la nuova lettera c, nel servizio attivo, l’esercizio militare deve essere decreta-to anche per determinate aziende delle infrastrutture critiche ai sensi dell’articolo 74<i>b</i> della legge federale del 18 dicembre 2020<sup><a href="#fn-d7e1389" id="fnbck-d7e1389">37</a></sup> sulla sicurezza delle informazioni in seno alla Confederazione (Legge sulla sicurezza delle informazioni [LSIn]). Sono considerate infrastrutture critiche in questo senso gli impianti di approvvigionamento energetico, le infrastrutture di informazione, comunicazione e trasporto nonché altre aziende essenziali per il funzionamento dell’economia e il benessere della popolazione. Le infrastrutture critiche di cui all’articolo 81 lettera b possono altresì essere essenziali, in servizio attivo, per l’adempimento dei compiti dell’esercito. L’articolo 81 costituisce la base per porre in regime di esercizio militare intere imprese quali unità organizzative in servizio attivo. In tal modo vengono messe a disposizione risorse supplementari ma anche conoscenze specialistiche (ad es. l’infrastruttura di rete di Swisscom e le sue prestazioni di servizio come i servizi software e la CYBER Expertise). La nuova lettera c permette, in servizio attivo, di decretare l’esercizio militare anche per aziende finora non incaricate di compiti pubblici.</p>
<p class="absatz ">Quale azienda è considerata un’unità locale, tecnica e organizzativa il cui scopo è la produzione di beni e prestazioni di servizio, caratterizzata da un nesso spaziale e un’organizzazione orientata alla regolamentazione della coesistenza tra persone e persone, tra persone e oggetti nonché tra oggetti e oggetti secondo gli obiettivi stabiliti.</p>
<p class="titelartikelkomm man-font-style-italic ">Art. 81 cpv. 6 e 7</p>
<p class="absatz ">Per tutte le misure ordinate occorre concedere un’indennità equa. Per quanto riguarda le indennità, i termini «completa» ed «equa» vengono utilizzati in modo equivalente (FF <i>1997</i> I 162; DTF <i>127</i> I 186). I capoversi 6 e 7, il cui contenuto corrisponde alle disposizioni analoghe dell’articolo 80, sono nuovi.</p>
<p class="titelartikelkomm man-font-style-italic ">Art. 85 cpv. 3</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 92a cpv. 5</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 93 cpv. 2, ultimo periodo</p>
<p class="absatz ">Il capoverso è adeguato alle disposizioni dell’articolo 5 OEs, in virtù del quale si crea la possibilità di attribuire ulteriori competenze al DDPS o all’Aggruppamento Difesa.</p>
<p class="titelartikelkomm man-font-style-italic ">Titolo dopo l’articolo 96</p>
<p class="absatz ">La continuità d’esercizio e la resilienza devono essere disciplinate in un capitolo separato denominato «Continuità d’esercizio e resilienza».</p>
<p class="titelartikelkomm man-font-style-italic ">Art. 97<span class="man-font-style-normal"> Continuità d’esercizio e resilienza</span></p>
<p class="absatz ">La nuova disposizione garantisce la continuità d’esercizio e la resilienza dell’esercito e dell’amministrazione militare nei confronti dei differenti tipi di minacce (in particolare ciberincidenti e ciberattacchi) anche in tempi di pace e in modo indipendente da un impiego dell’esercito.</p>
<p class="absatz ">Secondo l’articolo 97 la requisizione nonché la limitazione dell’utilizzo e il divieto di utilizzo di beni di requisizione sono possibili anche al di fuori del servizio attivo (cfr. art. 80 e 80<i>a</i>). Poiché queste misure rappresentano una notevole ingerenza nella garanzia della proprietà e nella libertà economica, devono essere approvate di volta in volta dal Consiglio federale. L’amministrazione militare o l’esercito possono disporre una misura secondo l’articolo 97 previa approvazione del Consiglio federale. Il Consiglio federale può prevedere eccezioni per il funzionamento delle autorità e delle organizzazioni importanti per la società civile (ad esempio organizzazioni della pubblica sicurezza e della sanità pubblica, imprese di trasporto titolari di una concessione federale ecc.). Per tutte le misure ordinate occorre concedere un’indennità equa. Per quanto riguarda le indennità, i termini «completa» ed «equa» vengono utilizzati in modo equivalente (FF <i>197</i> I 162; DTF <i>127</i> I 186). La procedura è disciplinata in un’ordinanza esecutiva.</p>
<p class="absatz ">Poiché le esigenze dell’esercito in relazione all’utilizzo di frequenze radio in tempi di pace sono sufficientemente disciplinate altrove (art. 25 LTC, art. 100<i>a</i> LM), vengono escluse dal campo d’applicazione dell’articolo 97. Tutte le misure ordinate in relazione alla garanzia della continuità d’esercizio e della resilienza di esercito e amministrazione militare verranno indennizzate adeguatamente, saranno pronunciate dagli organi competenti dell’amministrazione militare e dell’esercito e sottoposte a rimedi giuridici su due livelli (cfr. art. 80<i>a</i> LM).</p>
<p class="titelartikelkomm man-font-style-italic ">Titolo dopo l’articolo 97</p>
<p class="absatz ">Nel titolo sesto «Organizzazione dell’esercito» il servizio del commissariato dell’esercito deve essere disciplinato in un proprio capitolo 2<i>b</i>.</p>
<p class="titelartikelkomm man-font-style-italic ">Art. 98</p>
<p class="absatz ">Il nuovo articolo spiega che il servizio del commissariato dell’esercito è responsabile del sostentamento dei militari secondo gli articoli 29–29<i>e</i>. Altre prestazioni del servi-zio del commissariato riguardano i settori Contabilità, Carburanti e Trasporti. Il servi-zio del commissariato è fornito dai militari in una funzione di milizia, dall’amministrazione militare e dalla Contabilità della truppa dell’esercito.</p>
<p class="absatz ">Per le formazioni di milizia la LFC non è applicabile, ragion per cui il capoverso 2 stabilisce che i criteri della LFC in ambito di contabilità e presentazione dei conti nonché negli ambiti disciplinati dagli articoli 56–60 LFC devono essere applicati per analogia. Sinora la Base logistica dell’esercito e la Contabilità della truppa emanano direttive in questo contesto che devono essere attuate dalla truppa. La Contabilità della truppa dell’esercito è competente per la garanzia dell’approvvigionamento finanziario delle truppe di milizia dell’esercito e provvede affinché le truppe possano tenere la propria contabilità. Queste sono controllate in entrata, consolidate e riprese nella contabilità della Confederazione.</p>
<p class="absatz ">Secondo il capoverso 3 il CDF è, come sinora, l’organo superiore di revisione della contabilità dell’esercito.</p>
<p class="absatz ">In base alla prassi in vigore secondo l’articolo 27 dell’ordinanza del 21 febbraio 2018<sup><a href="#fn-d7e1467" id="fnbck-d7e1467">38</a></sup> concernente l’amministrazione dell’esercito (OAE) i contabili militari sono tenuti a conservare i propri documenti per cinque anni. Per questo motivo nel capoverso 4 è stato ripreso un termine di prescrizione di cinque anni per tutte le pretese concernenti le indennità per l’alloggio della truppa, il soldo e il supplemento di soldo.</p>
<p class="titelartikelkomm man-font-style-italic ">Art. 100a<span class="man-font-style-normal"> Protezione degli impianti di telecomunicazione militari</span></p>
<p class="absatz ">In linea di principio le apparecchiature e gli impianti di telecomunicazione possono essere gestiti soltanto in conformità con la legge sulle telecomunicazioni (LTC) e l’ordinanza del 25 novembre 2015<sup><a href="#fn-d7e1483" id="fnbck-d7e1483">39</a></sup> sulla compatibilità elettromagnetica (OCEM), in particolare tenendo conto del PNAF, e non devono generare interferenze.</p>
<p class="absatz ">Vi sono però influssi elettromagnetici indesiderati che pregiudicano o limitano notevolmente la capacità di funzionamento degli impianti di telecomunicazione militari (sensori). Per questi casi il nuovo articolo 100<i>a</i> intende garantire la protezione degli impianti di telecomunicazione militari.</p>
<p class="absatz ">Il capoverso 1 autorizza l’esercito e l’amministrazione militare a sostituire o a modificare a spese della Confederazione impianti di telecomunicazione o apparecchiature conformi come, ad esempio, apparecchi a corrente portante («Powerline Communications» CPL) o collettori solari termici, qualora pregiudichino i sensori militari.</p>
<p class="absatz ">Per la protezione di impianti di telecomunicazione militari (sensori) e per tutelare la sicurezza, il capoverso 2 autorizza l’esercito e l’amministrazione militare possono ordinare alle autorità civili competenti di limitare o vietare localmente e temporaneamente l’utilizzo di determinati impianti di telecomunicazione e apparecchiature. Questa ampia competenza deve essere approvata preliminarmente dal Consiglio federale (cpv. 3). In determinate circostanze tale approvazione preliminare è necessaria anche nella situazione normale e prima della chiamata in servizio della truppa al fine di acquisire in tempo utile le informazioni necessarie.</p>
<p class="absatz ">Per tutte le misure ordinate occorre concedere un’indennità equa (cpv. 4). Per quanto riguarda le indennità, i termini «completa» ed «equa» vengono utilizzati in modo equivalente (FF <i>1997</i> I 162; DTF <i>127</i> I 186).</p>
<p class="absatz ">Per la procedura e i rimedi giuridici il capoverso 5 rinvia alla PA. Gli organi competenti dell’amministrazione militare e dell’esercito pronunciano le misure ordinate e in ogni caso devono effettuare una ponderazione accurata di tutti gli interessi pubblici e privati in gioco.</p>
<p class="absatz ">Il Consiglio federale può prevedere eccezioni per il funzionamento delle autorità e delle organizzazioni importanti per la società civile (ad esempio organizzazioni della pubblica sicurezza e della sanità pubblica, imprese di trasporto titolari di una con-cessione federale ecc.). Designa in dettaglio in un’ordinanza esecutiva gli organi competenti e i loro compiti (cpv. 6).</p>
<p class="titelartikelkomm man-font-style-italic ">Art. 102 lett. d n. 5</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 103 cpv. 3<sup>bis</sup></p>
<p class="absatz ">Dopo aver superato l’istruzione dei quadri, i sergenti, i sergenti maggiori, i sergenti maggiori capi, i furieri e i tenenti promossi secondo l’articolo 55 capoverso 2 LM devono assolvere un servizio pratico (scuola sottufficiali, scuola sottufficiali per capicucina, corso di formazione per sottufficiali superiori e scuola ufficiali) e assumere responsabilità al proprio livello in materia di istruzione e condotta. Se non concludono con successo il servizio pratico la promozione è revocata e la persona interessata riceve nuovamente il grado di partenza. Questa nuova regolamentazione permette sia di assolvere il servizio pratico di un grado superiore sia un’eventuale necessaria correzione del grado alla fine del servizio. In base alle attuali esperienze si può presumere che soltanto in casi molto rari sarà necessario revocare la promozione.</p>
<p class="titelartikelkomm man-font-style-italic ">Art. 103 cpv. 5</p>
<p class="absatz ">Questo capoverso completa la disposizione dell’articolo 47 capoverso 6 secondo cui, su richiesta, ai membri del personale militare può essere conferito un grado inferiore. Per la nuova funzione dev’essere assolta la relativa istruzione.</p>
<p class="titelartikelkomm man-font-style-italic ">Art. 106<span class="man-font-style-normal"> Acquisti e affari di compensazione</span></p>
<p class="absatz ">Nei capoversi 1 e 2 del testo italiano è apportata una modifica terminologica. Come nella rubrica il termine «fornitura» viene adeguato alla legislazione in materia di appalti pubblici e sostituito con il termine «acquisti».</p>
<p class="absatz ">La regola degli affari di compensazione concerne anche importanti disposizioni normative. Per questo motivo occorre creare una base giuridica in una legge in senso formale che non si limiti a delegare la competenza di emanare ulteriori disposizioni all’autorità che emana l’ordinanza, ma che stabilisca anche il quadro per la regolamentazione degli affari di compensazione. La nuova regolamentazione contiene due elementi centrali in questo senso.</p>
<p class="absatz ">In primo luogo, i principi centrali riguardanti gli affari di compensazione nel quadro degli acquisti di armamenti vengono fissati a livello di legge. Tra questi rientrano, tra l’altro, l’obiettivo degli offset, ossia il rafforzamento della base tecnologica e industriale rilevante in materia di sicurezza (STIB) della Svizzera. La legge stabilisce inoltre quali imprese e istituti di ricerca sono ammessi per gli offset nonché l’importo massimo degli impegni in materia di affari di compensazione. Al riguardo si applica il principio secondo cui gli impegni in materia di compensazione possono corrispondere al massimo al valore contrattuale dell’acquisto. Inoltre viene stabilito il principio secondo cui per la conclusione degli affari di compensazione tutte le regioni del Paese debbano essere considerate in modo adeguato e in funzione delle loro possibilità economiche.</p>
<p class="absatz ">In secondo luogo, il Consiglio federale è autorizzato a emanare disposizioni d’esecuzione relative agli affari di compensazione che disciplinano in dettaglio l’organizzazione, le competenze e la procedura per lo svolgimento degli affari di compensazione.</p>
<p class="titelartikelkomm man-font-style-italic ">Art. 109c<span class="man-font-style-normal"> Ricerca e innovazione</span></p>
<p class="absatz ">A complemento degli strumenti di diritto in materia di appalti pubblici che promuovono l’innovazione e la ricerca secondo la LAPub e la LPRI, la nuova regolamentazione dovrà permettere al DDPS, nell’ambito della politica di sicurezza, di gestire corrispondenti attività nel settore della ricerca e dell’innovazione e di partecipare a programmi di promozione di terzi. I mezzi per queste attività saranno messi a disposizione dai crediti autorizzati. Con la partecipazione a programmi di promozione esistenti dovrà essere possibile utilizzare strumenti di terzi per lo sviluppo di soluzioni specifiche per il DDPS.</p>
<p class="absatz ">Il DDPS garantisce la concertazione e il coordinamento con gli strumenti di promozione della ricerca e dell’innovazione esistenti della Confederazione ai fini di un impiego economico ed efficiente dei mezzi pubblici.</p>
<p class="titelartikelkomm man-font-style-italic ">Art. 112 cpv. 3</p>
<p class="absatz ">Stabilire la riconsegna dell’equipaggiamento personale dopo il proscioglimento dall’obbligo di prestare servizio militare in occasione della convocazione ufficiale consente di eliminare le ambiguità nella prassi dei Cantoni e uniformare la procedura amministrativa.</p>
<p class="titelartikelkomm man-font-style-italic ">Art. 113 cpv. 1, frase introduttiva</p>
<p class="absatz ">Il capoverso 1 è completato con «una persona soggetta all’obbligo di leva». Ciò significa che in futuro il controllo di sicurezza relativo alle persone potrà essere eseguito per le persone soggette all’obbligo di leva e per i militari allo scopo di identificare tempestivamente il potenziale di violenza ed eventuali rischi per la sicurezza.</p>
<p class="titelartikelkomm man-font-style-italic ">Art. 113 cpv. 2 e 3 lett. c</p>
<p class="absatz ">Per quanto concerne il capoverso 2 e il capoverso 3 lettera c il testo tedesco viene formulato in modo non sessista, mentre in italiano il capoverso 3 lettera c è formulato in maniera generale.</p>
<p class="titelartikelkomm man-font-style-italic ">Art. 113 cpv. 3 lett. a, a<sup>bis</sup> e c</p>
<p class="absatz ">Ora il DDPS può esaminare al momento del reclutamento (cpv. 3 lett. a) se sussisto-no segni o indizi per un abuso di armi oppure, come sinora, prima della prevista con-segna o cessione in proprietà dell’arma (cpv. 3 lett. a<sup>bis</sup> e c).</p>
<p class="titelartikelkomm man-font-style-italic ">Art. 113 cpv. 4 lett. d</p>
<p class="absatz ">Al capoverso 4 lettera d del testo tedesco è stato corretto l’errore tipografico «Missbrauchspotentials».</p>
<p class="titelartikelkomm man-font-style-italic ">Art. 113 cpv. 5 lett. c</p>
<p class="absatz ">Nel capoverso 5 lettera c il «sistema per il trattamento dei dati relativi alla protezione dello Stato» che non esiste più è sostituito da «INDEX SIC». Si tratta di un mero adeguamento terminologico, per i diritti di consultazione delle autorità di verifica non cambia nulla.</p>
<p class="titelartikelkomm man-font-style-italic ">Art. 126 cpv. 5 e 6</p>
<p class="absatz ">In entrambi i capoversi vengono riprese le disposizioni dell’articolo 98 OAE-AF che attribuiscono al DDPS il diritto di acquistare fondi o costituire a tal fine diritti reali.</p>
<p class="titelartikelkomm man-font-style-italic ">Art. 126c cpv. 1, 129 cpv. 3, primo periodo, titolo prima dell’art. 131, art. 131 cpv. 1, 134 cpv. 1 e 139 cpv. 3, primo periodo</p>
<p class="absatz ">Il testo tedesco viene formulato in modo non sessista.</p>
<p class="titelartikelkomm man-font-style-italic ">Art. 131 cpv. 1 e 3</p>
<p class="absatz ">Nel capoverso 1 l’attuale regolamentazione viene completata in modo che i locali e le piazze necessari e adatti, con le installazioni e gli utensili indispensabili, vengano messi a disposizione della truppa. Questo disciplinamento è ripreso dall’articolo 33 OAE-AF. Nel rapporto con i Comuni, tale complemento non comporta alcun cambia-mento della prassi.</p>
<p class="absatz ">Qualora dall’acquartieramento dovessero risultare pretese litigiose, il potere decisionale spetta alla BLEs che può prevedere indennità (cpv. 3). La procedura si orienta all’articolo 142.</p>
<p class="titelartikelkomm man-font-style-italic ">Titolo del capitolo 7a</p>
<p class="absatz ">Il titolo del capitolo 7<i>a</i> deve essere modificato in «Procedure elettroniche» sulla base della nuova regolamentazione dell’articolo 147.</p>
<p class="titelartikelkomm man-font-style-italic ">Art. 147<span class="man-font-style-normal"> Procedure elettroniche</span></p>
<p class="absatz ">Il nuovo articolo 147 disciplina l’impatto della digitalizzazione. Se sinora le procedure analogiche hanno contraddistinto lo scambio di informazioni tra cittadini e amministrazione militare nonché superiori militari con numerosi formulari, in futuro la maggior parte delle procedure scritte si terrà, con il consenso dei cittadini, soltanto in forma digitale (cpv. 1) grazie al sistema d’informazione Gestione dei servizi (cfr. art. 17<i>b</i> LSIM). Ciò include le procedure amministrative ordinarie e gli affari di servizio. La Gestione dei servizi è una piattaforma alternativa ai sensi dell’articolo 6<i>a</i> capoverso 4 D‑PA.</p>
<p class="absatz ">Il Consiglio federale definisce nelle disposizioni esecutive quali procedure devono essere svolte attraverso la Gestione dei servizi (cpv. 2).</p>
<p class="titelartikelkomm man-font-style-italic ">Art. 148i cpv. 3</p>
<p class="absatz ">L’obiettivo della nuova disposizione è quello di consentire al comando formazione alla condotta e alla comunicazione dell’Esercito svizzero (CCC), che è un settore dell’Istruzione superiore dei quadri, di poter fornire i propri servizi anche a terzi.</p>
<p class="absatz ">Il compito principale del CCC consiste nella formazione alla comunicazione e alla leadership come elemento della formazione alla condotta per i quadri di milizia e di professione dell’esercito. Il CCC offre corsi di formazione con un orientamento prati-co ai quadri di milizia e di professione nel campo della condotta e della comunica-zione. Più di tre quarti dell’attività di formazione rientra in questo compito principale. Il CCC offre una parte della formazione alla condotta, ai media, alla gestione e alla comunicazione anche a quadri e istituzioni civili dell’amministrazione pubblica e dell’economia privata nel quadro di corsi standardizzati e concepiti su misura. Le prestazioni commerciali devono essere fornite sulla base di un calcolo dei costi e delle prestazioni a prezzi che coprano almeno i costi. Non devono richiedere risorse di materiale e di personale supplementari. Devono essere fissati i prezzi corrispondenti per le singole attività commerciali e devono essere resi disponibili al pubblico in modo opportuno sotto forma di listini prezzi. Non è consentito l’impiego di militari di milizia a favore della formazione di terzi. Può essere impiegato soltanto personale del CCC assunto a tempo indeterminato. Con il termine «terzi» si intendono tutti i beneficiari di prestazioni che ricevono le prestazioni al di fuori del contesto di adempimento del compito principale.</p>
<p class="titelartikelkomm man-font-style-italic ">Art. 148j cpv. 2</p>
<p class="absatz ">L’articolo viene completato con un capoverso 2 in base al quale il Consiglio federale può prevedere crediti quadro nei settori sussistenza e alloggio. In questi casi il DDPS può stabilire le aliquote. Questa regolamentazione viene ripresa dagli articoli 25 capoversi 4 e 5 e 31 capoverso 3 OAE‑AF e non comporta alcun cambiamento della prassi nell’ambito della sussistenza dei militari e del loro acquartieramento. Questi crediti costituiscono il quadro dell’indennità per il sostentamento dei militari secondo l’articolo 29 LM.</p>
<p class="titelartikelkomm man-font-style-italic ">Art. 149<span class="man-font-style-normal"> Ordinanza dell’Assemblea federale</span></p>
<p class="absatz ">Con l’abrogazione dell’OAE-AF è necessario modificare l’articolo 149 nel modo corrispondente. Anche la rubrica va adeguata in «Ordinanza dell’Assemblea federale». L’articolo 29 capoverso 4 quale base per l’OAE‑AF non è più necessario poiché quest’ultima viene abrogata.</p>
<p class="titelartikelkomm man-font-style-italic ">Art. 151a<span class="man-font-style-normal"> Disposizioni transitorie della modifica del …</span></p>
<p class="absatz ">Il disciplinamento relativo all’assolvimento della scuola reclute e dei corsi di ripeti-zione deve essere impostato in maniera più individuale e flessibile. Le prime misure possono già essere implementate con i complementi e le precisazioni negli articoli 49 e 51. La verifica conforme alla prassi di altri modelli di servizio richiede tuttavia che il Consiglio federale possa disciplinare, a livello di ordinanze, con una propria norma di competenze le eccezioni relative ai parametri legali. Pertanto l’esercito può tenere conto delle esigenze mutate nelle questioni miliari e sociali.</p>
<p class="absatz ">Con questo cosiddetto «articolo pilota» si creano le basi legali per sperimentare diverse soluzioni al fine di individualizzare e rendere più flessibile il modello di servizio. Si tratta, da un lato, di tenere conto delle esigenze specifiche in materia di istruzione delle differenti Armi e, dall’altro lato, di offrire ai militari diverse possibilità per prestare il proprio servizio. Il nuovo articolo 151<i>a</i> offre la possibilità all’esercito di esaminare a livello pratico singole misure per poter portare avanti, fondandosi su evidenze, l’ulteriore sviluppo concettuale.</p>
<p class="zwischentitel man-font-weight-bold ">Codice penale militare</p>
<p class="titelartikelkomm man-font-style-italic ">Art. 3 cpv. 1 n. 6</p>
<p class="absatz ">Viene inserito l’acronimo per la legge militare «LM», affinché possa essere utilizzato negli articoli 81 segg.</p>
<p class="titelartikelkomm man-font-style-italic ">Art. 81 cpv. 1 lett. a<sup>bis</sup>, art. 82 cpv. 1 lett.  a<sup>bis</sup> e art. 83 cpv. 1 lett. a<sup>bis</sup></p>
<p class="absatz ">Anche i corsi di tiro secondo l’articolo 63 capoverso 5 LM sono ora considerati con-vocazioni ufficiali ai sensi dell’articolo 26 LM. Lo stesso vale per la restituzione dell’equipaggiamento personale. Secondo l’articolo 112 capoverso 3 LM anche queste scadenze sono ora considerate convocazioni ufficiali. Di conseguenza anche gli articoli 81–83 CPM devono essere debitamente adeguati.</p>
<p class="zwischentitel man-font-weight-bold ">Legge federale sui sistemi d’informazione militari e su altri sistemi d’informazione in seno al DDPS</p>
<p class="titelartikelkomm man-font-style-italic ">Art. 2b lett. b, c, c<sup>bis</sup>, d e g<sup>bis</sup> nonché art. 179s–179x (sistema d’informazione Sport)</p>
<p class="absatz ">Sulla base dell’ordinanza del 16 dicembre 2009<sup><a href="#fn-d7e1657" id="fnbck-d7e1657">40</a></sup> sui sistemi d’informazione militari e su altri sistemi d’informazione nel DDPS (OSIM), il sistema d’informazione Sport (ISport) viene gestito a titolo sperimentale con un numero limitato di persone. Il sistema ISport permette di rilevare, valutare, sorvegliare e prevedere dati concernenti la forma, la capacità attitudinale, la resistenza allo stress e la salute. In futuro queste funzionalità e possibilità dovranno essere messe a disposizione di tutte le persone soggette all’obbligo di leva e ai militari come pure ai collaboratori dell’Aggruppamento Difesa. Queste persone potranno rendere noti volontariamente i propri dati per gli scopi di cui all’articolo 179<i>t</i> e sottoporli a valutazione.</p>
<p class="absatz ">I dati da rendere noti sono principalmente quelli concernenti la salute (cfr. art. 179<i>u</i>) e quindi dati personali degni di particolare protezione secondo l’articolo 5 lettera c numero 2 della legge federale del 25 settembre 2020<sup><a href="#fn-d7e1674" id="fnbck-d7e1674">41</a></sup> sulla protezione dei dati (LPD). Di conseguenza per il trattamento dei dati da parte di organi federali è necessaria una base legale in una legge in senso formale (cfr. art. 34 cpv. 1 e 2 lett. a LPD). Questa base legale viene creata con i nuovi articoli 179<i>s</i>–179<i>x</i>. Siccome i dati concernenti la salute vengono inoltre valutati automaticamente per mezzo di algoritmi computerizzati e si effettua quindi una «profilazione» secondo l’articolo 5 lettera f LPD, la base legale necessaria secondo l’articolo 34 capoverso 2 lettera b LPD dev’essere creata in una legge in senso formale nell’articolo 2<i>b</i> con i relativi complementi.</p>
<p class="titelartikelkomm man-font-style-italic ">Art. 16 cpv. 3 lett. b</p>
<p class="absatz ">Per ragioni di sicurezza delle informazioni in occasione di promozioni e nomine non deve essere più comunicato ai media alcun dato personale. La relativa norma viene pertanto abrogata.</p>
<p class="titelartikelkomm man-font-style-italic ">Art. 17 cpv. 4<sup>ter</sup></p>
<p class="absatz ">L’attuale la durata di conservazione si è rivelata troppo breve e deve quindi essere prolungata a un mese.</p>
<p class="titelartikelkomm man-font-style-italic ">Art. 17b, frase introduttiva, 17c cpv. 1, frase introduttiva e cpv. 3, 17e cpv. 1 e 17f</p>
<p class="absatz ">In questi articoli della LSIM concernenti il sistema d’informazione Gestione dei servi-zi (GDS), che rappresenta allo stesso tempo una piattaforma di informazione secondo l’articolo 64<i>a</i> LM, le categorie di persone in questione devono essere specificate. Con l’inserimento della categoria di persone dei terzi interessati, che hanno compiuto il 15° anno di età, le giovani leve interessate all’esercito dovranno poter utilizzare i servizi digitali dell’esercito e dell’amministrazione militare nonché conservare nel GDS informazioni personalizzate già prima che subentri l’obbligo di leva. Quali persone che esercitano un’attività d’appoggio all’esercito, gli ex militari dovranno poter accedere ai propri dati anche dopo il proscioglimento dall’esercito, qualora continuino a essere attivi per l’esercito ad esempio in veste di conducenti di veicoli a titolo volontario.</p>
<p class="absatz ">Nell’articolo 17<i>f</i>, che disciplina la conservazione dei dati, per le due nuove categorie di persone «persone che esercitano un’attività d’appoggio all’esercito» e i «terzi interessati che hanno compiuto il 15° anno di età», occorre definire nuovi criteri per l’inizio della durata di conservazioni dei dati. Per le persone che esercitano un’attività d’appoggio si tratta della fine della loro attività d’appoggio. Per i terzi interessati, che hanno compiuto il 15° anno di età, fa stato la data della loro ultima attività nel GDS, a patto che non abbiano già chiesto in precedenza la distruzione dei loro dati. Nel capoverso 1 occorre inoltre prevedere, per le categorie di persone ivi menzionate, che i dati di queste persone potranno essere conservati più a lungo di cinque anni qualora ne facciano richiesta. Al riguardo, prima della scadenza della durata di conservazione di cui al capoverso 1, l’esercito e l’amministrazione militare possono chiedere alle rispettive persone di queste categorie se intendono continuare a utilizzare il GDS e richiedere un prolungamento della durata di conservazione dei loro dati memorizzati nel GDS.</p>
<p class="titelartikelkomm man-font-style-italic ">Art. 28 cpv. 1 lett. f</p>
<p class="absatz ">Oltre al reclutamento vero e proprio, i centri di reclutamento adempiono compiti secondari come i reclutamenti complementari, nuove valutazioni e attribuzioni di militari non istruiti (NIAX), valutazioni dell’idoneità delle reclute e valutazioni CVS. Per questi compiti, oltre ai medici, anche gli psicologi devono poter accedere ai loro dati rilevati a partire dal reclutamento. Nell’articolo 28 gli psicologi del reclutamento non sono menzionati espressamente, mentre sono menzionati gli specialisti del Servizio psicopedagogico dell’esercito (SPP) oltre ai medici e al loro personale ausiliario. Gli psicologi del reclutamento non fanno parte né del personale ausiliario dei medici né del SPP, ragion per cui in questa sede è necessaria una precisazione.</p>
<p class="titelartikelkomm man-font-style-italic ">Art. 179s–179x</p>
<p class="absatz ">I dati da rendere noti sono principalmente quelli concernenti la salute (cfr. art. 179<i>u</i>) e quindi dati personali degni di particolare protezione secondo l’articolo 5 lettera c numero 2 LPD. Di conseguenza per il trattamento dei dati da parte di organi federali è necessaria una base legale in una legge in senso formale (cfr. art. 34 cpv. 1 e 2 lett. a LPD). Questa base legale viene ora creata con i nuovi articoli 179s–179x. Siccome i dati concernenti la salute vengono inoltre valutati automaticamente per mezzo di algoritmi computerizzati e si effettua quindi una «profilazione» secondo l’articolo 5 lettera f LPD, va modificato anche l’articolo 2<i>b</i> LSIM.</p>
<p class="absatz ">Le persone che vogliono far trattare i propri dati personali nel sistema ISport devono fornire una dichiarazione di autorizzazione scritta con cui confermano di essere stati informati per via orale e scritta sullo scopo, sullo svolgimento e sugli eventuali rischi del trattamento dei dati, di aver capito queste informazioni e che hanno preso atto del loro diritto di revocare in qualsiasi momento l’autorizzazione al trattamento dei dati.</p>
<p class="absatz ">Con il sistema ISport dovrà essere possibile l’individuazione tempestiva degli stati di salute critici delle persone soggette all’obbligo di leva e dei militari (cfr. art. 179<i>t</i> lett. c). Inoltre il sistema ISport dovrà contribuire a mantenere e migliorare la loro for-ma, capacità attitudinale, resistenza allo stress e salute (cfr. art. 179<i>t</i> lett. b). Questo serve alla prevenzione di infortuni, lesioni e pregiudizi alla salute nell’esercito legati alla formazione, all’impiego e all’attività professionale (cfr. art. 179<i>t</i> lett. d). In particolare il sistema ISport può anche aiutare a sensibilizzare a questa tematica le persone interessate e motivarle a raggiungere l’obiettivo.</p>
<p class="zwischentitel man-font-weight-bold ">Legge sulle telecomunicazioni</p>
<p class="titelartikelkomm man-font-style-italic ">Art. 47 cpv. 4</p>
<p class="absatz ">Con l’aggiornamento e il completamento dell’articolo 80 capoverso 1 lettera d e dell’articolo 81 capoverso 1 lettera c e capoverso 2 LM, si può abrogare l’articolo 47 capoverso 4 LTC.</p>
<p class="zwischentitel man-font-weight-bold ">Legge sulle indennità di perdita di guadagno</p>
<p class="titelartikelkomm man-font-style-italic ">Art. 1a cpv. 1<sup>bis</sup></p>
<p class="absatz ">Conformemente all’aggiunta nell’articolo 30 LM, occorre precisare che le reclute hanno diritto a un’indennità per perdita di guadagno anche quando sussiste un’interruzione (ad es. giorni festivi) di al massimo sei settimane.</p>
<div class="footnotes">
<p id="fn-d7e890"><sup><a href="#fnbck-d7e890">25</a></sup><sup></sup> <a href="https://fedlex.data.admin.ch/eli/cc/2006/619" target="_blank">RS <b>431.02</b></a></p>
<p id="fn-d7e943"><sup><a href="#fnbck-d7e943">26</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d7e1025"><sup><a href="#fnbck-d7e1025">27</a></sup><sup></sup> <a href="https://fedlex.data.admin.ch/eli/cc/1952/1021_1046_1050" target="_blank">RS <b>834.1</b></a></p>
<p id="fn-d7e1059"><sup><a href="#fnbck-d7e1059">28</a></sup><sup></sup>  <a href="https://fedlex.data.admin.ch/eli/cc/2007/437" target="_blank">RS <b>741.521</b></a></p>
<p id="fn-d7e1086"><sup><a href="#fnbck-d7e1086">29</a></sup><sup></sup>  <a href="https://fedlex.data.admin.ch/eli/cc/2024/751" target="_blank">RS <b>172.220.111.310.2</b></a></p>
<p id="fn-d7e1126"><sup><a href="#fnbck-d7e1126">30</a></sup><sup></sup> <a href="https://fedlex.data.admin.ch/eli/cc/2007/537" target="_blank">RS <b>811.11</b></a></p>
<p id="fn-d7e1137"><sup><a href="#fnbck-d7e1137">31</a></sup><sup></sup> <a href="https://fedlex.data.admin.ch/eli/cc/2012/268" target="_blank">RS <b>935.81</b></a></p>
<p id="fn-d7e1148"><sup><a href="#fnbck-d7e1148">32</a></sup><sup></sup> <a href="https://fedlex.data.admin.ch/eli/cc/2020/16" target="_blank">RS <b>811.21</b></a></p>
<p id="fn-d7e1172"><sup><a href="#fnbck-d7e1172">33</a></sup><sup></sup> <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p>
<p id="fn-d7e1306"><sup><a href="#fnbck-d7e1306">34</a></sup><sup></sup>  <a href="https://fedlex.data.admin.ch/eli/cc/24/233_245_233" target="_blank">RS <b>210</b></a></p>
<p id="fn-d7e1357"><sup><a href="#fnbck-d7e1357">35</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d7e1368"><sup><a href="#fnbck-d7e1368">36</a></sup><sup></sup> <a href="https://fedlex.data.admin.ch/eli/cc/2006/352" target="_blank">RS <b>173.32</b></a></p>
<p id="fn-d7e1389"><sup><a href="#fnbck-d7e1389">37</a></sup><sup></sup> <a href="https://fedlex.data.admin.ch/eli/fga/2020/2696" target="_blank">FF <b>2020</b> 8755 </a>segg.</p>
<p id="fn-d7e1467"><sup><a href="#fnbck-d7e1467">38</a></sup><sup></sup> <a href="https://fedlex.data.admin.ch/eli/cc/2018/161" target="_blank">RS <b>510.301</b></a></p>
<p id="fn-d7e1483"><sup><a href="#fnbck-d7e1483">39</a></sup><sup></sup> <a href="https://fedlex.data.admin.ch/eli/cc/2016/18" target="_blank">RS <b>734.5</b></a></p>
<p id="fn-d7e1657"><sup><a href="#fnbck-d7e1657">40</a></sup><sup></sup> <a href="https://fedlex.data.admin.ch/eli/cc/2009/824" target="_blank">RS <b>510.911</b></a></p>
<p id="fn-d7e1674"><sup><a href="#fnbck-d7e1674">41</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p>
</div>
</div></section><section id="lvl_5/lvl_5.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.2">5.2 Ordinanza dell’Assemblea federale sull’amministrazione dell’esercito</a>
</h2>
<div class="collapseable"><p class="absatzvor ">Le disposizioni dell’OAE-AF ancora necessarie devono essere inserite integralmente nella LM. Altre disposizioni dell’OAE‑AF, di natura principalmente esecutoria, sono integrate nella relativa ordinanza esecutiva. Pertanto nella LM i contenuti corrispondenti dell’OAE‑AF sono rilevabili in modo più semplice sotto il profilo sistematico. Gli elementi essenziali del sostentamento dei militari e le disposizioni riguardanti la contabilità dell’esercito sono riuniti a livello centrale in modo da semplificare la visione globale. Non vi è una sovrapposizione con le competenze dell’Assemblea federale, poiché quest’ultima è l’autorità normativa. Con la ripresa nella revisione della LM dei contenuti ancora necessari, l’OAE‑AF può essere abrogata a partire dalla stessa data in cui entrano in vigore la nuova LM e le ordinanze di rango subordinato.</p></div></section><section id="lvl_5/lvl_5.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.3">5.3 Organizzazione dell’esercito</a>
</h2>
<div class="collapseable">
<p class="titelartikelkomm man-font-style-italic ">Art. 4</p>
<p class="absatz " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Con la regolamentazione proposta dovrà essere possibile attuare in modo più flessi-bile e a intervalli più brevi i nuovi sviluppi delle strutture dell’esercito e dell’organizzazione di dettaglio nel quadro dell’organizzazione dell’esercito definita dal Parlamento.</p>
<p class="absatz ">In futuro il DDPS dovrà poter decidere in merito al numero e alla designazione di un’Arma, ai servizi ausiliari o alla designazione delle Grandi Unità. In particolare le strutture definite nell’allegato 1 OStrE fino al livello di corpo di truppa (livello della struttura) dovranno poter essere adeguate in maniera più flessibile. Ad esempio per il cambiamento di subordinazione di un comando droni non deve più essere necessaria l’approvazione da parte del Consiglio federale. La stessa cosa vale anche per le modifiche della designazione di un corpo di truppa (ad es. battaglione d’aiuto alla condotta in battaglione di stato maggiore).</p>
<p class="absatz ">Il servizio volontario delle donne deve diventare più attrattivo. Lo scopo è aumentare il numero delle donne che rivestono posizioni di quadro affinché possano apportare le loro competenze. Occorre quindi garantire che anche le donne siano maggiormente rappresentate negli organi di comando superiori. L’aggiunta nella formulazione del capoverso 3 intende garantire questo obiettivo.</p>
<p class="titelartikelkomm man-font-style-italic ">Art. 5</p>
<p class="absatz ">In seguito al diritto a una delega delle competenze in funzione del livello, in futuro l’Aggruppamento Difesa dovrà poter disciplinare in un’ordinanza l’organizzazione di dettaglio dell’esercito. Le strutture a partire dai corpi di truppa fino al livello unità, la loro definizione e l’attribuzione linguistica dei militari dovranno essere adeguate in maniera più flessibile. Attualmente, ad esempio, l’adeguamento della lingua di un’unità è possibile unicamente con una revisione di ordinanza. Oggi non si può reagire in modo flessibile alle mutate sfide riguardanti l’apporto di personale sotto il profilo della varietà linguistica dei militari e delle formazioni. Le disposizioni, principalmente tecniche, di portata subordinata non necessitano l’approvazione del DDPS, ma devono poter essere decise dall’Aggruppamento Difesa.</p>
<p class="titelartikelkomm man-font-style-italic ">Art. 6b</p>
<p class="absatz ">L’articolo 1 capoverso 1 OEs stabilisce che l’esercito deve disporre di un effettivo regolamentare di 100 000 persone soggette all’obbligo di prestare servizio militare e di un effettivo reale massimo di 140 000 persone soggette all’obbligo di prestare servi-zio militare. Nell’ambito dell’ulteriore sviluppo dell’esercito, sulla base dell’articolo 151 capoverso 2 lettera e LM, sino alla fine del 2022 questi valori potevano essere superati. Dall’inizio del 2023 manca quindi una base legale per superare l’effettivo reale massimo consentito di 140 000 unità. Il 1° marzo 2023 l’effettivo reale ammontava a 147 178 militari.</p>
<p class="absatz ">La guerra in Ucraina ha segnato una svolta nella politica di sicurezza della Svizzera. Ha mostrato che un conflitto armato è a tutt’oggi realistico. All’epoca della concezione dell’Esercito XXI si calcolava che il tempo di preallarme necessario per preparare un impiego di difesa potesse estendersi fino a dieci anni. La guerra in Ucraina ha tuttavia evidenziato che il tempo di preallarme può essere chiaramente più breve.</p>
<p class="absatz ">Verosimilmente questo conflitto comporterà un lungo periodo caratterizzato da forti tensioni politiche e militari tra la Russia e gli Stati occidentali. Di conseguenza il contesto di sicurezza della Svizzera rimarrà più volatile, incalcolabile e pericoloso per diverso tempo.</p>
<p class="absatz ">La nuova disposizione intende dare al Consiglio federale la possibilità di adeguare rapidamente l’effettivo reale dell’esercito alle mutate situazioni di minaccia. Questo per poter garantire l’effettivo regolamentare di 100 000 militari.</p>
<p class="absatz ">A causa delle differenti dimensioni delle classi d’età delle persone soggette all’obbligo di prestare servizio militare è possibile che l’effettivo reale superi le 140 000 unità. Se si correggesse questo numero prosciogliendo prematuramente singole classi di età dal loro obbligo di prestare servizio militare, temporaneamente l’effettivo reale scenderebbe nettamente al di sotto del valore mirato di 140 000. Ciò non sarebbe auspicato.</p>
<p class="absatz ">Pertanto il Consiglio federale deve poter adeguare in modo flessibile l’effettivo reale anche in quest’ottica.</p>
</div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni per la Confederazione</a>
</h2>
<div class="collapseable">
<p class="absatzvor ">L’attuazione delle misure per la requisizione e la garanzia della protezione digitale delle ubicazioni ha ripercussioni finanziarie, sull’effettivo del personale e strutturali che verranno abbordate nei punti qui di seguito.</p>
<p class="absatz ">L’introduzione di nuove possibilità per l’utilizzo di persone con competenza militare in uniforme in determinati processi di negoziazione e di mediazione va a integrare l’insieme degli strumenti di promovimento della pace. La Svizzera risulta così posizionata meglio in eventuali processi di pace, in quanto è in grado di offrire questa competenza supplementare, sempreché ciò sia ragionevole e risponda a un’effettiva esigenza.</p>
<p class="absatz ">Grazie al fatto di avere colmato le lacune normative nel settore della sanità militare quanto all’aggiornamento e alla ricerca si tiene debitamente conto del mandato costituzionale conferito alla Confederazione di provvedere affinché tutti abbiano accesso a cure mediche di base sufficienti e di qualità. La modifica proposta contribuisce in modo significativo affinché i pazienti militari possano continuare a essere assistiti e curati a un livello qualitativamente elevato.</p>
<section id="lvl_6/lvl_6.1/lvl_6.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_6/lvl_6.1/lvl_6.1.1">6.1.1 Ripercussioni finanziarie</a>
</h3>
<div class="collapseable">
<p class="absatzvor " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Le ripercussioni finanziarie dell’attuazione delle nuove disposizioni in materia di requisizione sono difficili da pianificare, ma si prevedono almeno due milioni di franchi di costi supplementari all’anno per l’esercizio del nuovo servizio specializzato. Non è praticamente possibile prevedere gli ulteriori costi indiretti generati a seguito di una minaccia acuta o un evento militare.</p>
<p class="absatz ">Allo stato attuale, per quanto si possa pianificare e prevedere, le misure reattive per l’attuazione della protezione di impianti di telecomunicazione militari comporteranno costi aggiuntivi tra 100 000 e 500 000 franchi l’anno.</p>
<p class="absatz ">L’invio di un supplemento di persone con competenza militare nell’ambito dell’ulteriore sviluppo del promovimento militare della pace per un periodo limitato può comportare costi aggiuntivi dell’ordine di circa 280 000 franchi per invio e per anno.</p>
<p class="absatz ">Prevista ora per legge, con la garanzia dell’aggiornamento e della ricerca nel settore della sanità militare sono da prevedere costi aggiuntivi. Riunire le risorse esistenti da parte sia civile, sia militare, genera sinergie che possono avere un effetto di riduzione dei costi. A causa di vari fattori non influenzabili (p. es. frequenza dei perfezionamenti, futuri sviluppi nei settori qualifiche e certificazioni, perfezionamenti già acquisiti in ambito civile da militari), al momento non è ancora possibile stimare le ripercussioni finanziarie e sull’effettivo del personale risultanti nel complesso.</p>
<p class="absatz ">Questi costi aggiuntivi sono coperti dal bilancio globale dell’esercito.</p>
</div></section><section id="lvl_6/lvl_6.1/lvl_6.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_6/lvl_6.1/lvl_6.1.2">6.1.2 Ripercussioni sull’effettivo del personale</a>
</h3>
<div class="collapseable">
<p class="absatzvor ">Le ripercussioni sull’effettivo del personale dell’attuazione delle nuove disposizioni in materia di requisizione dipendono dal rispettivo scenario di minaccia e da quale team verrà formato per affrontarlo. In conformità con il nuovo articolo 80 capoverso 6 LM, il Consiglio federale forma l’organo sulla requisizione o sull’attività del capo requisizione. Il capo requisizione e altri organi competenti per la requisizione coordinano le loro attività. La requisizione è di competenza dei cosiddetti <i>services spécialisés centralisés</i> (servizi specializzati centralizzati; SCC), che si suddividono in specialisti ed esperti specializzati regionali e che in più sono coadiuvati per vari compiti da 14 ufficiali di milizia della frazione dello stato maggiore dell’esercito. Inoltre suddetto capoverso consente di coinvolgere ulteriori specialisti a seconda del loro settore specialistico, ad esempio in caso di limitazioni dell’utilizzo nel settore delle frequenze radio, oppure la costituzione di team agili e specializzati, che può risultare necessaria per gestire le nuove situazioni di minaccia in seguito a ciberincidenti, ad esempio con ciberesperti. Ci si può quindi attendere che si possano mobilitare risorse umane provenienti da vari settori specialistici, con conseguenti ripercussioni sull’effettivo del personale di questi ultimi.</p>
<p class="absatz ">Con il procedimento o la procedura proposti nella requisizione devono essere creati nove nuovi posti, tuttavia i settori di compiti di taluni collaboratori devono essere adeguati. Gli SCC subordinati alla Base logistica dell’esercito esistono già, un’autorità di vigilanza dev’essere nominata dal Consiglio federale.</p>
<p class="absatz ">Finora per espletare la protezione dei sensori, controllare le limitazioni di ricezione e attuare le misure era necessaria nettamente meno di una persona. In futuro, a seconda dello sviluppo tecnologico, potrebbero rendersi necessarie ulteriori risorse. Onde poter eseguire adeguatamente questi lavori, dev’esserci la comprensione tecnica sia per valutare potenziali guasti, sia per avviare misure volte a correggere guasti effettivi. Per ragioni di segretezza tali lavori devono essere svolti da collaboratori del DDPS.</p>
</div></section>
</div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Ripercussioni per i Cantoni e i Comuni, per le città, gli agglomerati e le regioni di montagna</a>
</h2>
<div class="collapseable">
<p class="absatzvor-kurs man-font-style-italic man-text-align-left ">Misure di requisizione </p>
<p class="absatz ">Durante la situazione normale (al di fuori delle situazioni militari secondo la LM) la requisizione viene pianificata con i proprietari e i fornitori di servizi. Nel corso di questa preparazione emergono costi per l’esercito e l’amministrazione militare, ma anche per i privati.</p>
<p class="absatz ">Nel complesso, la nuova normativa in materia di requisizione, la limitazione dell’utilizzo e il divieto di utilizzo influiranno sui costi, poiché se nei suoi punti essenziali la requisizione rimane uguale, si estenderà però a ulteriori beni e anche a prestazioni di servizio e a personale che fornisce tali prestazioni. Inoltre viene introdotto un modello organizzativo agile che, per essere abbastanza resiliente, deve anch’esso essere testato. I relativi costi riguardano la Confederazione, l’esercito e l’amministrazione militare. Secondo i principi dell’espropriazione, ora soltanto restrizioni o divieti di utilizzo significativi dovrebbero comportare un diritto a un’indennità. Eventualmente ne deriveranno poi però misure o conseguenze più drastiche. È quindi possibile che insorgano maggiori costi. Occorre determinare chi, tra Confederazione e Cantoni, dovrebbe prendersene carico. Ciò può variare a seconda dell’impiego (servizio d’appoggio a favore di autorità civili in Svizzera oppure servizio attivo per la difesa nazionale) e/o del compito dell’esercito (prevenire la guerra e difendere il Paese [art. 1 cpv. 1 lett. a e b LM] o far fronte a gravi minacce per la sicurezza interna e proteggere persone e infrastrutture critiche [art. 1 cpv. 2 lett. a e c LM]).</p>
<p class="absatz ">In caso di requisizione, saranno interessate sia le aziende sia le imprese. Durante tale periodo o in alcuni casi in modo permanente, il proprietario di un oggetto, ovvero l’imprenditore, non può disporre dei propri beni, ovvero delle proprie imprese. In questo senso, la requisizione e l’esercizio militare interferiscono con i diritti fondamentali delle persone fisiche e giuridiche interessate. L’utilizzo illimitato della proprietà è limitato in modo mirato, da un lato mediante il divieto di utilizzo, dall’altro mediante la limitazione dell’utilizzo. Le restrizioni a breve termine o durature dell’utilizzo possono portare alla distruzione del bene o a una sua immediata confisca de facto a causa del divieto di utilizzo.</p>
<p class="absatz ">Per le imprese e i privati, la confisca temporanea della proprietà e il divieto di utilizzo possono comportare costi. Pur se la confisca del bene di requisizione è adeguata-mente indennizzata dalla Confederazione, ciò può tuttavia generare costi indiretti. Poiché devono essere messi a disposizione materiale e personale, ovvero manodopera, le imprese non possono utilizzarli, cosicché potrebbero non essere più affatto, o soltanto limitatamente, in grado di fornire le proprie ulteriori prestazioni di servizio. Ciò causa perdite di fatturato che devono, parimenti, essere indennizzate. Anche per i privati possono derivarne costi, ad esempio perché non possono più svolgere un’attività per la quale vengono pagati.</p>
<p class="absatzvor-kurs man-font-style-italic man-text-align-left ">Garanzia della continuità d’esercizio e della resilienza nonché della protezione degli impianti di telecomunicazione militari</p>
<p class="absatz ">I diritti d’intervento indicati nel progetto e che devono essere ristabiliti, concessi all’esercito e all’amministrazione militare per la protezione degli impianti di telecomunicazione militari, in futuro dovranno limitare in modo mirato i diritti di proprie-tari di fondi o anche di locatari. Si tratta di restrizioni della garanzia della proprietà di cui all’articolo 26 Cost., della libertà di informazione di cui all’articolo 16 Cost. e della libertà economica di cui all’articolo 27 Cost.</p>
<p class="absatz ">Le restrizioni a tali diritti fondamentali possono essere legittime se sono soddisfatte le condizioni di cui all’articolo 36 Cost. Le condizioni sono le seguenti:</p>
<dl>
<dt>– </dt>
<dd>la restrizione si fonda su una base legale: tale criterio è rispettato se è sancita in una legge federale;</dd>
<dt>– </dt>
<dd>c’è un interesse pubblico per la restrizione: l’interesse pubblico consiste nella capacità di potere monitorare la situazione a favore della Svizzera e quindi di acquisire informazioni. Si tratta, in definitiva, di un’esigenza fondamentale in materia di politica di sicurezza;</dd>
<dt>– </dt>
<dd>la restrizione è proporzionata: per garantire la proporzionalità sono previsti interventi in più fasi a tutti i livelli;</dd>
<dt>– </dt>
<dd>la garanzia della proprietà resta intangibile nella sua essenza. Le restrizioni previste non riguardano l’essenza della garanzia della proprietà.</dd>
</dl>
<p class="absatz ">Il rispetto del principio di proporzionalità deve in ogni caso essere esaminato individualmente. I terzi interessati ricevono un indennizzo adeguato.</p>
</div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable"><p class="absatzvor ">La legislazione militare nonché l’organizzazione, l’istruzione e l’equipaggiamento dell’esercito competono alla Confederazione (art. 60 cpv. 1 Cost.).</p></div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con gli impegni internazionali della Svizzera</a>
</h2>
<div class="collapseable">
<p class="absatzvor ">Le modifiche proposte sono compatibili con gli obblighi della Svizzera in materia di diritto internazionale pubblico e non creano nuovi obblighi per il nostro Paese nei confronti di altri Stati o organizzazioni internazionali.</p>
<p class="absatz ">Sono compatibili anche con il diritto europeo vigente o in preparazione nonché con le raccomandazioni pertinenti nell’ambito della protezione dei diritti umani (Consiglio d’Europa, ONU).</p>
</div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable"><p class="absatzvor ">Nel presente caso si tratta di disposizioni importanti che contengono norme di diritto ai sensi dell’articolo 164 Cost. e che devono essere sancite in una legge formale (LM).</p></div></section><section id="lvl_7/lvl_7.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.4">7.4 Subordinazione al freno alle spese</a>
</h2>
<div class="collapseable">
<p class="absatzvor ">Il progetto non crea nuove disposizioni in materia di sovvenzione (che comportino spese superiori a uno dei valori soglia), né adotta nuovi crediti d’impegno / limiti di spesa (che comportino spese superiori a uno dei valori soglia).</p>
<p class="absatz ">Le modifiche proposte non sottostanno all’articolo 159 capoverso 3 lettera b Cost., poiché non contengono né disposizioni in materia di sussidi sottostanti a detto arti-colo né la base per la creazione di un credito d’impegno o di dotazioni finanziarie.</p>
</div></section><section id="lvl_7/lvl_7.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.5">7.5 Rispetto del principio di sussidiarietà e del principio dell’equivalenza fiscale</a>
</h2>
<div class="collapseable"><p class="absatzvor ">Le modifiche proposte non toccano né il principio di sussidiarietà né il principio dell’equivalenza fiscale.</p></div></section><section id="lvl_7/lvl_7.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.6">7.6 Conformità alla legge sui sussidi</a>
</h2>
<div class="collapseable">
<p class="absatzvor ">Le modifiche proposte non prevedono aiuti finanziari o indennità ai sensi della legge sui sussidi del 5 ottobre 1990<sup><a href="#fn-d7e1875" id="fnbck-d7e1875">42</a></sup>.</p>
<div class="footnotes"><p id="fn-d7e1875"><sup><a href="#fnbck-d7e1875">42</a></sup><sup></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></section><section id="lvl_7/lvl_7.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.7">7.7 Delega di competenze normative</a>
</h2>
<div class="collapseable">
<p class="absatzvor ">Le competenze normative possono essere delegate mediante legge federale, sempreché la Costituzione federale non lo escluda (art. 164 cpv. 2 Cost.). I presenti disegni prevedono le deleghe di competenze normative illustrate di seguito.</p>
<section id="lvl_7/lvl_7.7/lvl_7.7.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.7/lvl_7.7.1">7.7.1 Legge militare</a>
</h3>
<div class="collapseable">
<p class="absatzvor ">L’articolo 29<i>a</i> capoverso 5 autorizza il Consiglio federale a stabilire il soldo dei militari.</p>
<p class="absatz ">Secondo l’articolo 29<i>b</i> capoverso 4, la Base logistica dell’esercito può stabilire il credito di base per persona e per giorno, nonché eventuali supplementi.</p>
<p class="absatz ">Secondo l’articolo 29<i>e</i> capoverso 2, il Consiglio federale può prevedere che i costi per viaggi di congedo siano assunti del tutto o parzialmente dalla Confederazione.</p>
<p class="absatz ">Secondo l’articolo 49 capoverso 4, il Consiglio federale può prevedere che la durata della scuola reclute possa essere aumentata di sei settimane al massimo nel caso di formazioni con particolari esigenze in materia di istruzione.</p>
<p class="absatz ">Secondo l’articolo 55 capoverso 3 lettera a, il Consiglio federale disciplina gli altri servizi d’istruzione che devono essere assolti per conseguire un altro grado, per esercitare una nuova funzione o per una riconversione.</p>
<p class="absatz ">L’articolo 55 capoverso 4 conferisce al Consiglio federale la competenza di autorizzare il DDPS a disciplinare i dettagli relativi ai servizi d’istruzione, quali il fraziona-mento, i partecipanti e le condizioni di ammissione e a delegare questa competenza all’Aggruppamento Difesa.</p>
<p class="absatz ">Secondo l’articolo 80 capoverso 6 e 7, il Consiglio federale può prevedere eccezioni alle misure di requisizione per le autorità e le organizzazioni necessarie al funzionamento dell’economia e al benessere della popolazione. Designa gli organi competenti dell’amministrazione militare e dell’esercito e descrive in dettaglio i loro compiti.</p>
<p class="absatz ">Secondo l’articolo 81 capoverso 6 e 7, il Consiglio federale può prevedere una tale regolamentazione derogatoria anche per quanto riguarda la facoltà di decretare l’esercizio militare. A tale scopo designa gli organi competenti dell’amministrazione militare e dell’esercito e descrive in dettaglio i loro compiti.</p>
<p class="absatz ">L’articolo 93 capoverso 2, secondo periodo autorizza l’Assemblea federale a delegare le sue competenze al Consiglio federale, al DDPS o all’Aggruppamento Difesa.</p>
<p class="absatz ">L’articolo 97 capoverso 5 e 6 comprende per quanto concerne la continuità d’esercizio e la resilienza la stessa delega di competenze normative prevista per le misure di requisizione e per la facoltà di decretare l’esercizio militare. </p>
<p class="absatz ">L’articolo 100<i>a</i> capoverso 6 e 7 comprende questa delega di competenze normative anche in riferimento alla protezione degli impianti di telecomunicazione militari.</p>
<p class="absatz ">Secondo l’articolo 106 capoverso 4 il Consiglio federale disciplina l’organizzazione, le competenze, il valore dell’ordine, l’importo da compensare e la procedura di acqui-sto del materiale dell’esercito.</p>
<p class="absatz ">L’articolo 147 capoverso 2 autorizza il Consiglio federale a definire le procedure digitali.</p>
<p class="absatz ">Secondo l’articolo 148<i>j</i> capoverso 2, il Consiglio federale può prevedere crediti quadro nei settori della sussistenza e dell’alloggio. In tali casi, al DDPS è consentito fissare le pertinenti aliquote.</p>
</div></section><section id="lvl_7/lvl_7.7/lvl_7.7.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_7/lvl_7.7/lvl_7.7.2">7.7.2 Organizzazione dell’esercito</a>
</h3>
<div class="collapseable">
<p class="absatzvor ">L’articolo 4 autorizza il DDPS a determinare la struttura dell’esercito entro i limiti della sua articolazione.</p>
<p class="absatz ">L’articolo 5 autorizza l’Aggruppamento Difesa a disciplinare l’organizzazione dettagliata dell’esercito entro i limiti di tale struttura.</p>
<p class="absatz ">L’articolo 6<i>b</i> autorizza il Consiglio federale in determinate circostanze a superare per cinque anni l’effettivo reale di cui all’articolo 1 capoverso 1.</p>
</div></section>
</div></section><section id="lvl_7/lvl_7.8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.8">7.8 Protezione dei dati</a>
</h2>
<div class="collapseable">
<p class="absatzvor ">Il progetto contiene taluni contenuti inerenti al diritto in materia di protezione dei dati. Come menzionato al punto 1.2, vengono rispettati i principi del <i>privacy by design</i> inerenti a tale diritto. Le previste autorizzazioni di identità e di accesso sistematiche degli utenti ai loro dati personali nella GDS vengono stabilite secondo le procedure standard previste dalla legge e disciplinate in dettaglio dal TDT.</p>
<p class="absatz ">È stata effettuata una valutazione preliminare dei rischi per quanto concerne la necessità di una valutazione d’impatto sulla protezione dei dati (VIPD). Dalla valutazione è risultato che per la maggior parte dei settori non è necessaria alcuna VIPD. Sebbene la quantità dei dati personali da trattare in relazione agli articoli 11 capoverso 1 e 64<i>a</i> capoverso 1 LM oppure agli articoli 17<i>b</i>–17<i>f</i> nonché all’articolo 28 capoverso 1 lettera f LSIM sia considerevole, i trattamenti previsti non rappresentano alcuna situazione di rischio tale da rendere necessaria l’esecuzione di una VIPD.</p>
<p class="absatz ">Al contrario, la creazione del sistema d’informazione ISport ai sensi degli articoli 179<i>s</i>–179<i>x</i> LSIM richiede la compilazione di un tale documento. Da questa VIPD risulta che le misure adottate per il previsto trattamento di dati sanitari garantiscono il rispetto dei diritti fondamentali e rappresentano un rischio per le persone interessate. Nella gestione dell’ISport, l’Aggruppamento Difesa deve garantire che le persone soggette all’obbligo di leva, i militari e i collaboratori dell’Aggruppamento Difesa siano informati in modo esplicito e completo, in particolare sui seguenti punti: i dati trattati, l’obbligo del consenso esplicito al trattamento dei dati da parte della persona interessata (principio di volontarietà), la  possibilità di negare il consenso senza che ne derivi alcun pregiudizio, la possibilità di revocare il consenso.</p>
</div></section>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Tabella sinottica dei dati utilizzati nel rapporto esplicativo</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf man-text-align-left ">Citazione, rinvio</p>
				</th>
				<th class=" man-text-align-left ">
					
					<p class="man-template-tab-kpf man-text-align-left ">Fonte, metodo di calcolo, ipotesi</p>
				</th>
				<th class=" man-text-align-left ">
					
					<p class="man-template-tab-kpf man-text-align-left ">Ultimo aggiornamento</p>
				</th>
				<th class=" man-text-align-left ">
					
					<p class="man-template-tab-kpf man-text-align-left ">Osservazioni</p>
				</th>
			</tr>
			<tr>
				
				
				<td>
					
					<p class="man-template-tab-krpr man-text-align-left ">Pag. 42:</p>
					<p class="man-template-tab-krpr man-text-align-left ">licenza di condurre per conducenti di autocarri cat. C/E, costi ca. 12 000 fr.</p>
				</td>
				<td>
					
					<p class="man-template-tab-krpr man-text-align-left ">Fonte:</p>
					<p class="man-template-tab-krpr man-text-align-left ">ricerca pratica Centro di competenza formazione di guida dell’esercito</p>
				</td>
				<td>
					
					<p class="man-template-tab-krpr man-text-align-left ">Novembre 2022</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
			<tr>
				
				
				<td>
					
					<p class="man-template-tab-krpr man-text-align-left ">Pag. 35:</p>
					<p class="man-template-tab-krpr man-text-align-left ">costi supplementari per strumenti di requisizione, circa 2 mio fr. l’anno</p>
				</td>
				<td>
					
					<p class="man-template-tab-krpr man-text-align-left ">Fonte:</p>
					<p class="man-template-tab-krpr man-text-align-left ">«Réquisition militaire Concept», stime legate alla prassi</p>
				</td>
				<td>
					
					<p class="man-template-tab-krpr man-text-align-left ">Novembre 2022</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
			<tr>
				
				
				<td>
					
					<p class="man-template-tab-krpr man-text-align-left ">Pag. 64:</p>
					<p class="man-template-tab-krpr man-text-align-left ">costi di attuazione delle misure per la protezione di impianti di telecomunicazione militari, tra 100 000 e 500 000 fr. l’anno</p>
				</td>
				<td>
					
					<p class="man-template-tab-krpr man-text-align-left ">Fonte:</p>
					<p class="man-template-tab-krpr man-text-align-left ">stime settore Gestione delle frequenze del Comando Ciber</p>
				</td>
				<td>
					
					<p class="man-template-tab-krpr man-text-align-left ">Novembre 2022</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
			<tr>
				
				
				<td>
					
					<p class="man-template-tab-krpr man-text-align-left ">Pag. 64:</p>
					<p class="man-template-tab-krpr man-text-align-left ">invio di persone con competenza militare per il promovimento militare della pace, fino a 280 000 fr. per invio e anno</p>
				</td>
				<td>
					
					<p class="man-template-tab-krpr man-text-align-left ">Fonte:</p>
					<p class="man-template-tab-krpr man-text-align-left ">settore Relazioni internazionali dell’Aggruppamento Difesa, stima sulla base dell’esperienza pratica degli anni scorsi</p>
				</td>
				<td>
					
					<p class="man-template-tab-krpr man-text-align-left ">Maggio 2022</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
		</table></div>
<p class="abstand1seite "></p>
</div></section></div></section></div>
</div></body>
</html>
