<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel">Comunicazione della Commissione della concorrenza <br>concernente l’apertura di un’indagine «Construction Jura»</h1>
<p class="absatz man-space-before-4">(art. 28 della legge federale del 6 ottobre 1995 sui cartelli e altre limitazioni della concorrenza [Legge sui cartelli, LCart; RS <i>251</i>])</p>
<p class="absatz man-space-before-4">Il 3 novembre 2025 la segreteria della Commissione della Concorrenza, d’intesa con un membro della presidenza, ha avviato un’indagine conformemente all’articolo 27 LCart contro André Chaignat et Fils SA e le sue società affiliate; Bieri et Grisoni S.A. e le sue società affiliate; Comte Construction SA, Germain Comte S.A. e le loro società affiliate; Marti Arc Jura SA, Marti Holding AG e le loro società affiliate; Fernand Perrin S.A., Perrin Holding Sàrl e le loro società affiliate; PMB Construction SA, PMB Holding SA e le loro società affiliate (di seguito: destinatari dell’indagine).</p>
<p class="absatz man-space-before-4">La segreteria dispone di elementi per ritenere che i destinatari dell’indagine, al più tardi dal 2016 e fino almeno al 2023, abbiano regolarmente coordinato le loro offerte per le gare d’appalto nel Cantone del Giura. In particolare, i destinatari dell’indagine si sarebbero scambiati offerte e indicazioni sui prezzi verbalmente e/o via e-mail, concordando così l’aggiudicatario designato e i prezzi da sottoporre per i progetti di costruzione. Tali comportamenti possono costituire un accordo illecito sui prezzi e sulla ripartizione del mercato in funzione dei partner commerciali, conformemente all’articolo 5 capoverso 1 in combinato disposto con l’articolo 5 capoverso 3 lettera a e lettera c LCart. </p>
<p class="absatz man-space-before-4">Entro 30 giorni dalla pubblicazione di questa comunicazione, terzi possono annunciare alla segreteria della Commissione della concorrenza la loro intenzione di partecipare a quest’inchiesta. Conformemente all’articolo 43 capoverso 1 lettera a–c LCart, possono annunciarsi:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt class="man-space-before-4">b. </dt>
<dd class="man-space-before-4">le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt class="man-space-before-4">c. </dt>
<dd class="man-space-before-4">le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p class="absatz man-space-before-4 man-text-align-left">Richieste in questo senso sono da sottoporre al seguente indirizzo: <br>Segreteria della Commissione della concorrenza, Hallwylstrasse 4, 3003 Berna, telefono 058 462 20 40.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">2 dicembre 2025</p>
				</td>
				<td>
					
					<p class="unterschriftenfi1 man-space-before-24">Segreteria della Commissione della concorrenza</p>
				</td>
			</tr>
		</table></div>
<p class="abstand1seite man-space-before-0"></p>
</div></div></body>
</html>
