<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.028--><p class="srnummer ">25.028</p>
<h1 class="erlasstitel botschafttitel ">Messaggio <br>concernente la modifica della legge sull’approvvigionamento economico del Paese</h1>
<p class="botschaftdatum ">del 19 febbraio 2025</p>
<p class="botschaftlinie "></p>
<p class="salutation ">Onorevoli presidenti e consiglieri,</p>
<p class="absatzvor ">con il presente messaggio vi sottoponiamo, per approvazione, il disegno di modifica della legge sull’approvvigionamento economico del Paese<sup><a href="#fn-d7e19" id="fnbck-d7e19">1</a></sup>. </p>
<p class="absatzvor ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">19 febbraio 2025</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titeluebersicht man-font-weight-bold ">Compendio</p>
<p class="absatzkurs man-font-style-italic "><b>La presente revisione di legge è di natura organizzativa. L’obiettivo è abolire la condirezione dell’Approvvigionamento economico del Paese (AEP), finora affidata al delegato all’approvvigionamento economico del Paese, che esercita questa attività a titolo accessorio, e al direttore supplente dell’Ufficio federale per l’approvvigionamento economico del Paese (UFAE). Le due funzioni vengono ora riunite in un unico posto a tempo pieno di delegato all’approvvigionamento economico del Paese, a cui è affidata la direzione sia dell’UFAE sia dell’AEP. </b></p>
<p class="zwischentitel man-font-weight-bold "><i>Situazione iniziale</i></p>
<p class="absatzkurs man-font-style-italic ">Secondo l’articolo 102 della Costituzione federale, l’approvvigionamento del Paese in beni e servizi vitali spetta in primo luogo all’economia. La Confederazione assicura l’approvvigionamento del Paese in beni e servizi vitali in caso di minacce d’ordine egemonico o bellico nonché in caso di gravi situazioni di penuria cui l’economia non è in grado di rimediare da sé. La Costituzione affida alla Confederazione il compito di adottare a tal fine misure preventive.</p>
<p class="absatzkurs man-font-style-italic ">La Confederazione concretizza questo compito nella legge sull’approvvigionamento economico del Paese. La versione attuale (Legge sull’approvvigionamento del Paese; LAP) è stata adottata il 17 giugno 2016 ed è entrata in vigore il 1° giugno 2017. Gli sviluppi intervenuti in vari ambiti dell’approvvigionamento economico del Paese, le nuove conoscenze acquisite e le esperienze maturate nella pratica hanno evidenziato la necessità di una revisione della legge. </p>
<p class="absatzkurs man-font-style-italic ">A tal fine, il Dipartimento federale dell’economia, della formazione e della ricerca ha avviato nel 2021 un progetto di riforma. Sulla base di questo progetto il Consiglio federale ha deciso di procedere a una revisione parziale della LAP per rafforzare l’organizzazione e il funzionamento dell’Approvvigionamento economico del Paese, così da adeguarli alle nuove esigenze. </p>
<p class="absatzkurs man-font-style-italic ">L’Approvvigionamento economico del Paese (AEP) è una forma organizzativa unica nel suo genere, che si è sviluppata nel corso del tempo in funzione dei compiti pubblici conferiti. Si basa sul principio di milizia, che trova origine nell’economia di guerra. Oggi il nucleo permanente è costituito dal delegato, nominato dal Consiglio federale, dai responsabili dei settori specializzati (organi di milizia) e dall’Ufficio federale per l’approvvigionamento economico del Paese. A seconda del compito da svolgere, possono essere coinvolti altri attori dell’economia e dell’amministrazione. </p>
<p class="absatzkurs man-font-style-italic ">La struttura direttiva è quindi un elemento chiave per il funzionamento dell’AEP. È necessario semplificare i compiti direttivi e concentrarli nelle mani di una sola persona. Il 30 marzo 2022 il Consiglio federale ha pertanto deciso di portare il grado di occupazione del delegato all’approvvigionamento economico del Paese al 100 per cento, in deroga all’articolo 58 capoverso 2 LAP, fino alla conclusione della prevista revisione della LAP. L’impiego a tempo pieno è previsto solo fino alla fine del 2026. </p>
<p class="absatzkurs man-font-style-italic "><tmp:inl name="w:shd" md="S" id="d7e664" xmlns:tmp="urn:com:c-moria:legi4ch:xslt:temp"></tmp:inl>Inizialmente era previsto che il messaggio sulla revisione parziale della LAP avrebbe dovuto essere adottato e sottoposto al Parlamento entro la fine del 2024 e avrebbe dovuto trattare la trasformazione della funzione di delegato in un impiego a tempo <tmp:inl md="E" id="d7e664" xmlns:tmp="urn:com:c-moria:legi4ch:xslt:temp"></tmp:inl><tmp:inl name="w:shd" md="S" id="d7e676" xmlns:tmp="urn:com:c-moria:legi4ch:xslt:temp"></tmp:inl>pieno e a tempo indeterminato. Tuttavia, le dimissioni del delegato alla fine del 2024 e altri cambiamenti imprevisti a livello di personale hanno comportato ritardi significativi, rendendo ora molto più difficile il reclutamento di una nuova figura apicale, visto che la posizione è a tempo determinato fino alla fine del 2026. <tmp:inl md="E" id="d7e676" xmlns:tmp="urn:com:c-moria:legi4ch:xslt:temp"></tmp:inl>Dopo una lunga fase di stress e riorganizzazione, è fondamentale che vi sia una gerarchia chiara all’interno dell’AEP. Per questo motivo, le disposizioni di legge relative alla funzione del delegato previste nella revisione parziale della LAP vengono sottoposte anticipatamente al Parlamento in un messaggio separato. </p>
<p class="zwischentitel man-font-weight-bold "><i>Contenuto del progetto</i></p>
<p class="absatzkurs man-font-style-italic ">Il progetto è incentrato sulla direzione dell’AEP e sull’interazione tra il delegato e i settori specializzati, e comprende i seguenti aspetti:</p>
<dl>
<dt>
<i>–</i><i> </i>
</dt>
<dd><i>la trasformazione della funzione di delegato in un impiego a tempo pieno;</i></dd>
<dt>
<i>–</i><i> </i>
</dt>
<dd><i>la definizione dei compiti dei settori specializzati, organizzati secondo il principio di milizia.</i></dd>
</dl>
<p class="absatz "></p>
<p class="titelbotschaftinnen ">Messaggio</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup>  <a href="https://fedlex.data.admin.ch/eli/fga/2025/813" target="_blank">FF <b>2025</b> 813</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale </a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Necessità di agire e obiettivi</a>
</h2>
<div class="collapseable">
<p class="absatzvor ">La revisione totale della legge del 17 giugno 2016<sup><a href="#fn-d7e111" id="fnbck-d7e111">2</a></sup> sull’approvvigionamento del Paese (LAP) è entrata in vigore il 1° giugno 2017. Gli sviluppi intervenuti in vari ambiti dell’Approvvigionamento economico del Paese (AEP) e le esperienze maturate nella pratica hanno evidenziato la necessità di una revisione della legge.</p>
<p class="absatz ">Dopo le massicce perdite subite dalla Confederazione a causa della crisi mondiale che ha investito la navigazione marittima, a partire dal 2018 l’AEP è stato sottoposto a un’analisi approfondita da parte di diversi organi. I rapporti<sup><a href="#fn-d7e124" id="fnbck-d7e124">3</a></sup> risultanti mettono in evidenza lacune e rischi legati alla normativa vigente nonché deficit sul piano dell’esecuzione.</p>
<p class="absatz ">A seguito di questi rapporti, il Dipartimento federale dell’economia, della formazione e della ricerca (DEFR) ha avviato nel 2021 una riforma dell’AEP<sup><a href="#fn-d7e147" id="fnbck-d7e147">4</a></sup>, ponendo l’accento sulle sfide riguardanti le strutture direttive e organizzative. Sulla base di questo progetto, il Consiglio federale ha deciso di rafforzare l’organizzazione e il funzionamento dell’AEP, nel quadro di una revisione parziale della LAP, al fine di adeguarli alle nuove e crescenti esigenze. Un elemento importante della revisione è la struttura direttiva, che si intende semplificare: la direzione dell’AEP e la direzione dell’UFAE vengono affidate a una sola persona.</p>
<p class="absatz ">La revisione parziale tiene inoltre conto delle esperienze maturate durante la pandemia di COVID-19 e in relazione al rischio di una penuria di energia elettrica nell’inverno 2022/23.</p>
<p class="absatz ">Dalla partenza del delegato in carica alla fine del 2024, l’AEP è diretto <i>ad interim</i> dal direttore dell’Ufficio federale del servizio civile, con un grado di occupazione del 50 per cento. Per trovare una soluzione definitiva e assicurare per quanto possibile una continuità nella direzione, è estremamente importante occupare la posizione di delegato e renderla a tempo pieno. Tuttavia, è necessario modificare la legge attuale. </p>
<p class="absatz ">La presente modifica si limita pertanto agli aspetti organizzativi della revisione parziale proposta. Le disposizioni di legge relative alla funzione del delegato previste nella revisione parziale della LAP vengono così anticipate e sottoposte separatamente al Parlamento. </p>
<p class="absatz ">Il fatto di affidare la direzione a una sola persona comporta un cambiamento in termini di responsabilità. Il delegato dovrà regolare e coordinare l’interazione tra tutti gli attori dell’AEP (settori specializzati, autorità) e sarà responsabile della direzione operativa dell’UFAE, il che comporta alcuni cambiamenti in relazione ai compiti dei settori specializzati. </p>
<p class="absatz ">Inoltre, la denominazione «Approvvigionamento economico del Paese» ha l’obiettivo di rendere chiaro il nuovo approccio, che prevede una gestione centralizzata e una maggiore collaborazione tra i vari attori.</p>
<div class="footnotes">
<p id="fn-d7e111"><sup><a href="#fnbck-d7e111">2</a></sup><sup></sup>  <a href="https://fedlex.data.admin.ch/eli/cc/2017/308" target="_blank">RS <b>531</b></a></p>
<p id="fn-d7e124"><sup><a href="#fnbck-d7e124">3</a></sup><sup></sup><sup> </sup>  <a href="https://www.parlament.ch/centers/documents/it/bericht-gpk-n-s-hochseeschifffahrts-buergschaften-2018-06-26-i.pdf" target="_blank">
				Rapporto delle CDG del 26 giu. 2018
			</a>; <a href="https://www.parlament.ch/centers/documents/it/bericht-gpk-hochseeschifffahrts-buergschaften-2019-06-25-i.pdf" target="_blank">
				rapporto sintetico delle CDG del 25 giu. 2019
			</a>; <a href="https://www.parlament.ch/centers/documents/de/bericht-fin-del-solidarbuergschaften-hochseeflotte-2019-06-27-d.pdf" target="_blank">
				rapporto
				 della DelFin del 27 giu. 2019 sulle fideiussioni solidali della Confederazione per le navi svizzere d’alto mare
			</a> (non disponibile in italiano); <a href="https://www.newsd.admin.ch/newsd/message/attachments/63893.pdf" target="_blank">
				rapporto del 18 set. 2020 sull’inchiesta amministrativa riguardante l’organizzazione, le strutture e i processi 
				nell’approvvigionamento
				 economico del Paese
			</a> (non disponibile in italiano).</p>
<p id="fn-d7e147"><sup><a href="#fnbck-d7e147">4</a></sup><sup></sup>  Il rapporto finale è disponibile in tedesco all’indirizzo www.admin.ch &gt; www.admin.ch &gt; Documentazione &gt; <a href="https://www.admin.ch/gov/it/pagina-iniziale/documentazione/comunicati-stampa.msg-id-87796.html" target="_blank">
				Comunicato stampa del 30 mar. 2022: Il Consiglio federale ha preso decisioni di principio per una migliore sicurezza dell’approvvigionamento
			</a>.</p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Alternative esaminate e opzione scelta</a>
</h2>
<div class="collapseable">
<p class="absatzvor ">Il DEFR ha valutato l’opzione di sottoporre all’Assemblea federale la revisione parziale della LAP nel suo complesso. Tuttavia, per le ragioni sopra esposte, si è deciso di procedere diversamente: si riteneva infatti che vi sarebbe stato un rischio troppo elevato di ritrovarsi confrontati per un periodo prolungato con una direzione <i>ad interim</i> e una disponibilità solo parziale della figura al vertice dell’AEP. </p>
<p class="absatz ">Inoltre, l’attuale legislazione non prevede l’impiego di un delegato a tempo pieno. Tuttavia, le esperienze degli ultimi anni e le sfide che la Svizzera sta affrontando e continuerà ad affrontare in un contesto geopolitico particolarmente incerto non consentono un impegno a tempo parziale. Il delegato ricopre una posizione chiave, che funge da tramite tra il settore economico e l’Amministrazione federale.</p>
<p class="absatz ">Per questi motivi e per rendere attrattivo il posto vacante, il Consiglio federale ha deciso di sottoporre all’Assemblea federale solo le modifiche alla legge relative al delegato e alla struttura dell’AEP, così da garantire anche in futuro un approvvigionamento economico del Paese di alta qualità.</p>
</div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Rapporto con il programma di legislatura e il piano finanziario, nonché con le strategie del Consiglio federale</a>
</h2>
<div class="collapseable">
<p class="absatzvor ">Il progetto è parte della revisione parziale della LAP annunciata nel messaggio del 24 gennaio 2024<sup><a href="#fn-d7e184" id="fnbck-d7e184">5</a></sup> sul programma di legislatura 2023–2027 e nel decreto federale del 6 giugno 2024<sup><a href="#fn-d7e197" id="fnbck-d7e197">6</a></sup> sul programma di legislatura 2023–2027, e contribuisce al raggiungimento dell’obiettivo 18 del programma di legislatura 2023–2027 («La Svizzera accresce le proprie capacità di condotta nella gestione delle crisi, rafforza la propria capacità di resistenza e dispone di strumenti e mezzi per affrontare i pericoli e le minacce alla propria sicurezza»). </p>
<p class="absatz ">L’adozione del messaggio sulla revisione parziale della LAP nel 2025 viene inclusa nel preventivo 2025 con piano integrato dei compiti e delle finanze 2026–2028<sup><a href="#fn-d7e212" id="fnbck-d7e212">7</a></sup>. </p>
<p class="absatz ">L’adeguamento anticipato delle disposizioni relative alla struttura direttiva non era previsto, ma è opportuno in quanto ha lo scopo di garantire la direzione dell’AEP nel suo insieme (milizia e amministrazione). In considerazione delle grandi sfide che comporta l’attuazione dell’attuale riforma dell’AEP e dei compiti che i settori dell’energia e dell’approvvigionamento di farmaci devono affrontare, il Consiglio federale ritiene essenziale occupare al più presto e a tempo pieno il posto di delegato.</p>
<div class="footnotes">
<p id="fn-d7e184"><sup><a href="#fnbck-d7e184">5</a></sup><sup></sup>  <a href="https://fedlex.data.admin.ch/eli/fga/2024/525" target="_blank">FF <b>2024 </b>525</a>, in part. pag. 93 e 115</p>
<p id="fn-d7e197"><sup><a href="#fnbck-d7e197">6</a></sup><sup></sup> <a href="https://fedlex.data.admin.ch/eli/fga/2024/1140" target="_blank">FF <b>2024 </b>1140</a>, in part. art. 19 n. 102</p>
<p id="fn-d7e212"><sup><a href="#fnbck-d7e212">7</a></sup><sup></sup> Preventivo 2025 con piano integrato dei compiti e delle finanze, vol. 2, pag. 67.</p>
</div>
</div></section><section id="lvl_1/lvl_1.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.4">1.4 Stralcio di interventi parlamentari</a>
</h2>
<div class="collapseable"><p class="absatzvor ">Il progetto non concerne alcun intervento parlamentare in sospeso.</p></div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable"><section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Risultati della procedura di consultazione</a>
</h2>
<div class="collapseable">
<p class="absatzvor ">Su incarico del Consiglio federale, dal 15 dicembre 2023 al 31 marzo 2024 il DEFR ha condotto una procedura di consultazione sulla revisione parziale della legge sull’approvvigionamento del Paese<inl><sup><sup><a href="#fn-d7e234" id="fnbck-d7e234">8</a></sup></sup></inl>.</p>
<p class="absatz ">Sono stati invitati a partecipare i Governi dei 26 Cantoni, la Conferenza dei governi cantonali, 10 partiti politici, 3 associazioni mantello dei Comuni, delle città e delle regioni di montagna, 37 associazioni (mantello) dell’economia e 4 commissioni extraparlamentari.</p>
<p class="absatz ">In totale sono pervenuti 98 pareri. Si sono espressi 25 Cantoni, la Conferenza dei direttori cantonali dell’economia pubblica, la Conferenza dei direttori cantonali dell’energia e la Conferenza dei direttori cantonali dell’agricoltura, così come 4 partiti politici, un’associazione mantello nazionale dei Comuni, delle città e delle regioni di montagna, 51 associazioni (mantello) e organizzazioni dell’economia, 3 commissioni extraparlamentari e 12 imprese.</p>
<p class="absatz ">In generale il progetto è stato accolto con favore, ma sono pervenuti numerosi commenti e suggerimenti di modifica. Solo le modifiche relative alle disposizioni organizzative sono oggetto del presente messaggio, per cui la sintesi si limita ai risultati emersi in merito a queste ultime. Per ulteriori dettagli, si rimanda al rapporto sui risultati della consultazione<sup><a href="#fn-d7e252" id="fnbck-d7e252">9</a></sup>.</p>
<p class="absatz ">Dai risultati emerge un chiaro sostegno alla nuova direzione dell’organizzazione e alla trasformazione della funzione di delegato in un posto a tempo pieno. Tre quarti dei partecipanti sono inoltre favorevoli all’idea di affidare la direzione a una sola persona. Ritengono che, affinché l’AEP possa adottare misure appropriate ed efficaci, soprattutto in situazioni di crisi, sia necessario rafforzare le strutture e la direzione dell’UFAE a livello organizzativo. Sostengono inoltre che gli eventi passati abbiano dimostrato l’importanza di mantenere un impegno costante nella gestione delle situazioni di grave penuria. La professionalizzazione della funzione di delegato, che prevede la creazione di un posto a tempo pieno, ha ottenuto un ampio consenso, data la crescente importanza di tale figura come tramite tra economia e amministrazione</p>
<p class="absatz ">I restanti partecipanti sostengono a grandi linee il testo posto in consultazione ma propongono delle modifiche. In particolare, è stato osservato che un delegato impiegato a tempo pieno rischierebbe di allontanarsi troppo dall’economia e dalle sue realtà, il che potrebbe compromettere la posizione in primo piano di quest’ultima nell’ambito dell’approvvigionamento economico del Paese. Per questo motivo viene reputato importante che durante la selezione venga dato particolare peso all’esperienza nel settore economico dei candidati.</p>
<p class="absatz ">Per quanto riguarda la definizione dei compiti dei settori specializzati, nei pareri è stato sottolineato che non vanno trascurati il principio di milizia e il principio di sussidiarietà, pilastri del sistema dell’AEP. Mentre la maggioranza dei partecipanti è favorevole al nuovo disciplinamento della responsabilità, i contrari temono che affidando la responsabilità al delegato si rischi un indebolimento della milizia. </p>
<p class="absatz ">Le osservazioni di cui sopra sono state prese in considerazione nell’attuale versione del progetto di legge. I settori specializzati, in quanto parte dell’organizzazione centrale dell’AEP, sono ancora chiamati a partecipare all’attuazione nell’ambito delle loro competenze. L’importanza del principio di sussidiarietà è sottolineata dal fatto che il delegato deve avere uno stretto rapporto con l’economia. </p>
<div class="footnotes">
<p id="fn-d7e234"><sup><a href="#fnbck-d7e234">8</a></sup><sup></sup> <a href="https://fedlex.data.admin.ch/eli/fga/2023/2879" target="_blank">FF <b>2023 </b>2879</a></p>
<p id="fn-d7e252"><sup><a href="#fnbck-d7e252">9</a></sup><sup></sup> Il rapporto è disponibile su <a href="http://www.admin.ch" target="_blank">
				www.admin.ch 
			</a>&gt; Diritto federale &gt; Procedure di consultazione &gt; Procedure di consultazione concluse &gt; 2023 &gt; Dipartimento federale dell’economia, della formazione e della ricerca.</p>
</div>
</div></section></div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Diritto comparato, in particolare rapporto con il diritto europeo</a>
</h1>
<div class="collapseable"><p class="absatzvor ">Le modifiche proposte riguardano esclusivamente il diritto nazionale.</p></div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Punti essenziali del progetto</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 La normativa proposta</a>
</h2>
<div class="collapseable">
<p class="absatzvor ">Il progetto prevede che il delegato all’approvvigionamento economico del Paese svolga il mandato come attività principale. Alla luce delle forti tensioni geopolitiche e del rischio di incontrare difficoltà di approvvigionamento in più settori, l’esercizio a titolo accessorio di questa funzione sempre più importante non può più rispondere alla necessità di osservare e analizzare costantemente l’evoluzione della situazione e di mantenere la rete di contatti con l’Amministrazione e gli ambienti economici. In quanto punto di collegamento tra Confederazione, Cantoni ed economia, questa funzione è centrale quando si tratta di definire gli obiettivi dell’approvvigionamento economico del Paese, valutare le disposizioni necessarie e accelerarne la preparazione o presentare al DEFR proposte per attivare misure. Per snellire i processi decisionali, il progetto prevede che il delegato ricopra anche la funzione di direttore dell’UFAE.</p>
<p class="absatz ">La posizione dei settori specializzati cambia solo marginalmente rispetto a quanto previsto dalla legge attuale: questi ultimi continueranno a occuparsi della preparazione delle misure di gestione avvalendosi dell’esperienza pratica. L’efficienza dell’AEP si valuta in base all’applicabilità delle misure adottate in caso di necessità e agli effetti di queste ultime. In altri termini, i settori specializzati sono chiamati a rispondere in termini di idoneità, attuabilità ed efficacia di tali misure.</p>
<p class="absatz ">Le organizzazioni il cui scopo principale è quello di prevenire e gestire le situazioni di crisi necessitano di decisioni e istruzioni iscritte in un quadro semplice e chiaro, cosa che la legge attuale non offre. Sebbene siano gestiti dal delegato, i settori specializzati possono anche venire incaricati di svolgere compiti direttamente dal Consiglio federale, un raddoppiamento dei rapporti di subordinazione che il presente progetto intende correggere. Tuttavia, il Consiglio federale avrà ancora la facoltà di delegare determinati compiti specifici quando sono necessarie misure d’intervento economico per contrastare situazioni di grave penuria. </p>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Compatibilità tra compiti e finanze</a>
</h2>
<div class="collapseable"><p class="absatzvor ">Le modifiche proposte della LAP non hanno alcun impatto sui costi dell’AEP. L’aumento del grado di occupazione del delegato all’approvvigionamento economico del Paese dal 40 al 100 per cento, attuato già nel 2022, diventa definitivo. La posizione di direttore supplente dell’UFAE viene assorbita nella nuova posizione di delegato a tempo pieno.</p></div></section><section id="lvl_4/lvl_4.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.3">4.3 Attuazione</a>
</h2>
<div class="collapseable">
<p class="absatzvor ">L’attuazione e l’esecuzione dell’AEP continueranno a essere basate sull’attuale dispositivo previsto dalla LAP vigente, suddiviso in due fasi: una fase preparatoria e una fase d’intervento. Nella fase preparatoria l’AEP elabora le misure per la fase d’intervento, responsabilizza gli attori chiave e la popolazione e rafforza la resilienza dei processi di approvvigionamento. Il contributo di esperti provenienti dal settore economico è di grande importanza, in quanto devono garantire l’attuabilità di una misura. Il presente progetto non apporta alcuna modifica in questo senso. </p>
<p class="absatz ">La trasformazione della funzione di delegato a impiego a tempo pieno e la precisazione delle responsabilità correlate devono essere riportate nell’ordinanza del 10 maggio 2017<sup><a href="#fn-d7e295" id="fnbck-d7e295">10</a></sup> sull’approvvigionamento economico del Paese (art. 2 cpv. 1 e art. 5). </p>
<div class="footnotes"><p id="fn-d7e295"><sup><a href="#fnbck-d7e295">10</a></sup><sup></sup>  <a href="https://fedlex.data.admin.ch/eli/cc/2017/308" target="_blank">RS <b>531</b></a>.<b></b><i><b>11</b></i></p></div>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Commento ai singoli articoli</a>
</h1>
<div class="collapseable">
<p class="titelartikelkomm man-font-style-italic ">Art. 2 lett. c</p>
<p class="absatz ">La disposizione viene abrogata.</p>
<p class="absatz ">Questa disposizione, che definisce la nozione di «settori specializzati», riflette l’organizzazione di milizia dell’AEP. Di natura soprattutto organizzativa, determina quali specialisti debbano essere rappresentati nei settori specializzati. La composizione e i compiti dei settori specializzati vengono ripresi in forma sintetica nel nuovo articolo 58<i>b</i> all’interno del capitolo 8 LAP (Esecuzione).</p>
<p class="titelartikelkomm man-font-style-italic ">Art. 5 cpv. 1 e 2</p>
<p class="absatz ">Le organizzazioni il cui scopo principale è quello di prevenire e gestire le situazioni di crisi necessitano di decisioni e istruzioni iscritte in un quadro semplice e chiaro. Per questo motivo vengono modificati i capoversi 1 e 2 dell’articolo 5. </p>
<p class="absatz ">Il capoverso 1 introduce l’organizzazione nel suo insieme con la denominazione «Approvvigionamento economico del Paese» (AEP). </p>
<p class="absatz ">Il delegato è responsabile dell’adempimento dei compiti previsti dalla legge. Di conseguenza, il mandato legale non è affidato solo ai settori specializzati, ma anche all’AEP in quanto organizzazione. </p>
<p class="absatz ">Il delegato chiarisce con i vari attori dell’AEP le modalità e la forma per adempiere questo mandato e ripartisce i compiti. </p>
<p class="absatz ">Nell’ambito delle misure preparatorie devono essere definiti gli strumenti, le misure e le competenze prima e dopo la situazione di penuria. Rimane invariato il principio secondo il quale le misure preparatorie non devono provocare una distorsione della concorrenza.</p>
<p class="absatz ">I compiti del delegato e dei settori specializzati sono disciplinati nei nuovi articoli 58<i>a</i> e 58<i>b</i>.</p>
<p class="titelartikelkomm man-font-style-italic ">Art. 57 cpv. 2</p>
<p class="absatz ">L’articolo 57 capoverso 2 è abrogato. La disposizione viene integrata nel nuovo articolo 58<i>b</i> senza alcuna modifica materiale, creando così un parallelismo con l’articolo 58<i>a</i>.</p>
<p class="titelartikelkomm man-font-style-italic ">Art. 58</p>
<p class="absatz ">La rubrica dell’articolo viene adeguata, così da comprendere tutte le parti che compongono l’AEP. Il capoverso 1 definisce gli attori che costituiscono il nucleo dell’organizzazione, mentre il capoverso 2 conferisce al Consiglio federale la facoltà di designare altri organi della Confederazione tenuti a partecipare all’esecuzione dei compiti dell’AEP.</p>
<p class="titelartikelkomm man-font-style-italic ">Art. 58a</p>
<p class="absatz ">L’articolo presenta chiaramente i compiti, la responsabilità e le competenze del delegato. Questa figura deve aver acquisito una vasta esperienza nel settore dell’economia, esperienza tanto più importante dato che la funzione di delegato non viene più svolta a titolo accessorio. </p>
<p class="absatz ">Il progetto di legge prevede che il delegato assuma inoltre la funzione di direttore dell’UFAE: ciò consente di chiarire la sua posizione gerarchica, che a volte è stata percepita come piuttosto vaga. Inoltre, il progetto prevede un aumento del tasso di occupazione, dati i compiti supplementari che il delegato deve svolgere in questa nuova veste: l’attuale occupazione a tempo parziale diventa una funzione a tempo pieno. Oltre a essere a capo dei settori specializzati e dell’UFAE, il delegato è tenuto a monitorare continuamente la situazione in materia di approvvigionamento. Per svolgere questo compito si avvale delle competenze dei settori specializzati, integrando nelle valutazioni statistiche, analisi e rilevazioni effettuate da altre autorità e dal settore economico. Il monitoraggio permanente serve ad adattare le misure alla situazione specifica.</p>
<p class="absatz ">In base al diritto vigente, spetta al Consiglio federale osservare la situazione in materia di approvvigionamento. Trattandosi di un compito prevalentemente tecnico, questa competenza non è attribuita a un livello adeguato; è quindi previsto che in futuro sia il delegato a occuparsene. La competenza finora conferita al Consiglio federale all’articolo 62 LAP è ora disciplinata nell’articolo 58<i>a</i> capoversi 4 e 5.</p>
<p class="absatz ">Il capoverso 5 disciplina la condizione della neutralità concorrenziale in relazione alle rilevazioni statistiche. Se, durante la fase di preparazione, determinati specialisti attivi nei settori specializzati hanno accesso a informazioni commerciali sensibili, un uso improprio di queste informazioni può avere un impatto negativo sul libero mercato. Occorre quindi garantire che le conoscenze acquisite grazie ai dati raccolti e alla valutazione della situazione in materia di approvvigionamento non provochino distorsioni della concorrenza. </p>
<p class="titelartikelkomm man-font-style-italic ">Art. 58b</p>
<p class="absatz ">L’articolo disciplina i compiti dei settori specializzati all’interno dell’AEP. </p>
<p class="absatz ">Il capoverso 1 riprende le disposizioni dell’attuale articolo 57 capoverso 2, mentre il capoverso 2 disciplina la composizione dei settori specializzati. I settori specializzati riuniscono tutti i principali attori dei settori economici interessati, purché ciò sia ragionevole, pertinente e oggettivamente possibile. Se in un settore sono coinvolti sia specialisti provenienti dall’economia sia specialisti provenienti dal settore pubblico, i primi devono costituire la maggioranza. Questa composizione riflette il fatto che il settore economico è il principale responsabile dell’approvvigionamento economico del Paese di beni e servizi d’importanza vitale. Nei settori specializzati devono essere rappresentati i consumatori particolarmente colpiti dalle misure di intervento. Nel settore dell’energia, per esempio, una composizione unilaterale dei settori specializzati, senza una sufficiente inclusione dei fornitori che non sono gestori di rete e dei clienti finali, rischierebbe di provocare distorsioni della concorrenza e un isolamento del mercato. È opportuno che i rappresentanti del settore della produzione e della distribuzione e i rappresentanti dei gruppi di consumatori collaborino per assicurare l’approvvigionamento economico del Paese, ma va deciso caso per caso se questa collaborazione debba avvenire all’interno di un settore specializzato o meno.</p>
<p class="absatz ">Per soddisfare il crescente bisogno di trasparenza dell’Amministrazione, in futuro sarà obbligatorio rendere noti i legami con i gruppi di interesse.</p>
<p class="absatz ">I settori specializzati rimangono subordinati al delegato. Si occupano principalmente di sviluppare misure per prevenire o superare il più rapidamente possibile una crisi di approvvigionamento in beni e servizi d’importanza vitale, e devono garantirne l’attuabilità. In collaborazione con l’UFAE sviluppano per il Paese strumenti validi ed efficaci, al fine di prevenire situazioni di penuria e poter intervenire in tali casi.</p>
<p class="absatz ">I settori specializzati mettono le proprie competenze e la propria rete professionale al servizio dell’approvvigionamento economico del Paese al fine di affrontare le difficoltà in questo ambito.</p>
<p class="absatz ">Il Consiglio federale mantiene inoltre la possibilità di ricorrere ai settori specializzati per l’esecuzione di misure d’intervento temporanee; come attualmente nel caso delle ordinanze relative alla liberazione di scorte obbligatorie. Viene inoltre sancito a livello di legge che, quando conferisce compiti ai settori specializzati, il Consiglio federale può anche autorizzarli a emanare decisioni.</p>
<p class="absatz ">Per valutare la situazione in materia di approvvigionamento, anche in caso di crisi, viene fatto ricorso alle conoscenze specialistiche e alle competenze dei settori specializzati. </p>
<p class="absatz ">Tramite gli organi di milizia l’AEP può quindi acquisire un sapere al quale avrebbe altrimenti accesso soltanto ampliando il proprio apparato amministrativo o affidando costosi incarichi a esperti.</p>
<p class="titelartikelkomm man-font-style-italic ">Art. 62</p>
<p class="absatz ">La disposizione viene abrogata. L’osservazione della situazione in materia di approvvigionamento è ora affidata al delegato in collaborazione con i settori specializzati (cfr. art. 58<i>a</i> cpv. 3 e 4 D-LAP).</p>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni per la Confederazione</a>
</h2>
<div class="collapseable"><section id="lvl_6/lvl_6.1/lvl_6.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_6/lvl_6.1/lvl_6.1.1">6.1.1 Ripercussioni sull’effettivo del personale</a>
</h3>
<div class="collapseable"><p class="absatzvor ">Il progetto di legge rende definitivo l’aumento dal 40 al 100 per cento, già implementato e messo a preventivo nel 2022, del tasso di occupazione del delegato all’approvvigionamento economico del Paese. Non sono previste ulteriori ripercussioni sull’effettivo del personale. </p></div></section></div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Ripercussioni per i Cantoni</a>
</h2>
<div class="collapseable"><p class="absatzvor ">La modifica del tasso di occupazione del delegato non ha ripercussioni per i Cantoni. Questi ultimi continueranno a essere coinvolti nell’attuazione delle misure adottate in caso di grave penuria e a procedere ai preparativi richiesti per adempiere i loro compiti. </p></div></section><section id="lvl_6/lvl_6.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.3">6.3 Ripercussioni sull’economia</a>
</h2>
<div class="collapseable"><p class="absatzvor ">Non vi sono ripercussioni sull’economia.</p></div></section><section id="lvl_6/lvl_6.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.4">6.4 Ripercussioni sulla società e sull’ambiente</a>
</h2>
<div class="collapseable"><p class="absatzvor ">Il progetto non ha particolari ripercussioni sui vari fattori sociali quali formazione, cultura, parità di genere, ambiente o altro.</p></div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable">
<p class="absatzvor ">Le disposizioni contenute nel presente progetto si fondano sull’articolo 102 della Costituzione federale (Cost.)<sup><a href="#fn-d7e414" id="fnbck-d7e414">11</a></sup>, secondo il quale la Confederazione assicura l’approvvigionamento del Paese in beni e servizi vitali in caso di minacce d’ordine egemonico o bellico nonché in caso di gravi situazioni di penuria cui l’economia non è in grado di rimediare da sé. La Confederazione adotta misure preventive.</p>
<div class="footnotes"><p id="fn-d7e414"><sup><a href="#fnbck-d7e414">11</a></sup><sup></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con gli impegni internazionali della Svizzera</a>
</h2>
<div class="collapseable"><p class="absatzvor ">Le disposizioni proposte non incidono in alcun modo con gli impegni internazionali né creano nuovi impegni. </p></div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable"><p class="absatzvor ">Secondo l’articolo 164 capoverso 1 Cost., tutte le disposizioni importanti che contengono norme di diritto sono emanate sotto forma di legge federale. La presente modifica sottostà in quanto tale a referendum facoltativo (art. 141 cpv. 1 lett. a Cost.). La scelta di una legge formale si giustifica con il previsto adeguamento della struttura dell’AEP.</p></div></section><section id="lvl_7/lvl_7.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.4">7.4 Subordinazione al freno alle spese</a>
</h2>
<div class="collapseable"><p class="absatzvor ">Il progetto non contiene né nuove disposizioni in materia di sussidi né nuovi crediti d’impegno e limiti di spesa tali da comportare spese uniche superiori a 20 milioni di franchi o nuove spese ricorrenti di oltre 2 milioni di franchi.</p></div></section><section id="lvl_7/lvl_7.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.5">7.5 Rispetto del principio di sussidiarietà e del principio dell’equivalenza fiscale</a>
</h2>
<div class="collapseable">
<p class="absatzvor ">Nell’assegnazione e nell’adempimento dei compiti statali va osservato il principio della sussidiarietà (art. 5<i>a</i> Cost.). La Confederazione assume unicamente i compiti che superano la capacità dei Cantoni o che esigono un disciplinamento uniforme da parte sua (art. 43<i>a</i> cpv.1 Cost.). </p>
<p class="absatz ">In base all’articolo 102 capoverso 1 Cost., la Confederazione dispone di una competenza legislativa vincolante e di ampia portata con successivo effetto derogatorio. È quindi responsabile dell’organizzazione dell’AEP, che necessita di un disciplinamento uniforme.</p>
<p class="absatz ">Il progetto non incide sul principio dell’equivalenza fiscale. </p>
</div></section><section id="lvl_7/lvl_7.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.6">7.6 Conformità alla legge sui sussidi</a>
</h2>
<div class="collapseable"><p class="absatzvor ">Il progetto non contiene nuovi sussidi. </p></div></section><section id="lvl_7/lvl_7.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.7">7.7 Delega di competenze normative</a>
</h2>
<div class="collapseable"><p class="absatzvor ">Secondo l’articolo 164 capoverso 2 Cost., eventuali competenze normative possono essere delegate mediante legge federale, sempreché la Costituzione non lo escluda. Il progetto non prevede nuove deleghe di competenze normative. </p></div></section><section id="lvl_7/lvl_7.8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.8">7.8 Protezione dei dati</a>
</h2>
<div class="collapseable">
<p class="absatzvor ">Il progetto non riguarda alcuna questione relativa alla protezione dei dati.</p>
<p class="abstand1seite "></p>
</div></section>
</div></section></main>
</div></body>
</html>
