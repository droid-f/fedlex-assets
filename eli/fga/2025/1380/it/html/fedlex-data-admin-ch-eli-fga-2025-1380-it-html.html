<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-fett man-font-weight-bold ">Promemoria dell’Ufficio federale della sicurezza alimentare e di veterinaria</p>
<h1 class="erlasstitel botschafttitel ">Malattia della lingua blu e malattia emorragica epizootica (EHD): informazioni importanti sulla riduzione dei prezzi retroattiva per i vaccini del 2025</h1>
<p class="erlassdatum man-space-before-3 ">del 14 aprile 2025</p>
</div>
<div id="preamble"><div>
<p class="man-template-tab-krpr-fett man-font-weight-bold ">L’essenziale in breve:</p>
<dl class="man-space-after-0 ">
<dt class="man-space-before-4  ">- </dt>
<dd class="man-space-before-4  ">La Confederazione contribuisce ai costi dei vaccini contro la malattia della lingua blu e la malattia emorragica epizootica.</dd>
<dt class="man-space-before-4  ">- </dt>
<dd class="man-space-before-4  ">I detentori di animali possono ottenere retroattivamente riduzioni sui prezzi per ogni animale che ha completato l’immunizzazione di base e per ogni sierotipo<sup><a href="#fn-d7e24" id="fnbck-d7e24">1</a></sup>.</dd>
<dt class="man-space-before-4  ">- </dt>
<dd class="man-space-before-4  ">La fattura dei vaccini deve essere conservata e il giornale dei trattamenti deve essere tenuto correttamente.</dd>
<dt class="man-space-before-4  ">- </dt>
<dd class="man-space-before-4  ">I detentori di animali devono registrare le vaccinazioni effettuate sulla banca dati sul traffico degli animali (BDTA) entro il 31 agosto 2025.</dd>
<dt class="man-space-before-4  ">- </dt>
<dd class="man-space-before-4  ">L’indennizzo sarà effettuato nel 2026 tramite i regolari conteggi BDTA.</dd>
<dt class="man-space-before-4  ">- </dt>
<dd class="man-space-before-4  ">Le vaccinazioni dei camelidi del nuovo mondo devono essere registrate su <a href="https://www.bdta.ch/it/vac" target="_blank">
				www.bdta.ch/it/vac
			</a>.</dd>
<dt class="man-space-before-4  ">- </dt>
<dd class="man-space-before-4  ">Anche gli indennizzi per le vaccinazioni dei camelidi del nuovo mondo (originari del Sudamerica) avverranno nel 2026, ma si baseranno su un conteggio unico.</dd>
</dl>
<div class="footnotes"><p id="fn-d7e24"><sup><a href="#fnbck-d7e24">1</a></sup><sup></sup>  In caso di utilizzo di un vaccino combinato per più sierotipi, è prevista un’unica agevolazione.</p></div>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Riduzione dei prezzi dei vaccini contro la malattia della lingua blu e l’EHD</a>
</h1>
<div class="collapseable">
<p class="absatz man-space-before-4 ">La Confederazione contribuisce ai costi dei vaccini contro la malattia della lingua blu e la malattia emorragica epizootica (EHD). Il Parlamento ha approvato per il 2025 un credito speciale dell’ammontare di 10 milioni di franchi. I fondi saranno utilizzati principalmente per l’acquisto dei vaccini, per garantire che siano disponibili in quantità sufficiente. Con la somma restante<b> i detentori di animali possono </b><b>ottenere </b><b>retroattivamente</b><b> riduzioni sui prezzi per il vaccino </b><b>somministrato per ogni animale che ha completato l’immunizzazione di base e per ogni sierotipo</b><sup>1</sup>. Un animale ha completato l’immunizzazione di base se è stata portata a termine la relativa procedura come da indicazioni del produttore. <br>L’ammontare esatto delle riduzioni sui prezzi sarà definito nell’<b>autunno del 2025</b> in base ai fondi non utilizzati per l’acquisto dei vaccini e al numero complessivo degli animali che hanno completato l’immunizzazione di base.</p>
<p class="absatz man-space-before-4 "><b>Per ottenere retroattivamente riduzioni sui prezzi per il vaccino, i detentori di animali devono compilare l’autodichiarazione degli animali vaccinati entro e non oltre il 31 agosto 2025</b><b>.</b> Con l’autodichiarazione si registra, per gli animali che hanno completato l’immunizzazione di base, contro quali sierotipi e/o malattie sono stati vaccinati e quando (data) si è conclusa l’immunizzazione di base. Per i bovini, gli ovini e i caprini, la registrazione avviene sulla BDTA, mentre per i camelidi del nuovo mondo sul sito web separato <a href="https://www.bdta.ch/it/vac" target="_blank">
				www.bdta.ch/it/vac
			</a>.</p>
<p class="absatz man-space-before-4 "><b>La fattura dei vaccini deve essere conservata,</b> in quanto vale come giustificativo in caso di ispezione da parte dell’USAV. Indipendentemente dal fatto che la vaccinazione sia stata somministrata da un veterinario o sia stato solo distribuito il vaccino, la fattura deve indicare quanti animali sono stati vaccinati o per quanti è stato distribuito il vaccino. Il giornale dei trattamenti deve essere tenuto correttamente e presentato in caso di controllo.</p>
<p class="absatz man-space-before-4 ">In accordo con il settore bovino e ovino, <b>l’indennizzo sarà effettuato nel 2026 tramite i regolari conteggi BDTA</b>. Anche per i camelidi del nuovo mondo l’indennizzo avverrà nel 2026, ma in questo caso si baserà su un conteggio unico. Questa procedura offre il vantaggio di permettere la gestione degli indennizzi direttamente tramite il sistema di conteggio di Identitas, al fine di evitare oneri amministrativi ingenti e di avere a disposizione più fondi per la riduzione dei costi dei vaccini.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24 ">14 aprile 2025 </p>
				</td>
				<td>
					
					<p class="unterschriftenfi1 man-space-before-24 ">Ufficio federale della sicurezza alimentare e di veterinaria</p>
				</td>
			</tr>
		</table></div>
</div></section></main>
</div></body>
</html>
