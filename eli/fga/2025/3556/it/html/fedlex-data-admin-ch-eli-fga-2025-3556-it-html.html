<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.090--><p class="srnummer man-space-after-18">25.090</p>
<h1 class="erlasstitel botschafttitel">Messaggio <br>concernente l’approvazione di un Protocollo che modifica la Convenzione tra la Svizzera e la Croazia per evitare le doppie imposizioni</h1>
<p class="botschaftdatum man-space-before-3">del 26 novembre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">con il presente messaggio vi sottoponiamo, per approvazione, il disegno di decreto federale<sup><a href="#fn-d6566e20" id="fnbck-d6566e20">1</a></sup> che approva un Protocollo che modifica la Convenzione<sup><a href="#fn-d6566e33" id="fnbck-d6566e33">2</a></sup> tra la Svizzera e la Croazia per evitare le doppie imposizioni.</p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">26 novembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4">Tra la Svizzera e la Croazia esiste una Convenzione per evitare le doppie imposizioni in materia di imposte sul reddito e sul patrimonio (di seguito «CDI‑HR»).</p>
<p class="absatzkurs man-font-style-italic man-space-before-4">La lotta all’elusione fiscale delle imprese multinazionali è diventata un obiettivo centrale della comunità internazionale. Per questo motivo, nel 2013, l’Organizzazione per la cooperazione e lo sviluppo economici e gli Stati del G20 hanno varato un progetto per contrastare l’erosione della base imponibile e il trasferimento degli utili («Base Erosion and Profit Shifting», BEPS). </p>
<p class="absatzkurs man-font-style-italic man-space-before-4">Il Protocollo che modifica la Convenzione tra la Svizzera e la Croazia per evitare le doppie imposizioni attua gli standard minimi scaturiti dal progetto BEPS anche nell’interesse della Svizzera. Adegua, inoltre, la disposizione sullo scambio di informazioni allo standard internazionale per lo scambio di informazioni su domanda e aggiorna la CDI‑HR in modo tale che alcuni aspetti secondari della Convenzione siano in linea con le politiche perseguite da entrambi i Paesi. Non prevede adeguamenti delle regole di ripartizione fiscale per i redditi o i patrimoni.</p>
<p class="absatzkurs man-font-style-italic man-space-before-4">Con il Protocollo di modifica è stato raggiunto un risultato equilibrato che contribuirà all’ulteriore sviluppo positivo delle relazioni economiche bilaterali tra la Svizzera e la Croazia.</p>
<p class="absatz man-space-before-4"></p>
<p class="titelbotschaftinnen man-space-after-18">Messaggio</p>
<div class="footnotes">
<p id="fn-d6566e20"><sup><a href="#fnbck-d6566e20">1</a></sup><sup></sup>  <a href="https://fedlex.data.admin.ch/eli/fga/2025/3557" target="_blank">FF <b>2025</b> 3557</a></p>
<p id="fn-d6566e33"><sup><a href="#fnbck-d6566e33">2</a></sup><sup></sup> <a href="https://fedlex.data.admin.ch/eli/fga/2025/3558" target="_blank">FF <b>2025</b> 3558</a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Punti essenziali del Protocollo di modifica</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Situazione iniziale, svolgimento e risultato dei negoziati</a>
</h2>
<div class="collapseable">
<p class="absatzvor man-space-before-8">Tra la Svizzera e la Croazia esiste una Convenzione per evitare le doppie imposizioni in materia di imposte sul reddito e sul patrimonio (di seguito «CDI‑HR»), firmata il 12 marzo 1999<sup><a href="#fn-d6566e96" id="fnbck-d6566e96">3</a></sup> e in seguito mai riveduta.</p>
<p class="absatz man-space-before-4">Il 7 giugno 2017 la Svizzera ha firmato la Convenzione multilaterale del 24 novembre 2016<sup><a href="#fn-d6566e110" id="fnbck-d6566e110">4</a></sup> per l’attuazione di misure relative alle convenzioni fiscali finalizzate a prevenire l’erosione della base imponibile e il trasferimento degli utili («Base Erosion and Profit Shifting», BEPS; di seguito «Convenzione BEPS»), che contiene una serie di disposizioni volte ad adeguare le vigenti convenzioni per evitare le doppie imposizioni (CDI). Una parte di tali disposizioni mira all’adempimento degli standard minimi derivanti dalle azioni 6 e 14 del piano d’azione del 31 marzo 2014<sup><a href="#fn-d6566e122" id="fnbck-d6566e122">5</a></sup> elaborato dall’Organizzazione per la cooperazione e lo sviluppo economici (OCSE) per contrastare l’erosione della base imponibile e il trasferimento degli utili (di seguito «piano d’azione BEPS»).</p>
<p class="absatz man-space-before-4">In vista della sottoscrizione della Convenzione BEPS, la Svizzera e la Croazia hanno discusso dell’attuazione bilaterale di questo trattato. La Croazia non è stata in grado di convenire con la Svizzera il tenore esatto degli adeguamenti da apportare alle disposizioni della CDI‑HR in virtù della Convenzione BEPS. Essendo, questa, per la Svizzera una condizione essenziale per l’applicazione della Convenzione BEPS, è stato deciso che l’adeguamento della CDI‑HR ai risultati del progetto BEPS non dovesse essere effettuato per il tramite della Convenzione BEPS, bensì di un Protocollo bilaterale che modifica la CDI‑HR (di seguito «Protocollo di modifica»).</p>
<p class="absatz man-space-before-4">I negoziati sul Protocollo di modifica si sono conclusi nel maggio del 2024. I Cantoni e gli ambienti interessati sono stati consultati in merito e hanno accolto favorevolmente la conclusione del Protocollo di modifica, che è stato poi firmato a Zagabria il 18 luglio 2025.</p>
<div class="footnotes">
<p id="fn-d6566e96"><sup><a href="#fnbck-d6566e96">3</a></sup><sup></sup>  <a href="https://fedlex.data.admin.ch/vocabulary/legal-taxonomy/2567" target="_blank" data-rs-uri="https://fedlex.data.admin.ch/eli/cc/2000/370" data-rs="0.672.929.11" data-lang="it">RS <b>0.672.929.11</b></a></p>
<p id="fn-d6566e110"><sup><a href="#fnbck-d6566e110">4</a></sup><sup></sup>  <a href="https://fedlex.data.admin.ch/vocabulary/legal-taxonomy/2520" target="_blank" data-rs-uri="https://fedlex.data.admin.ch/eli/cc/2020/486" data-rs="0.671.1" data-lang="it">RS <b>0.671.1</b></a></p>
<p id="fn-d6566e122"><sup><a href="#fnbck-d6566e122">5</a></sup><sup></sup>  Consultabile all’indirizzo <a href="http://www.oecd.org" target="_blank">
				www.oecd.org
			</a> &gt; Publications.</p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Valutazione</a>
</h2>
<div class="collapseable">
<p class="absatzvor man-space-before-8">Il Protocollo di modifica contiene disposizioni che sarebbero state recepite nella CDI-HR se la Svizzera e la Croazia avessero stipulato la CDI in virtù della Convenzione BEPS. Il Protocollo e la Convenzione BEPS sono quindi strettamente correlati a livello materiale, ma all’infuori di tale correlazione tra i due strumenti non sussiste un legame diretto.</p>
<p class="absatz man-space-before-4">Il presente Protocollo di modifica adegua la CDI-HR agli standard minimi definiti per le CDI dal piano d’azione BEPS. In quanto Stato membro dell’OCSE, la Svizzera si è impegnata a recepire nelle proprie CDI quelle disposizioni riguardanti le CDI che costituiscono uno standard minimo del piano d’azione BEPS. Con il Protocollo di modifica la Svizzera compie un ulteriore passo in questa direzione. </p>
<p class="absatz man-space-before-4">Il Protocollo di modifica adegua, inoltre, la disposizione sullo scambio di informazioni allo standard internazionale per lo scambio di informazioni su domanda e aggiorna la CDI‑HR in modo tale che alcuni aspetti secondari della Convenzione siano in linea con le politiche perseguite da entrambi i Paesi.</p>
<p class="absatz man-space-before-4">Con il Protocollo di modifica è stato raggiunto un risultato equilibrato che contribuirà all’ulteriore sviluppo positivo delle relazioni economiche bilaterali tra la Svizzera e la Croazia.</p>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable">
<p class="absatzvor man-space-before-8">Il Protocollo di modifica sottostà a referendum facoltativo conformemente all’articolo 141 capoverso 1 lettera d numero 3 della Costituzione federale (Cost.)<sup><a href="#fn-d6566e153" id="fnbck-d6566e153">6</a></sup>. Secondo l’articolo 3 capoverso 1 lettera c della legge del 18 marzo 2005<sup><a href="#fn-d6566e165" id="fnbck-d6566e165">7</a></sup> sulla consultazione (LCo) si impone in questo caso l’obbligo di indire una procedura di consultazione. </p>
<p class="absatz man-space-before-4">Nel febbraio 2025 è stata svolta una procedura informativa in merito al Protocollo di modifica. In questo contesto, i Cantoni e gli ambienti interessati dalla conclusione di CDI hanno ricevuto una nota esplicativa per pronunciarsi al riguardo. Il progetto di Protocollo è stato accolto favorevolmente e senza obiezioni. Dal momento che le posizioni degli ambienti interessati sono note e documentate, in virtù dell’articolo 3<i>a</i> capoverso 1 lettera b LCo, si è potuto rinunciare allo svolgimento di una procedura di consultazione.</p>
<div class="footnotes">
<p id="fn-d6566e153"><sup><a href="#fnbck-d6566e153">6</a></sup><sup></sup>  <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d6566e165"><sup><a href="#fnbck-d6566e165">7</a></sup><sup></sup>  <a href="https://fedlex.data.admin.ch/vocabulary/legal-taxonomy/5216" target="_blank" data-rs-uri="https://fedlex.data.admin.ch/eli/cc/2005/542" data-rs="172.061" data-lang="it">RS <b>172.061</b></a></p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Commento ai singoli articoli del Protocollo di modifica</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1">Art. 1  del Protocollo di modifica concernente il preambolo della CDI-HR</a>
</h6>
<div class="collapseable">
<p class="absatz man-space-before-4">Con il presente articolo l’attuale preambolo della CDI-HR viene sostituito da un nuovo preambolo che è conforme all’azione 6 del piano d’azione BEPS. </p>
<p class="absatz man-space-before-4">La disposizione chiarisce che con la CDI la Svizzera e la Croazia non hanno l’intenzione di creare opportunità di non imposizione o di ridotta imposizione attraverso l’evasione o l’elusione fiscali. In altre parole, la CDI‑HR mira anche a evitare una doppia non imposizione. Ciò non vale in generale, ma soltanto se all’origine vi sono l’evasione o l’elusione fiscali. In questo modo si tiene conto anche delle situazioni di doppia non imposizione intenzionale. Tra queste rientra, ad esempio, l’imposizione dei dividendi distribuiti a società dello stesso gruppo. In tali circostanze la doppia non imposizione permette di evitare oneri multipli indesiderati.</p>
<p class="absatz man-space-before-4">L’introduzione del nuovo preambolo è necessaria per adempiere lo standard minimo definito dall’azione 6 del piano d’azione BEPS.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2">Art. 2  del Protocollo di modifica concernente l’art. 7 (Utili delle imprese) della CDI‑HR</a>
</h6>
<div class="collapseable">
<p class="absatz man-space-before-4">Conformemente allo standard minimo derivante dall’azione 14 del piano d’azione BEPS concernente il miglioramento dei meccanismi di risoluzione delle controversie, i Paesi dovrebbero recepire, se possibile, il secondo periodo dell’articolo 25 paragrafo 2 del Modello di convenzione dell’OCSE<sup><a href="#fn-d6566e203" id="fnbck-d6566e203">8</a></sup> nelle loro CDI con il seguente tenore: «L’accordo [amichevole] concluso è attuato nonostante i limiti temporali previsti dalla legislazione nazionale degli Stati contraenti». Se ciò non dovesse essere fattibile, essi devono introdurre nelle proprie CDI altre disposizioni che limitano il termine per una rettifica di cui all’articolo 7 paragrafo 2 o all’articolo 9 paragrafo 1 del Modello di convenzione dell’OCSE, al fine di evitare rettifiche successive che non possono più essere oggetto di uno sgravio a seguito di una procedura amichevole. Le disposizioni sono contenute nel commentario relativo al Modello di convenzione dell’OCSE nella versione aggiornata di novembre 2017. Gli Stati che recepiscono il secondo periodo dell’articolo 25 paragrafo 2 non sono tenuti a introdurre simili disposizioni nelle loro convenzioni.</p>
<p class="absatz man-space-before-4">In questo contesto, il nuovo articolo 7 paragrafo 7 CDI-HR stabilisce che per gli utili attribuibili alla stabile organizzazione di un’impresa di uno Stato contraente non si può più eseguire una rettifica decorsi sei anni dalla fine dell’anno fiscale in cui gli utili sarebbero stati attribuibili alla stabile organizzazione. </p>
<div class="footnotes"><p id="fn-d6566e203"><sup><a href="#fnbck-d6566e203">8</a></sup><sup></sup>  Consultabile all’indirizzo <a href="https://www.estv.admin.ch/estv/it/home.html" target="_blank">
				www.estv.admin.ch
			</a> &gt; Diritto fiscale internazionale &gt; Informazioni fiscali per Paese &gt; Elenco dei Paesi A‒Z.</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3">Art. 3  del Protocollo di modifica concernente l’art. 9 (Imprese associate) della CDI‑HR</a>
</h6>
<div class="collapseable">
<p class="absatz man-space-before-4">L’articolo 9 CDI-HR viene aggiornato conformemente al Modello di convenzione dell’OCSE. </p>
<p class="absatz man-space-before-4">Contestualmente alla modifica dell’articolo 7 (Utili delle imprese) della CDI-HR, il nuovo articolo 9 paragrafo 3 stabilisce che per gli utili attribuibili a un’impresa associata di uno Stato contraente non si può più eseguire una rettifica decorsi sei anni dalla fine dell’anno fiscale in cui gli utili sarebbero stati attribuibili all’impresa associata. </p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4">Art. 4  del Protocollo di modifica concernente l’art. 26 (Scambio di informazioni) della CDI‑HR</a>
</h6>
<div class="collapseable">
<p class="absatz man-space-before-4">Con il Protocollo di modifica l’articolo vigente viene sostituito da una nuova disposizione sullo scambio di informazioni secondo lo standard internazionale. Le seguenti spiegazioni entrano nel merito unicamente di alcuni punti del nuovo articolo 26 CDI-HR e della pertinente disposizione del Protocollo della Convenzione (n. 3).</p>
<p class="absatz man-space-before-4">Lo scambio di informazioni è applicabile a tutte le imposte riscosse da uno Stato contraente. </p>
<p class="absatz man-space-before-4">Le disposizioni dell’articolo 26 vengono concretizzate nel numero 3 del Protocollo della Convenzione (art. 6 del Protocollo di modifica), che disciplina nel dettaglio le premesse che una domanda di informazioni deve soddisfare (lett. b). In particolare, è indispensabile identificare il contribuente interessato (ricorrendo a tutti gli elementi che ne consentono l’identificazione) e, se noti, il nome e l’indirizzo della persona (ad es. di una banca) che lo Stato richiedente ritiene in possesso delle informazioni richieste. Il Protocollo della Convenzione stabilisce altresì che tali premesse non devono essere interpretate in modo formalistico (lett. c).</p>
<p class="absatz man-space-before-4">Lo standard internazionale in materia sancisce che lo scambio di informazioni sia limitato alle domande concrete. Tra queste rientrano anche le domande riguardanti un gruppo chiaramente individuabile di contribuenti di cui si suppone non abbiano adempiuto i loro obblighi fiscali nello Stato richiedente. In virtù della CDI‑HR la Svizzera può dare seguito a queste domande. Attraverso informazioni dettagliate sul gruppo di contribuenti che consentono allo Stato richiesto di identificare le persone interessate, lo Stato richiedente adempie il requisito dell’identificazione dei contribuenti interessati dalla domanda (lett. b). Tale interpretazione segue la regola d’interpretazione (lett. c in combinato disposto con lett. b), che obbliga gli Stati contraenti a interpretare i requisiti posti a una domanda in modo da garantire uno scambio di informazioni il più ampio possibile, senza tuttavia autorizzare «fishing expedition». Le premesse procedurali per dare seguito a domande raggruppate sono stabilite nella legge del 28 settembre 2012<sup><a href="#fn-d6566e238" id="fnbck-d6566e238">9</a></sup> sull’assistenza amministrativa fiscale.</p>
<p class="absatz man-space-before-4">L’articolo 26 CDI-HR non prevede lo scambio di informazioni spontaneo o automatico. </p>
<p class="absatz man-space-before-4">La nuova clausola si applica agli anni fiscali che iniziano il 1° gennaio dell’anno civile successivo a quello dell’entrata in vigore del Protocollo di modifica, o dopo tale data. </p>
<div class="footnotes"><p id="fn-d6566e238"><sup><a href="#fnbck-d6566e238">9</a></sup><sup></sup> <a href="https://fedlex.data.admin.ch/vocabulary/legal-taxonomy/8222" target="_blank" data-rs-uri="https://fedlex.data.admin.ch/eli/cc/2013/31" data-rs="651.1" data-lang="it">RS <b>651.1</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5">Art. 5  del Protocollo di modifica concernente l’art. 27a (Diritto ai benefici) della CDI‑HR</a>
</h6>
<div class="collapseable">
<p class="absatz man-space-before-4">L’articolo 27<i>a</i> introduce una clausola antiabuso che fa riferimento allo scopo principale di un accordo, uno strumento o una transazione. In virtù di tale clausola, i benefici previsti dalla CDI-HR non sono accordati se il loro ottenimento era uno degli scopi principali dell’accordo, dello strumento o della transazione, a meno che venga stabilito che la concessione di tali benefici è conforme all’oggetto e allo scopo delle pertinenti disposizioni della CDI‑HR.</p>
<p class="absatz man-space-before-4">La clausola antiabuso è stata sviluppata nel quadro dell’azione 6 del piano d’azione BEPS ed è contenuta nel Modello di convenzione dell’OCSE (art. 29 par. 9). Per soddisfare lo standard minimo definito dall’azione 6, è sufficiente che tale clausola sia inclusa nelle CDI. In questo modo non sono necessarie ulteriori disposizioni antiabuso. </p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6">Art. 6  del Protocollo di modifica concernente il Protocollo della CDI-HR</a>
</h6>
<div class="collapseable"><p class="absatz man-space-before-4">Al Protocollo della CDI-HR viene aggiunto un nuovo numero 1, il quale precisa che le disposizioni della CDI‑HR non impediscono agli Stati contraenti di attuare le disposizioni di diritto interno sull’imposizione minima dei grandi gruppi di imprese multinazionali emanate sulla base delle norme tipo globali in materia di lotta all’erosione della base imponibile e al trasferimento degli utili («Global Anti-Base Erosion Model Rules» [«Pillar Two»]) elaborate dall’Inclusive Framework on BEPS dell’OCSE e del G20. La CDI‑HR non ostacola pertanto l’applicazione da parte della Svizzera delle disposizioni di diritto interno che prevedono in particolare la riscossione di un’imposta integrativa («top-up tax») presso un residente della Svizzera in qualità di stabile organizzazione situata in Croazia. </p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7">Art. 7  del Protocollo di modifica concernente l’entrata in vigore</a>
</h6>
<div class="collapseable"><p class="absatz man-space-before-4">Le disposizioni del Protocollo di modifica si applicano agli anni fiscali che iniziano il 1° gennaio dell’anno civile successivo alla sua entrata in vigore, o dopo tale data. Fanno eccezione le disposizioni introdotte dagli articoli 2 e 3 del Protocollo di modifica riguardanti il limite temporale per la rettifica degli utili di stabili organizzazioni e di imprese associate, che sono infatti applicabili dal giorno dell’entrata in vigore del Protocollo di modifica. Al riguardo viene anche precisato che la data di entrata in vigore vale a prescindere dal periodo fiscale cui i fatti fanno riferimento. Possono quindi essere interessati anche periodi fiscali antecedenti l’entrata in vigore del Protocollo di modifica.</p></div></article>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Ripercussioni</a>
</h1>
<div class="collapseable"><p class="absatzvor man-space-before-8">Il Protocollo di modifica non interessa le regole di ripartizione del reddito e del patrimonio. Contiene sostanzialmente disposizioni per evitare l’abuso della Convenzione. Non avrà pertanto un impatto rilevante sulle entrate fiscali, né tantomeno si prevedono ripercussioni in altri ambiti. Il Protocollo di modifica può essere attuato nel quadro delle risorse umane già esistenti. </p></div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Aspetti giuridici</a>
</h1>
<div class="collapseable">
<p class="absatzvor man-space-before-8">Il Protocollo di modifica si fonda sull’articolo 54 capoverso 1 Cost., in virtù del quale gli affari esteri competono alla Confederazione. L’articolo 184 capoverso 2 Cost. autorizza il Consiglio federale a firmare e a ratificare i trattati internazionali. Secondo l’articolo 166 capoverso 2 Cost. l’Assemblea federale approva i trattati internazionali; sono fatti salvi quelli la cui conclusione è di competenza del Consiglio federale in virtù della legge o di un trattato internazionale (cfr. anche art. 7<i>a</i> cpv. 1 della legge del 21 marzo 1997<sup><a href="#fn-d6566e293" id="fnbck-d6566e293">10</a></sup> sull’organizzazione del Governo e dell’Amministrazione). Poiché nel caso presente non esistono una legge o un trattato internazionale che deleghino al Consiglio federale la competenza di concludere un trattato quale il Protocollo di modifica, la facoltà di approvarlo spetta all’Assemblea federale.</p>
<p class="absatz man-space-before-4">Secondo l’articolo 141 capoverso 1 lettera d numero 3 Cost., i trattati internazionali che contengono importanti norme di diritto sottostanno a referendum facoltativo. Secondo l’articolo 22 capoverso 4 della legge del 13 dicembre 2002<sup><a href="#fn-d6566e307" id="fnbck-d6566e307">11</a></sup> sul Parlamento (LParl) contengono norme di diritto le disposizioni che, in forma direttamente vincolante e in termini generali e astratti, impongono obblighi, conferiscono diritti o determinano competenze.</p>
<p class="absatz man-space-before-4">Il Protocollo di modifica prevede disposizioni che impongono obblighi alle autorità svizzere e conferiscono diritti a queste ultime e ai privati (persone fisiche e giuridiche). Contiene pertanto importanti norme di diritto ai sensi dell’articolo 141 capoverso 1 lettera d numero 3 Cost. e dell’articolo 22 capoverso 4 LParl. Il decreto federale che approva il Protocollo di modifica è pertanto sottoposto a referendum facoltativo in virtù dell’articolo 141 capoverso 1 lettera d numero 3 Cost.</p>
<p class="absatz man-space-before-4">L’Assemblea federale approva mediante decreto federale i trattati internazionali soggetti a referendum (art. 24 cpv. 3 LParl).</p>
<div class="footnotes">
<p id="fn-d6566e293"><sup><a href="#fnbck-d6566e293">10</a></sup><sup></sup>  <a href="https://fedlex.data.admin.ch/vocabulary/legal-taxonomy/5015" target="_blank" data-rs-uri="https://fedlex.data.admin.ch/eli/cc/1997/2022_2022_2022" data-rs="172.010" data-lang="it">RS <b>172.010</b></a></p>
<p id="fn-d6566e307"><sup><a href="#fnbck-d6566e307">11</a></sup><sup></sup> <a href="https://fedlex.data.admin.ch/vocabulary/legal-taxonomy/4991" target="_blank" data-rs-uri="https://fedlex.data.admin.ch/eli/cc/2003/510" data-rs="171.10" data-lang="it">RS <b>171.10</b></a></p>
</div>
</div></section></main>
</div></body>
</html>
