<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Obiettivi strategici del Consiglio federale <br>per la Posta Svizzera SA 2025–2028</h1>
<p class="botschaftdatum ">del 29 gennaio 2025</p>
</div>
<div id="preamble"><div>
<p class="absatz ">Il Consiglio federale ha stabilito i seguenti obiettivi strategici per la Posta Svizzera SA per gli anni 2025–2028:</p>
<?del-struct abstand18pt><p class="titeluebersicht man-font-weight-bold ">Introduzione</p>
<p class="absatz ">La Confederazione è azionista unica della Posta Svizzera SA (qui di seguito «Posta»). ll suo ruolo di proprietaria è separato, a livello istituzionale, da quello di organo regolatore e di autorità di sorveglianza. Il Consiglio federale rappresenta i diritti degli azionisti e gli interessi della Confederazione, tenendo conto dell’autonomia imprenditoriale della Posta secondo l’articolo 3 della legge del 17 dicembre 2010<sup><a href="#fn-d7e19" id="fnbck-d7e19">1</a></sup> sull’organizzazione della Posta (LOP) e riconoscendo la libertà decisionale del consiglio di amministrazione riguardo alla strategia e alla linea politica operative da adottare.</p>
<p class="absatz ">In virtù dell’articolo 7 LOP, il Consiglio federale definisce ogni quattro anni gli obiettivi strategici che la Confederazione intende perseguire come proprietaria della Posta.</p>
<p class="absatz ">Conformemente all’articolo 1 lettera c dell’ordinanza del 24 ottobre 2012<sup><a href="#fn-d7e33" id="fnbck-d7e33">2</a></sup> sull’organizzazione della Posta Svizzera (OOP) gli obiettivi strategici riguardano la Posta e le società del gruppo Posta. Il consiglio di amministrazione della Posta è responsabile della gestione uniforme della Posta e delle società del gruppo Posta. Provvede inoltre all’attuazione e al raggiungimento degli obiettivi strategici in tutto il gruppo.</p>
<?del-struct abstand4pt><p class="absatz "></p>
<p class="absatz "></p>
<div class="footnotes">
<p id="fn-d7e19"><sup><a href="#fnbck-d7e19">1</a></sup><sup></sup>  <a href="https://fedlex.data.admin.ch/eli/cc/2012/587" target="_blank">RS 783.1</a></p>
<p id="fn-d7e33"><sup><a href="#fnbck-d7e33">2</a></sup><sup></sup>  <a href="https://fedlex.data.admin.ch/eli/cc/2012/721" target="_blank">RS 783.11</a></p>
</div>
</div></div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Obiettivi aziendali e obiettivi strategici</a>
</h1>
<div class="collapseable"><dl class="man-template-absatz-struktur-1">
<dt>1.1 </dt>
<dd>La Posta assicura in tutto il Paese un servizio universale completo, efficiente e di buon livello qualitativo nei settori dei servizi postali e del traffico dei pagamenti come pure nell’offerta di trasporto pubblico che dà diritto a un’indennità.</dd>
<dt>1.2 </dt>
<dd>Nei settori della logistica e della comunicazione, la Posta:<dl>
<dt>– </dt>
<dd>mantiene sul mercato svizzero la sua posizione di leader degli invii di lettere e pacchi e contribuisce al collegamento della Svizzera ai flussi globali di merci;</dd>
<dt>– </dt>
<dd>offre nell’ambito del traffico dei dati e delle informazioni servizi al passo con i tempi e contribuisce a soddisfare le esigenze di una società e di un’economia digitalizzate per quanto riguarda una comunicazione sicura ed efficiente.</dd>
</dl>
</dd>
<dt>1.3 </dt>
<dd>Nel settore dei servizi finanziari, la Posta:<dl>
<dt>– </dt>
<dd>mantiene nel traffico dei pagamenti la sua posizione di leader sul mercato svizzero;</dd>
<dt>– </dt>
<dd>continua a sviluppare le proprie offerte o quelle fornite in cooperazione con terzi nei settori mercato dei pagamenti, risparmio, investimenti, finanziamenti e previdenza;</dd>
<dt>– </dt>
<dd>agisce nel mercato monetario e dei capitali come investitore consapevole dei rischi;</dd>
<dt>– </dt>
<dd>offre agli Svizzeri all’estero prestazioni del traffico dei pagamenti, a condizione che ciò non comporti oneri eccessivi e rischi giuridici e reputazionali.</dd>
</dl>
</dd>
<dt>1.4 </dt>
<dd>Nel settore del traffico viaggiatori, la Posta:<dl>
<dt>– </dt>
<dd>consolida la sua posizione di leader nel settore del trasporto pubblico ordinato su strada e assume compiti di gestione del sistema nel traffico viaggiatori pubblico;</dd>
<dt>– </dt>
<dd>elabora piani innovativi per l’ulteriore sviluppo della mobilità in Svizzera;</dd>
<dt>– </dt>
<dd>coordina le sue attività con le Ferrovie federali svizzere e con gli attori regionali del trasporto pubblico.</dd>
</dl>
</dd>
<dt>1.5 </dt>
<dd>Nel settore della rete postale, la Posta:<dl>
<dt>– </dt>
<dd>gestisce una rete capillare di uffici postali, agenzie e altri punti di accesso; modernizza e sviluppa ulteriormente la sua rete secondo le esigenze dell’economia e della popolazione; garantisce la raggiungibilità dei servizi;</dd>
<dt>– </dt>
<dd>indennizza adeguatamente i servizi forniti da terzi, in particolare dalle agenzie;</dd>
<dt>– </dt>
<dd>se mette a disposizione di terzi parti dei propri uffici postali per la coutenza o fornisce servizi a terzi negli uffici postali, per principio offre questa possibilità di collaborazione a tutti gli operatori del mercato in modo non discriminatorio, a condizioni equivalenti e scegliendo i propri partner secondo una procedura trasparente.</dd>
</dl>
</dd>
<dt>1.6 </dt>
<dd>Nell’ambito delle sue possibilità aziendali, la Posta persegue una strategia imprenditoriale sostenibile e rispettosa dei principi etici. Adotta le misure necessarie per ridurre le sue emissioni di gas serra a un saldo netto pari a zero entro il 2040. Nella propria organizzazione, tiene conto delle esigenze delle diverse regioni della Svizzera.</dd>
<dt>1.7 </dt>
<dd>La Posta dispone di un sistema di gestione del rischio d’impresa secondo la norma ISO 31000 e di un Compliance Management System (CMS) che si orienta alla norma ISO 37301. Essa informa il proprietario sui principali rischi imprenditoriali e sui punti fondamentali del CMS. </dd>
</dl></div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Obiettivi finanziari</a>
</h1>
<div class="collapseable"><dl class="man-template-absatz-struktur-1">
<dt>2.1 </dt>
<dd>La Posta assicura in modo sostenibile il valore dell’azienda e consegue una redditività abituale per il settore in tutti i campi di attività. Nel traffico regionale viaggiatori che dà diritto a un’indennità è atteso un risultato equilibrato.</dd>
<dt>2.2  </dt>
<dd>La Posta persegue una politica in materia di dividendi basata sul principio della continuità. In questo contesto essa è tenuta a osservare le esigenze di un’attività d’investimento sostenibile e una quota di capitale proprio usuale per il settore e commisurata al rischio; ciò vale in particolare per PostFinance SA.</dd>
<dt>2.3  </dt>
<dd>La Posta presenta un indebitamento netto non superiore a una volta l’EBITDA; superamenti temporanei di tale quota sono consentiti.</dd>
</dl></div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Obiettivi di politica del personale</a>
</h1>
<div class="collapseable"><dl class="man-template-absatz-struktur-1">
<dt>3.1 </dt>
<dd>La Posta persegue una politica del personale sociale e moderna, offre condizioni di lavoro attrattive che garantiscono la sua competitività e realizza misure adeguate a favorire la conciliabilità fra famiglia e lavoro. Essa aumenta la quota di donne impiegate nell’azienda, soprattutto nelle posizioni dirigenziali, tenendo conto delle evoluzioni strutturali.</dd>
<dt>3.2 </dt>
<dd>Attraverso il suo stile dirigenziale, le misure di sviluppo del personale e la comunicazione la Posta fa in modo che il personale abbia fiducia, offre una formazione professionale di base al passo con i tempi e promuove l’idoneità dei propri collaboratori al mercato del lavoro attraverso misure di formazione e formazione continua a lungo termine.</dd>
<dt>3.3 </dt>
<dd>La Posta negozia in Svizzera un contratto collettivo di lavoro per la Posta e le società del gruppo Posta.</dd>
<dt>3.4 </dt>
<dd>La Posta si impegna affinché, come controprestazione per eventuali contributi straordinari alla cassa pensioni, gli assicurati contribuiscano in modo adeguato al finanziamento della stessa e informa tempestivamente il proprietario.</dd>
</dl></div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Cooperazioni e partecipazioni</a>
</h1>
<div class="collapseable"><dl class="man-template-absatz-struktur-1">
<dt>4.1 </dt>
<dd>ll Consiglio federale si aspetta che la Posta concluda cooperazioni nazionali o internazionali (partecipazioni, alleanze, fondazione di società e altre forme di collaborazione), soltanto se adempiono le seguenti condizioni:<dl>
<dt>– </dt>
<dd>rafforzano la sua attività principale in Svizzera;</dd>
<dt>– </dt>
<dd>contribuiscono al raggiungimento degli obiettivi strategici;</dd>
<dt>– </dt>
<dd>contribuiscono a garantire o aumentare a lungo termine il valore dell’impresa;</dd>
<dt>– </dt>
<dd>sono gestite da vicino e verificate regolarmente;</dd>
<dt>– </dt>
<dd>tengono adeguatamente conto dei rischi;</dd>
<dt>– </dt>
<dd>non includono partecipazioni a società che hanno l’obbligo di fornire il servizio universale all’estero;</dd>
<dt>– </dt>
<dd>sono in linea con l’articolo sullo scopo della LOP e non limitano indebitamente la concorrenza.</dd>
</dl>
</dd>
<dt>4.2 </dt>
<dd>La Posta informa il proprietario tempestivamente e per scritto su cooperazioni, partecipazioni e alienazioni pianificate nonché sul rispetto delle condizioni di cui al numero 4.1.</dd>
</dl></div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Adeguamento degli obiettivi strategici</a>
</h1>
<div class="collapseable"><p class="absatzvor ">Se necessario e previa consultazione della Posta, il Consiglio federale si riserva il diritto di adattare gli obiettivi strategici al mutare del contesto aziendale.</p></div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Rendiconto</a>
</h1>
<div class="collapseable">
<dl class="man-template-absatz-struktur-1">
<dt>6.1 </dt>
<dd> La Posta provvede a uno scambio di informazioni con i rappresentanti della Confederazione almeno quattro volte l’anno.</dd>
<dt>6.2 </dt>
<dd>La Posta informa il proprietario regolarmente e in maniera tempestiva sull’ulteriore sviluppo strategico.</dd>
<dt>6.3 </dt>
<dd>Alla chiusura dell’esercizio, contemporaneamente e a complemento del rapporto di gestione, il consiglio di amministrazione della Posta informa per scritto il Consiglio federale circa il raggiungimento degli obiettivi strategici.</dd>
</dl>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">29 gennaio 2025</p>
				</td>
				<td>
					
					<p class="unterschriftenfi1 " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">In nome del Consiglio federale svizzero:</p>
					<p class="unterschriftenfi " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="abstand1seite "></p>
</div></section></main>
</div></body>
</html>
