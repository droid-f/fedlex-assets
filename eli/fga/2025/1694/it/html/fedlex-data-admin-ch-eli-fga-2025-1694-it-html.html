<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.056--><p class="srnummer man-space-after-18">25.056</p>
<h1 class="erlasstitel botschafttitel">Messaggio<br>concernente la modifica della legge federale sulla promozione e sul coordinamento del settore universitario svizzero</h1>
<p class="botschaftdatum man-space-before-3">del 21 maggio 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidenti e consiglieri,</p>
<p class="absatzvor man-space-before-8">con il presente messaggio vi sottoponiamo, per approvazione, il disegno di modifica della legge federale sulla promozione e sul coordinamento del settore universitario svizzero<sup><a href="#fn-d7e19" id="fnbck-d7e19">1</a></sup>.</p>
<p class="absatzvor man-space-before-8">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">21 maggio 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Compendio</p>
<p class="absatzkurs man-font-style-italic man-space-before-4"><b>La proposta di modifica della legge federale sulla promozione e sul coordinamento del settore universitario svizzero (LPSU) permette alle scuole universitarie professionali di istituire cicli studio di bachelor con pratica integrata (PiBS) nei campi della matematica, dell’informatica, delle scienze naturali e della tecnica (settore MINT).</b></p>
<p class="zwischentitel man-space-before-8 man-font-weight-bold"><i>Situazione iniziale</i></p>
<p class="absatzkurs man-font-style-italic man-space-before-4">Nel 2014, nel quadro dell’iniziativa sul personale qualificato, il Dipartimento federale dell’economia, della formazione e della ricerca (DEFR) ha approvato un pacchetto di misure teso a ridurre la carenza di lavoratori qualificati nel settore MINT e a rafforzare l’orientamento pratico per l’ammissione alle scuole universitarie professionali (SUP). Una di queste misure consente alle SUP di offrire temporaneamente dei cicli di studio bachelor con pratica integrata (PiBS) nel settore MINT. Questi cicli di studio sono caratterizzati da un maggiore orientamento pratico; durano quattro anni a tempo pieno anziché tre e comprendono una parte pratica svolta in azienda corrispondente al 40 per cento della durata degli studi e convalidata dalla SUP. Per poter essere ammesso, il candidato deve aver sottoscritto con l’azienda un contratto di formazione quadriennale convalidato dalla SUP. A differenza di quanto avviene per i cicli di studio bachelor ordinari, in questo caso i titolari di una maturità liceale o professionale possono accedere direttamente ai cicli di studio bachelor anche se non dispongono di una formazione professionale di base in una professione connessa con il settore di studio scelto. L’esperienza lavorativa di almeno un anno, richiesta a questi due gruppi di destinatari conformemente all’articolo 25 capoverso 1 lettere a e b LPSU prima che possano essere ammessi ai cicli di studio bachelor delle SUP, è sostituita nei PiBS da un maggiore orientamento alla pratica e dal prolungamento della durata degli studi. Il nuovo modello di studi è stato testato nell’ambito di un progetto pilota e valutato positivamente, in quanto contribuisce a livello microeconomico a ridurre la carenza di personale qualificato, rafforza le competenze professionali e l’occupabilità, accresce la percentuale di donne e non ha ripercussioni negative sul sistema formativo. La fase pilota è durata nove anni (2016–2025). In base alla valutazione e all’analisi d’efficacia, la Conferenza svizzera delle scuole universitarie (CSSU) ha proposto di consolidare questo modello adeguando le condizioni di ammissione previste nella LPSU.</p>
<p class="absatzkurs man-font-style-italic man-space-before-4">Le modifiche proposte con il presente progetto sono state poste in consultazione dal 4 settembre al 4 dicembre 2024. I risultati della consultazione mostrano che un’ampia maggioranza dei partecipanti approva l’orientamento generale del progetto ed esprime il proprio consenso.</p>
<p class="zwischentitel man-space-before-8 man-font-weight-bold"><i>Contenuto del progetto</i></p>
<p class="absatzkurs man-font-style-italic man-space-before-4">La nuova regolamentazione proposta con questo progetto riguarda, da un lato, la modifica delle condizioni di ammissione alle SUP previste nella LPSU mediante l’aggiunta di un nuovo articolo 25a che consente loro di offrire dei cicli di studio bachelor con pratica integrata nel settore MINT e, dall’altro, la sostituzione nella LPSU dell’espressione «Conferenza svizzera dei rettori delle scuole universitarie» con «Conferenza delle rettrici e dei rettori delle scuole universitarie svizzere».</p>
<p class="absatz man-space-before-4"></p>
<p class="titelbotschaftinnen man-space-after-18">Messaggio</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/fga/2025/1695" target="_blank">FF <b>2025</b> 1695</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Necessità di agire e obiettivi</a>
</h2>
<div class="collapseable">
<p class="absatzvor man-space-before-8">Nel 2014 il Dipartimento federale dell’economia, della formazione e della ricerca (DEFR) ha approvato, nel quadro dell’iniziativa sul personale qualificato, un pacchetto di misure teso a ridurre la carenza di personale qualificato nei campi della matematica, dell’informatica, delle scienze naturali e della tecnica (settore MINT) e a rafforzare l’orientamento pratico per l’ammissione alle scuole universitarie professionali (SUP). Una di queste misure consente alle SUP di offrire temporaneamente dei cicli di studio bachelor con pratica integrata (PiBS) nel settore MINT e di ammettervi direttamente i titolari di una maturità liceale o professionale che non dispongono di una formazione professionale di base in una professione connessa con il settore di studio scelto.</p>
<p class="absatz man-space-before-4">Secondo l’articolo 25 capoverso 1 lettere a e b della legge federale del 30 settembre 2011<sup><a href="#fn-d7e85" id="fnbck-d7e85">2</a></sup> sulla promozione e sul coordinamento del settore universitario svizzero (LPSU), prima di poter essere ammessi a una SUP i titolari di una maturità liceale o professionale che non dispongono di una formazione professionale di base in una professione connessa con il settore di studio scelto devono acquisire un’esperienza lavorativa di almeno un anno. Considerato che le condizioni di ammissione ai cicli di studio PiBS derogano a quelle previste nella legge, il Consiglio federale ha dovuto definirne il carattere sperimentale e limitato nel tempo nell’ordinanza del 23 novembre 2016<sup><a href="#fn-d7e96" id="fnbck-d7e96">3</a></sup> concernente la legge sulla promozione e sul coordinamento del settore universitario svizzero (O-LPSU). Nella sua ordinanza il Consiglio federale ha stabilito che i PiBS sono possibili solo nei cicli di studio MINT e ha affidato la competenza di autorizzare la sperimentazione al DEFR<sup><a href="#fn-d7e107" id="fnbck-d7e107">4</a></sup>, che nella sua ordinanza del 1° dicembre 2021<sup><a href="#fn-d7e115" id="fnbck-d7e115">5</a></sup> concernente l’ammissione a cicli di studio delle scuole universitarie professionali con pratica integrata (ordinanza PiBS) ha disciplinato l’ammissione, la struttura degli studi e l’obbligo di valutazione del progetto pilota PiBS. Fino al 2021 le condizioni di ammissione ai cicli di studio PiBS erano rette dall’ordinanza del DEFR del 2 settembre 2005<sup><a href="#fn-d7e126" id="fnbck-d7e126">6</a></sup> concernente l’ammissione agli studi delle scuole universitarie professionali. Il ciclo di studio a tempo pieno dura quattro anni anziché tre e comprende una parte pratica svolta in azienda corrispondente al 40 per cento della durata degli studi e convalidata dalla SUP. Per poter essere ammesso, il candidato deve avere sottoscritto con l’azienda un contratto di formazione quadriennale convalidato dalla SUP. Inizialmente la sperimentazione era stata limitata a cinque anni (ammissioni 2015–2019) ed era stata vincolata a un obbligo di valutazione nel 2019.</p>
<section id="lvl_1/lvl_1.1/lvl_1.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.1">1.1.1 Valutazione del 2019</a><span class="man-font-weight-normal"><sup><a href="#fn-d7e142" id="fnbck-d7e142">7</a></sup></span><a href="#lvl_1/lvl_1.1/lvl_1.1.1"> </a>
</h3>
<div class="footnotes"><p id="fn-d7e142"><sup><a href="#fnbck-d7e142">7</a></sup><sup></sup> Consultabile su: <a href="https://www.sbfi.admin.ch/sbfi/it/home.html" target="_blank">
				www.sefri.admin.ch
			</a> &gt; Pubblicazioni e Servizi &gt; Pubblicazioni &gt; Banca dati pubblicazioni &gt; Valutazione finale PiBS.</p></div>
<div class="collapseable">
<p class="absatzvor man-space-before-8">La valutazione del progetto pilota PiBS, commissionata nel 2019 dalla Segreteria di Stato per la formazione, la ricerca e l’innovazione (SEFRI) conformemente all’articolo 4 capoverso 2 dell’ordinanza PiBS, ha evidenziato che nel complesso la fase pilota PiBS ha avuto esiti positivi. La valutazione ha confermato che il modello PiBS può contribuire a ridurre la carenza di personale qualificato nel contesto delle imprese individuali. Considerato che i primi studenti che hanno concluso studi di questo tipo si sono diplomati nell’estate del 2019, è emersa la necessità di una successiva analisi d’efficacia per poter trarre conclusioni fondate in merito all’orientamento pratico dei diplomati, alla loro integrazione e alla loro permanenza nel mondo del lavoro, e quindi al loro contributo alla riduzione della carenza di personale qualificato. In ogni caso i PiBS non hanno avuto ripercussioni negative sul sistema formativo; in particolare non hanno comportato una diminuzione dei posti di tirocinio nelle aziende partecipanti. Per questi motivi, gli autori della valutazione hanno raccomandato di procedere nel 2023 a una nuova analisi d’efficacia e di prolungare il progetto pilota PiBS fino all’anno d’ammissione 2025 incluso.</p>
<p class="absatz man-space-before-4">Il Consiglio delle scuole universitarie della Conferenza svizzera delle scuole universitarie (CSSU) – organo supremo in materia di politica universitaria in cui sono rappresentati a titolo consultivo gli enti responsabili delle scuole universitarie, la Conferenza delle rettrici e dei rettori delle scuole universitarie svizzere e le organizzazioni del mondo del lavoro – ha pertanto chiesto al Consiglio federale di prolungare il progetto.</p>
<p class="absatz man-space-before-4">Il Consiglio federale ha deciso di estendere la fase pilota con decisione del 26 febbraio 2020.</p>
</div></section><section id="lvl_1/lvl_1.1/lvl_1.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.2">1.1.2 Analisi d’efficacia del 2023</a><span class="man-font-weight-normal"><sup><a href="#fn-d7e163" id="fnbck-d7e163">8</a></sup></span>
</h3>
<div class="footnotes"><p id="fn-d7e163"><sup><a href="#fnbck-d7e163">8</a></sup><sup></sup> Consultabile su: <a href="https://www.sbfi.admin.ch/sbfi/it/home.html" target="_blank">
				www.sefri.admin.ch
			</a> &gt; Pubblicazioni e Servizi &gt; Pubblicazioni &gt; Banca dati pubblicazioni &gt; Analisi d’efficacia PiBS.</p></div>
<div class="collapseable">
<p class="absatzvor man-space-before-8">L’analisi d’efficacia realizzata nel 2023, analogamente a quella del 2019 ha evidenziato che la maggior parte delle aziende, delle SUP, degli studenti e dei diplomati partecipanti è soddisfatta dei PiBS. Dal 2015 l’interesse per questo modello di studi è costantemente aumentato. È stato rilevato che tutte le SUP svizzere offrono ormai cicli di studio PiBS a tempo pieno e/o parziale e che perlopiù ne propongono da due a sei. La <i>Zürcher Hochschule für angewandte Wissenschaften</i> (ZHAW) presenta la più ampia offerta con 11 PiBS. L’interesse per i PiBS è in costante aumento: nel 2015 ci sono state 32 ammissioni, mentre nel 2022 se ne contavano già 128. Dal 2015 si sono iscritte a un ciclo di studio PiBS più di 500 persone e nel 2019 i primi 20 studenti hanno portato a termine la formazione. Tra il 2019 e il 2022 i diplomati sono stati in tutto 117, la maggior parte dei quali presso la <i>Fernfachhochschule Schweiz</i> e la ZHAW.</p>
<p class="absatz man-space-before-4">Le SUP indicano che la domanda è elevata e che non è possibile offrire questa opportunità a tutti gli interessati. La scarsità di posti di formazione nelle aziende si sta rivelando un punto critico. L’interesse per le collaborazioni PiBS tende però ad aumentare sia tra le grandi imprese che tra le PMI. In generale il primo contatto tra la SUP e l’azienda avviene su iniziativa della SUP o dello studente interessato, ma sempre più spesso sono le aziende a rivolgersi spontaneamente alle SUP. Le aziende interpellate si dicono molto soddisfatte dei PiBS e sono decisamente favorevoli al consolidamento di questo modello di studi.</p>
<p class="absatz man-space-before-4">Rispetto ad altri cicli di studio MINT, la percentuale di donne nel modello PiBS è più elevata. Nel 2021 la quota femminile nel campo della tecnica e della tecnologia dell’informazione era del 22 per cento (rispetto al 12,2 % dei modelli convenzionali) e nel campo della chimica e delle scienze della vita del 50 per cento (rispetto al 45,7 %). I dati vanno tuttavia interpretati con cautela trattandosi di cifre modeste.</p>
<p class="absatz man-space-before-4">L’analisi mostra anche che la percentuale di studenti PiBS che hanno iniziato e abbandonato gli studi presso una scuola universitaria è elevata (circa il 50 %). Il tasso di abbandono dei PiBS è inoltre leggermente più elevato rispetto a quello di altri cicli di studio (22 % contro 20 %); è comunque difficile confrontare questo sondaggio con i dati dell’Ufficio federale di statistica (UST). Le ragioni addotte dagli interpellati per spiegare l’interruzione degli studi erano principalmente di carattere personale, ma sono stati menzionati anche lo scarso gradimento degli studi o la mancanza di supporto da parte delle SUP.</p>
<p class="absatzvor-kurs man-font-style-italic man-space-before-8 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Orientamento pratico degli studenti e dei diplomati PiBS</p>
<p class="absatz man-space-before-4">Il forte orientamento pratico dei PiBS consente agli studenti di acquisire buone competenze pratiche nel corso degli studi. I lievi ritardi che gli studenti PiBS presentano all’inizio della formazione rispetto ai loro compagni di studi con altri percorsi formativi possono essere recuperati rapidamente. Le aziende attestano che i diplomati PiBS hanno un alto livello di competenze professionali e di occupabilità. La maggior parte dei partecipanti ritiene che i PiBS offrano maggiori vantaggi rispetto all’esperienza lavorativa abitualmente richiesta ai titolari di una maturità liceale e che facilitino il passaggio dagli studi al mondo del lavoro.</p>
<p class="absatzvor-kurs man-font-style-italic man-space-before-8 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Contributo alla riduzione della carenza di personale qualificato a livello microeconomico</p>
<p class="absatz man-space-before-4">L’analisi d’efficacia giunge alla conclusione che, dal punto di vista quantitativo e macroeconomico, i PiBS non hanno finora contribuito a combattere la carenza di personale qualificato. Sebbene sia aumentato in modo significativo, il numero di iscritti a questi cicli di studio rimane relativamente basso. In termini microeconomici i PiBS hanno però dato risultati positivi. Diverse aziende ritengono che costituiscano una misura efficace per reclutare in modo mirato personale qualificato e per trattenerlo a lungo termine. Una volta conclusi gli studi, infatti, un numero considerevole di diplomati PiBS ha continuato a lavorare presso la propria azienda di formazione. L’analisi sottolinea inoltre che dopo il diploma molti di loro rimangono attivi nel settore MINT, sia nell’azienda di formazione (50 %) sia in un’altra azienda. La maggior parte degli studenti e dei diplomati PiBS avrebbe scelto un ciclo di studio in un settore MINT anche se non avesse avuto accesso a questo modello di studi. Il 13 % degli interpellati ha tuttavia dichiarato che avrebbe scelto un’altra strada.</p>
<p class="absatz man-space-before-4">Secondo le aziende interpellate, i PiBS non sono l’unico modo per ridurre la carenza di personale qualificato, ma sono uno strumento prezioso, stimolante e promettente. Il potenziale dei PiBS non è ancora stato sfruttato appieno, in parte perché l’informazione e la comunicazione su questa offerta non funzionano ancora correttamente e il modello di studi è tuttora un progetto pilota.</p>
<p class="absatzvor-kurs man-font-style-italic man-space-before-8 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Nessuna ripercussione negativa sul sistema formativo</p>
<p class="absatz man-space-before-4">Stando al rapporto, i temuti effetti negativi sul sistema formativo non si sono verificati. Il livello d’insegnamento presso le SUP non è cambiato con l’ingresso degli studenti PiBS. I titolari di una maturità professionale costituiscono tuttora la netta maggioranza nei cicli di studio MINT ordinari delle SUP. In termini di iscritti i PiBS rimangono un’offerta di nicchia. I posti di tirocinio offerti dalle aziende non hanno subito un’erosione; le aziende hanno bisogno di lavoratori qualificati con competenze diversificate e offrono posti di formazione a vari livelli e in funzione delle loro esigenze.</p>
<p class="absatzvor-kurs man-font-style-italic man-space-before-8 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Parere della CSSU e di altre organizzazioni</p>
<p class="absatz man-space-before-4">Dopo essersi espresso sulla valutazione del 2019 basata sull’articolo 4 capoverso 2 dell’ordinanza PiBS, il Consiglio delle scuole universitarie, nella sua seduta del 22 febbraio 2024, ha preso atto dei risultati dell’analisi d’efficacia del 2023 e ha constatato quanto segue: i PiBS contribuiscono a livello microeconomico a ridurre la carenza di personale qualificato nel settore MINT; la percentuale di donne è complessivamente maggiore che nei cicli di studio MINT ordinari; tutti i partecipanti (aziende, SUP, studenti e diplomati) valutano positivamente i PiBS; i diplomati possiedono un alto livello di competenze professionali e di occupabilità; i PiBS non hanno ripercussioni negative sul sistema formativo (non comportano una diminuzione dei posti di tirocinio AFC e non compromettono l’accesso alle SUP attraverso la via ordinaria della maturità professionale). Per questi motivi, il Consiglio delle scuole universitarie ha proposto al DEFR e al Consiglio federale di consolidare l’offerta PiBS e di adeguare di conseguenza la LPSU in modo che le SUP possano continuare a offrire senza interruzioni cicli di studio PiBS nel settore MINT a partire dal 1° gennaio 2026.</p>
<p class="absatz man-space-before-4">Anche swissuniversities, in veste di partecipante con voto consultivo alla CSSU, ha sostenuto questa proposta. Nel suo parere dell’11 gennaio 2024 all’attenzione della CSSU, la Conferenza tripartita della formazione professionale (CTFP) ha preso atto a sua volta della proposta di consolidare questo modello di studi a livello legislativo, limitatamente al settore MINT, e a larga maggioranza si è dichiarata d’accordo. Allo stesso tempo ha però espresso il proprio scetticismo visto l’esiguo contributo così fornito alla riduzione della carenza di personale qualificato. Ha inoltre sottolineato l’importanza della formazione professionale come via d’accesso ordinaria e l’esigenza di non indebolire i profili professionali. La CTFP ha chiesto una clausola di valutazione in caso di consolidamento di questo modello di studi. Swissmem, nel suo parere dell’11 gennaio 2024 all’attenzione della CSSU, ha appoggiato la proposta di consolidamento, mentre scienceindustries, nel suo parere del 7 febbraio 2024 alla CSSU, ha assunto una posizione piuttosto critica in merito al campo della chimica e delle scienze della vita.</p>
</div></section><section id="lvl_1/lvl_1.1/lvl_1.1.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.3">1.1.3 Consolidamento dei PiBS</a>
</h3>
<div class="collapseable">
<p class="absatzvor man-space-before-8">La nuova regolamentazione richiesta con il presente progetto riguarda le condizioni di ammissione agli studi presso le SUP previste nella LPSU, con l’obiettivo di garantire che queste scuole possano continuare a offrire cicli di studio PiBS nel settore MINT. Inoltre, in seguito a un cambiamento di denominazione, l’espressione «Conferenza svizzera dei rettori delle scuole universitarie» è stata sostituita nella legge con «Conferenza delle rettrici e dei rettori delle scuole universitarie svizzere». Le modifiche di legge proposte contengono disposizioni di cui all’articolo 164 capoverso 1 della Costituzione federale (Cost.)<sup><a href="#fn-d7e210" id="fnbck-d7e210">9</a></sup>. Sono quindi state sottoposte a consultazione secondo quanto previsto all’articolo 3 capoverso 1 lettera b della legge del 18 marzo 2005<sup><a href="#fn-d7e221" id="fnbck-d7e221">10</a></sup> sulla consultazione (v. n. 2).</p>
<div class="footnotes">
<p id="fn-d7e210"><sup><a href="#fnbck-d7e210">9</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e221"><sup><a href="#fnbck-d7e221">10</a></sup><sup></sup> <i>RS <b>172.201</b></i></p>
</div>
</div></section><div class="footnotes">
<p id="fn-d7e85"><sup><a href="#fnbck-d7e85">2</a></sup><sup></sup> <a href="https://fedlex.data.admin.ch/eli/cc/2014/691" target="_blank">RS <b>414.20</b></a></p>
<p id="fn-d7e96"><sup><a href="#fnbck-d7e96">3</a></sup><sup></sup> Art. 58 e 69 cpv. 2 e 3 O-LPSU, <a href="https://fedlex.data.admin.ch/eli/cc/2016/741" target="_blank">RS <b>414.201</b></a></p>
<p id="fn-d7e107"><sup><a href="#fnbck-d7e107">4</a></sup><sup></sup> Art. 58 cpv. 1 O-LPSU</p>
<p id="fn-d7e115"><sup><a href="#fnbck-d7e115">5</a></sup><sup></sup> <a href="https://fedlex.data.admin.ch/eli/cc/2021/806" target="_blank">RS <b>414.715</b></a></p>
<p id="fn-d7e126"><sup><a href="#fnbck-d7e126">6</a></sup><sup></sup> <a href="https://fedlex.data.admin.ch/eli/oc/2005/611" target="_blank">RU <b>2005</b> 4665</a></p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Alternative esaminate e opzione scelta</a>
</h2>
<div class="collapseable"><p class="absatzvor man-space-before-8">L’elaborazione del presente progetto è stata preceduta da un accurato esame volto a stabilire, da un lato, se i PiBS permettessero di conseguire gli obiettivi previsti, in particolare se contribuissero a ridurre la carenza di personale qualificato e a rafforzare l’orientamento pratico nel settore MINT, e, dall’altro, se il proseguimento del progetto pilota fosse giustificato (v. n. 1.1.1 e 1.1.2). Nella sua seduta dell’11 febbraio 2024 il Consiglio delle scuole universitarie della CSSU ha confermato che gli obiettivi erano stati raggiunti e ha discusso la possibilità di estendere il modello PiBS a tutti i cicli di studio delle SUP, concludendo tuttavia che occorreva implementare i PiBS unicamente nel settore MINT, per il quale il modello di studi è stato testato e valutato nell’ambito della fase pilota (2016–2025). La proposta di estendere i PiBS a tutti i settori di studio è stata espressamente respinta, in quanto una soluzione simile inciderebbe profondamente sulla via d’accesso ordinaria alle SUP. Da parte del settore interessato non è stata manifestata un’esigenza in tal senso e inoltre non ci sono elementi che dimostrino l’efficacia dei PiBS in altri settori.</p></div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Rapporto con il programma di legislatura e il piano finanziario, nonché con le strategie del Consiglio federale</a>
</h2>
<div class="collapseable">
<p class="absatzvor man-space-before-8">Il progetto non è annunciato né nel messaggio del 24 gennaio 2024<sup><a href="#fn-d7e240" id="fnbck-d7e240">11</a></sup> sul programma di legislatura 2023–2027, né nel decreto federale del 6 giugno 2024<sup><a href="#fn-d7e252" id="fnbck-d7e252">12</a></sup> sul programma di legislatura 2023–2027. Fondandosi sull’analisi d’efficacia e sui risultati delle discussioni condotte all’interno degli organi politici delle scuole universitarie, il Consiglio federale ha deciso di creare la base legale per il consolidamento dei PiBS. La modifica della LPSU si rende necessaria per consentire il proseguimento dei PiBS a partire dal 2027.</p>
<div class="footnotes">
<p id="fn-d7e240"><sup><a href="#fnbck-d7e240">11</a></sup><sup></sup> <a href="https://fedlex.data.admin.ch/eli/fga/2024/525" target="_blank">FF <b>2024</b> 525 </a></p>
<p id="fn-d7e252"><sup><a href="#fnbck-d7e252">12</a></sup><sup></sup> <a href="https://fedlex.data.admin.ch/eli/fga/2024/526" target="_blank">FF <b>2024</b> 526 </a>(disegno)</p>
</div>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura di consultazione</a>
</h1>
<div class="collapseable">
<p class="absatzvor man-space-before-8">Con decisione del 4 settembre 2024 il Consiglio federale ha avviato la consultazione concernente la modifica della LPSU. Il 9 settembre 2024 è stata pubblicata nel Foglio federale la comunicazione relativa all’avvio della procedura<sup><a href="#fn-d7e269" id="fnbck-d7e269">13</a></sup>, che è durata fino al 4 dicembre 2024<sup><a href="#fn-d7e281" id="fnbck-d7e281">14</a></sup>. Trasmettendo il messaggio al Parlamento, il Consiglio federale ha preso atto dei risultati della consultazione. </p>
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Riassunto dei risultati della procedura di consultazione</a>
</h2>
<div class="collapseable">
<p class="absatzvor man-space-before-8">Sono pervenuti in totale 60 pareri (in parte congiunti), presentati da tutti i Cantoni, 4 partiti politici, 6 associazioni mantello nazionali dell’economia, 3 organi e organizzazioni del settore formativo e scientifico, 3 altri organi e organizzazioni e 20 organizzazioni non interpellate.</p>
<p class="absatz man-space-before-4">Una grande maggioranza dei partecipanti alla consultazione apprezza l’orientamento generale dell’avamprogetto di legge e in generale lo approva. 24 Cantoni si esprimono a favore del progetto, 2 Cantoni lo respingono. Dei 4 partiti politici, 3 sono favorevoli al progetto (Alleanza del Centro, PLR e PSS). 11 partecipanti alla consultazione, tra cui 2 Cantoni (BL e BS), 1 partito (UDC) e 3 associazioni mantello dell’economia (Travail Suisse, USS e USAM), respingono il consolidamento dei PiBS.</p>
<p class="absatz man-space-before-4">Il consolidamento dei PiBS è visto dalla maggioranza dei partecipanti come uno strumento aggiuntivo e adeguato per combattere la carenza di manodopera qualificata. Sono stati inoltre evidenziati i riscontri positivi sui PiBS da parte di aziende, SUP e studenti nonché la maggiore presenza di donne.</p>
<p class="absatz man-space-before-4">Alcuni punti hanno suscitato reazioni contrastanti. Sono state in particolare espresse preoccupazioni in relazione al sistema formativo. Per alcuni partecipanti alla consultazione, il consolidamento dei PiBS comporterebbe un indebolimento della formazione professionale e favorirebbe il percorso di formazione liceale. Taluni hanno sottolineato che l’accesso alle SUP attraverso la maturità professionale deve rimanere la regola di riferimento. Altri hanno rilevato che le preoccupazioni iniziali che i PiBS potessero sostituire posti di formazione e mettere a rischio il sistema formativo non si sono confermate.</p>
<p class="absatz man-space-before-4">La limitazione dei PiBS ai cicli di studio MINT valutati è stata criticata da una parte dei partecipanti, che hanno richiesto un’estensione ad altri cicli di studio. Altri hanno ribadito l’urgenza di questa limitazione e la necessità di impedire l’estensione dei PiBS.</p>
<p class="absatz man-space-before-4">Il mantenimento dell’obbligo di valutazione per i PiBS è stato perlopiù accolto con favore.</p>
</div></section><div class="footnotes">
<p id="fn-d7e269"><sup><a href="#fnbck-d7e269">13</a></sup><sup></sup> <a href="https://fedlex.data.admin.ch/eli/fga/2024/2192" target="_blank">FF <b>2024</b> 2192</a></p>
<p id="fn-d7e281"><sup><a href="#fnbck-d7e281">14</a></sup><sup></sup> La documentazione concernente la procedura di consultazione e il rapporto sui relativi risultati sono disponibili all’indirizzo: <a href="http://www.fedlex.admin.ch" target="_blank">
				www.fedlex.admin.ch
			</a> &gt; Diritto federale &gt; Procedure di consultazione &gt; Procedure di consultazione concluse &gt; 2024 &gt; DEFR.</p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Punti essenziali del progetto</a>
</h1>
<div class="collapseable">
<section id="lvl_3/lvl_3.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.1">3.1 La normativa proposta</a>
</h2>
<div class="collapseable"><p class="absatzvor man-space-before-8">La nuova normativa proposta riguarda il consolidamento dei cicli di studio bachelor con pratica integrata (PiBS) nel settore MINT presso le scuole universitarie professionali: il nuovo articolo 25<i>a</i> consente infatti alle SUP di offrirli alle condizioni precedenti.</p></div></section><section id="lvl_3/lvl_3.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.2">3.2 Compatibilità tra compiti e finanze</a>
</h2>
<div class="collapseable">
<p class="absatzvor man-space-before-8">Il progetto non crea nuovi ambiti di promozione o nuovi compiti a carico della Confederazione. La modifica proposta non comporterà aumenti dei costi o risparmi diretti e neppure ripercussioni in termini di personale.</p>
<p class="absatz man-space-before-4">Considerato che non modifica la ripartizione dei compiti tra Confederazione e Cantoni né il modo in cui la Confederazione finanzia le SUP, il presente progetto non ha alcuna incidenza sui Cantoni dal punto di vista finanziario, organizzativo o amministrativo.</p>
</div></section><section id="lvl_3/lvl_3.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.3">3.3 Attuazione</a>
</h2>
<div class="collapseable">
<p class="absatzvor man-space-before-8">Il progetto comporterà un adeguamento dell’ordinanza del 20 maggio 2021<sup><a href="#fn-d7e324" id="fnbck-d7e324">15</a></sup> sull’ammissione alle SUP. La presente modifica di legge conferisce al Consiglio delle scuole universitarie l’autorità di determinare i cicli di studio bachelor con pratica integrata e le altre condizioni per l’ammissione e la struttura degli studi. Questa competenza è limitata ai cicli di studio nei campi della matematica, dell’informatica, delle scienze naturali e della tecnica (art. 25<i>a</i> cpv. 1 LPSU). Al Consiglio delle scuole universitarie viene inoltre affidata la competenza di effettuare una valutazione periodica.</p>
<div class="footnotes"><p id="fn-d7e324"><sup><a href="#fnbck-d7e324">15</a></sup><sup></sup> <a href="https://fedlex.data.admin.ch/eli/cc/2021/316" target="_blank">RS <b>414.205.7</b></a></p></div>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Commento ai singoli articoli</a>
</h1>
<div class="collapseable">
<p class="absatzvor-kurs man-font-style-italic man-space-before-8 man-text-align-left" msg:wcstyle02-4="loose pPr/keepLines" xmlns:msg="urn:com:c-moria:legi4ch:xslt:message">Sostituzione di un<span class="man-font-style-normal">’</span>espressione</p>
<p class="absatz man-space-before-4">Secondo l’articolo 7 lettera b LPSU, la Conferenza svizzera dei rettori delle scuole universitarie (CSSU) è un organo comune di Confederazione e Cantoni. I suoi compiti sono assunti dall’associazione swissuniversities. L’articolo 19 capoverso 2 della stessa legge dispone che quest’organo si doti di un regolamento di organizzazione e lo sottoponga al Consiglio delle scuole universitarie per approvazione. Il 6 dicembre 2023 swissuniversities ha comunicato alla CSSU che la sua Assemblea plenaria aveva riveduto il regolamento di organizzazione e che in quest’occasione aveva introdotto nell’intero atto una denominazione conforme alla parità di genere, ossia «Conferenza delle rettrici e dei rettori delle scuole universitarie svizzere». Nella sua seduta del 22 febbraio 2024 il Consiglio delle scuole universitarie ha approvato la corrispondente proposta di swissuniversities. Il Consiglio federale ritiene che la nuova denominazione debba essere utilizzata anche nella LPSU.</p>
<article id="art_25_a"><a name="a25a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25_a">Art. 25a <span class="man-font-style-normal">Cicli di studio bachelor delle scuole universitarie professionali con pratica integrata</span> </a>
</h6>
<div class="collapseable">
<p class="absatz man-space-before-4">Il nuovo articolo 25<i>a</i> riprende in gran parte l’articolo 58 O-LPSU e gli articoli 2 e 3 dell’attuale ordinanza PiBS.</p>
<p class="absatz man-space-before-4">Il <i>capoverso 1</i>, in linea con l’iniziativa sul personale qualificato lanciata dal DEFR nel 2014 e con le ordinanze in vigore, dà alle SUP la possibilità di offrire cicli di studio bachelor con pratica integrata, ma solo nelle formazioni MINT, il che esclude tutti gli altri settori. I cicli di studio bachelor interessati devono essere prolungati di un anno, ossia della durata dell’esperienza lavorativa ai sensi dell’articolo 25 capoverso 1 lettera b LPSU. La durata regolamentare dei PiBS è quindi di quattro anni, invece dei tre anni normalmente previsti per i cicli di studio bachelor ordinari.</p>
<p class="absatz man-space-before-4">Il <i>capoverso 2</i> disciplina le condizioni di ammissione ai cicli di studio bachelor delle SUP con pratica integrata. Attualmente queste condizioni di ammissione di durata limitata, che costituiscono una deroga all’articolo 25 capoverso 1 lettere a e b LPSU, sono disciplinate all’articolo 58 capoverso 1 O-LPSU e all’articolo 2 capoverso 1 dell’ordinanza PiBS. Al termine della fase pilota dei PiBS, questa regolamentazione derogatoria deve essere trasposta in una legge formale. Le disposizioni concernenti l’ammissione consentono alle SUP di ammettere i titolari di una maturità professionale federale che non dispongono di una formazione professionale di base in una professione connessa con il settore di studio (<i>lett. a</i>) e i titolari di una maturità liceale (<i>lett. b</i>) ai cicli di studio bachelor quadriennali con pratica integrata nel settore MINT senza che debbano sostenere un esame o disporre di un’esperienza lavorativa di un anno in una professione connessa con il settore di studio.</p>
<p class="absatz man-space-before-4">Il <i>capoverso 3</i> delega al Consiglio delle scuole universitarie la competenza di determinare i singoli cicli di studio che possono essere offerti con pratica integrata e di fissare le altre condizioni per l’ammissione, la struttura degli studi e la valutazione. Il Consiglio delle scuole universitarie adeguerà di conseguenza il contenuto della sua ordinanza del 20 maggio 2021 sull’ammissione alle SUP, affinché corrisponda a quello dell’attuale ordinanza PiBS. Le altre condizioni vigenti per l’ammissione e la struttura degli studi vengono mantenute (parte pratica in azienda corrispondente al 40 % della durata totale degli studi e convalidata dalla SUP; prova di un contratto di formazione quadriennale stipulato con un’azienda e convalidato dalla SUP). Lo sviluppo di questo modello di studi unico nel suo genere dovrà continuare a essere oggetto di una valutazione periodica.</p>
<p class="absatz man-space-before-4">Poiché il Consiglio delle scuole universitarie ha prospettato alle SUP una transizione senza soluzione di continuità tra la fine della fase pilota e il consolidamento dei PiBS, il Consiglio federale proroga la validità della fase pilota fino al 31 dicembre 2026 modificando l’articolo 69 O-LPSU (nuovo cpv. 4).</p>
</div></article>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Ripercussioni</a>
</h1>
<div class="collapseable"><section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Ripercussioni per la Confederazione</a>
</h2>
<div class="collapseable"><p class="absatzvor man-space-before-8">Il progetto non crea nuovi compiti o spese per la Confederazione. La modifica proposta non comporterà per la Confederazione aumenti dei costi o risparmi diretti e neppure ripercussioni in termini di personale.</p></div></section></div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni per i Cantoni e i Comuni, per le Città, gli agglomerati e le regioni di montagna</a>
</h1>
<div class="collapseable">
<p class="absatzvor man-space-before-8">Considerato che non modifica la ripartizione dei compiti tra Confederazione e Cantoni né il modo in cui la Confederazione finanzia le SUP, il presente progetto non ha alcuna incidenza sui Cantoni dal punto di vista finanziario, organizzativo o amministrativo. Evidentemente il progetto non ha ripercussioni per i Comuni, le Città, gli agglomerati e le regioni di montagna, ragione per cui le relative questioni non sono state ulteriormente approfondite.</p>
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni sull’economia, sulla società e sull’ambiente</a>
</h2>
<div class="collapseable"><p class="absatzvor man-space-before-8">Non si prevedono ripercussioni sull’economia, sulla società e sull’ambiente, ragione per cui le relative questioni non sono state ulteriormente approfondite.</p></div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable"><p class="absatzvor man-space-before-8">Il progetto si basa sull’articolo 63<i>a</i> capoversi 3 e 4 Cost., secondo cui la Confederazione e i Cantoni provvedono insieme al coordinamento, nonché a garantire che sia assicurata la qualità nel settore delle scuole universitarie.</p></div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con gli impegni internazionali della Svizzera</a>
</h2>
<div class="collapseable"><p class="absatzvor man-space-before-8">Il presente progetto non incide sugli impegni internazionali della Svizzera.</p></div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable"><p class="absatzvor man-space-before-8">Il progetto include disposizioni importanti contenenti norme di diritto che, conformemente all’articolo 164 capoverso 1 Cost., devono essere emanate sotto forma di legge federale. La competenza dell’Assemblea federale per l’emanazione della legge deriva dell’articolo 163 capoverso 1 Cost. L’atto legislativo sottostà a referendum facoltativo.</p></div></section><section id="lvl_7/lvl_7.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.4">7.4 Subordinazione al freno alle spese</a>
</h2>
<div class="collapseable"><p class="absatzvor man-space-before-8">Il progetto non contiene né nuove disposizioni in materia di sussidi (con spese superiori a una delle soglie previste) né nuovi crediti d’impegno o limiti di spesa (con spese superiori a una delle soglie previste).</p></div></section><section id="lvl_7/lvl_7.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.5">7.5 Rispetto del principio di sussidiarietà e del principio dell’equivalenza fiscale</a>
</h2>
<div class="collapseable"><p class="absatzvor man-space-before-8">Il progetto non modifica la ripartizione dei compiti tra Confederazione e Cantoni.</p></div></section><section id="lvl_7/lvl_7.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.6">7.6 Conformità alla legge sui sussidi</a>
</h2>
<div class="collapseable"><p class="absatzvor man-space-before-8">Il progetto non istituisce nuovi sussidi.</p></div></section><section id="lvl_7/lvl_7.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.7">7.7 Delega di competenze legislative</a>
</h2>
<div class="collapseable"><p class="absatzvor man-space-before-8">Il nuovo articolo 25<i>a</i> capoverso 3 LPSU prevede di affidare al Consiglio delle scuole universitarie la competenza di emanare le opportune disposizioni d’esecuzione. In virtù di questa competenza, esso adeguerà la sua ordinanza del 20 maggio 2021 sull’ammissione alle SUP e riprenderà il contenuto delle corrispondenti disposizioni dell’ordinanza PiBS, valida fino alla fine del 2025.</p></div></section><section id="lvl_7/lvl_7.8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.8">7.8 Protezione dei dati</a>
</h2>
<div class="collapseable">
<p class="absatzvor man-space-before-8">Il progetto non incide sulle disposizioni in materia di protezione dei dati.</p>
<p class="absatz man-space-before-4"></p>
<p class="titeluebersicht man-space-after-13 man-font-weight-bold">Abbreviazioni</p>
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr man-space-before-4">art.</p>
				</td>
				<td>
					
					<p class="man-template-tab-krpr man-space-before-4">articolo</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">BL</p>
				</td>
				<td>
					
					<p class="man-template-tab-krpr man-space-before-4">Cantone di Basilea Campagna</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">BS</p>
				</td>
				<td>
					
					<p class="man-template-tab-krpr man-space-before-4">Cantone di Basilea Città</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Cost.</p>
				</td>
				<td>
					
					<p class="man-template-tab-krpr man-space-before-4">Costituzione federale</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">cpv.</p>
				</td>
				<td>
					
					<p class="man-template-tab-krpr man-space-before-4">capoverso</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">CSSU</p>
				</td>
				<td>
					
					<p class="man-template-tab-krpr man-space-before-4">Conferenza svizzera delle scuole universitarie</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">DEFR</p>
				</td>
				<td>
					
					<p class="man-template-tab-krpr man-space-before-4">Dipartimento federale dell’economia, della formazione e della ricerca </p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">es.</p>
				</td>
				<td>
					
					<p class="man-template-tab-krpr man-space-before-4">esempio</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">FF</p>
				</td>
				<td>
					
					<p class="man-template-tab-krpr man-space-before-4">Foglio federale</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">lett.</p>
				</td>
				<td>
					
					<p class="man-template-tab-krpr man-space-before-4">lettera</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">LPSU</p>
				</td>
				<td>
					
					<p class="man-template-tab-krpr man-space-before-4">Legge federale del 30 settembre 2011 sulla promozione e sul coordinamento del settore universitario svizzero, RS <i>414.20</i></p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">MINT</p>
				</td>
				<td>
					
					<p class="man-template-tab-krpr man-space-before-4">Matematica, informatica, scienze naturali e tecnica</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">O-LPSU</p>
				</td>
				<td>
					
					<p class="man-template-tab-krpr man-space-before-4">Ordinanza del 23 novembre 2016 concernente la legge sulla promozione e sul coordinamento del settore universitario svizzero, RS <i>414.201</i></p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Ordinanza PiBS</p>
				</td>
				<td>
					
					<p class="man-template-tab-krpr man-space-before-4">Ordinanza del DEFR del 1° dicembre 2021 concernente l’ammissione a cicli di studio delle scuole universitarie professionali con pratica integrata, RS <i>414.715</i></p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">PiBS</p>
				</td>
				<td>
					
					<p class="man-template-tab-krpr man-space-before-4">Cicli di studio bachelor con pratica integrata</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">PLR</p>
				</td>
				<td>
					
					<p class="man-template-tab-krpr man-space-before-4">PLR. I Liberali Radicali</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">PSS</p>
				</td>
				<td>
					
					<p class="man-template-tab-krpr man-space-before-4">Partito socialista svizzero</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">RS</p>
				</td>
				<td>
					
					<p class="man-template-tab-krpr man-space-before-4">Raccolta sistematica del diritto federale</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">RU</p>
				</td>
				<td>
					
					<p class="man-template-tab-krpr man-space-before-4">Raccolta ufficiale delle leggi federali</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">SEFRI</p>
				</td>
				<td>
					
					<p class="man-template-tab-krpr man-space-before-4">Segreteria di Stato per la formazione, la ricerca e l’innovazione </p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">swissuniversities</p>
				</td>
				<td>
					
					<p class="man-template-tab-krpr man-space-before-4">Conferenza delle rettrici e dei rettori delle scuole universitarie svizzere</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">Travail Suisse</p>
				</td>
				<td>
					
					<p class="man-template-tab-krpr man-space-before-4">Associazione mantello Travail.Suisse</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">UDC</p>
				</td>
				<td>
					
					<p class="man-template-tab-krpr man-space-before-4">Unione democratica di centro</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">USAM</p>
				</td>
				<td>
					
					<p class="man-template-tab-krpr man-space-before-4">Unione svizzera delle arti e mestieri</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">USS</p>
				</td>
				<td>
					
					<p class="man-template-tab-krpr man-space-before-4">Unione sindacale svizzera</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">ZHAW</p>
				</td>
				<td>
					
					<p class="man-template-tab-krpr man-space-before-4">Zürcher Hochschule für Angewandte Wissenschaften</p>
				</td>
			</tr>
		</table></div>
</div></section>
</div></section></main>
</div></body>
</html>
