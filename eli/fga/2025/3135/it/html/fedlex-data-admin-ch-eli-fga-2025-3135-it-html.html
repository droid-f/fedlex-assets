<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 22.415--><p class="srnummer man-space-after-18">ad 22.415</p>
<h1 class="erlasstitel botschafttitel">Iniziativa parlamentare <br>Partecipazione equa della SSR al mercato della produzione audiovisiva<br>Rapporto della Commissione dei trasporti e delle telecomunicazioni del Consiglio nazionale del 30 giugno 2025<br>Parere del Consiglio federale</h1>
<p class="botschaftdatum man-space-before-3">dell’8 ottobre 2025</p>
<p class="botschaftlinie man-space-before-10"></p>
<p class="salutation man-space-before-3">Onorevoli presidente e consiglieri,</p>
<p class="absatzvor man-space-before-8">conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione dei trasporti e delle telecomunicazioni del Consiglio nazionale del 30 giugno 2025<sup><a href="#fn-d2364e24" id="fnbck-d2364e24">1</a></sup> concernente l’iniziativa parlamentare 22.415 «Partecipazione equa della SSR al mercato della produzione audiovisiva».</p>
<p class="absatzvor man-space-before-8">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">8 ottobre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">Parere</p>
<div class="footnotes"><p id="fn-d2364e24"><sup><a href="#fnbck-d2364e24">1</a></sup><sup></sup>  <a href="https://fedlex.data.admin.ch/eli/fga/2025/2307" target="_blank">FF <b>2025</b> 2307</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor man-space-before-8">Il 17 marzo 2022, il consigliere nazionale Kurt Fluri (PLR.I Liberali, SO) ha presentato l’iniziativa parlamentare 22.415 «Partecipazione equa della SSR al mercato della produzione audiovisiva».</p>
<p class="absatz man-space-before-4">Il progetto è stato discusso dalla Commissione dei trasporti e delle telecomunicazioni (CTT‑N) il 13 gennaio 2025 e posto in consultazione dal 17 gennaio 2025 all’8 maggio 2025. Il 10 luglio 2025 la CTT-N ha sottoposto il suo rapporto del 30 giugno 2025 al Consiglio federale per parere.</p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p class="absatzvor man-space-before-8">Il progetto di atto normativo intende modificare la legge federale del 24 marzo 2006<sup><a href="#fn-d2364e80" id="fnbck-d2364e80">2</a></sup> sulla radiotelevisione (LRTV), precisando che la concessione stabilisce i dettagli concernenti la presa in considerazione dell’industria audiovisiva indipendente svizzera nell’attribuzione di mandati da parte della Società svizzera di radiotelevisione (SSR) e può altresì imporre quote minime (art. 25 cpv. 3 lett. d LRTV). Per l’industria audiovisiva indipendente in Svizzera si creerebbe così una regolamentazione analoga a quella già esistente per la letteratura svizzera e le opere musicali e cinematografiche svizzere (art. 25 cpv. 3 lett. c LRTV).</p>
<p class="absatz man-space-before-4">Il Consiglio federale è favorevole alla collaborazione della SSR con l’industria audiovisiva svizzera indipendente. Un settore indipendente prospero deve poter contare, per le produzioni su commissione e le prestazioni tecniche cinematografiche, sulla collaborazione con la SSR e in particolare su un certo numero di produzioni su mandato. Pertanto, il Consiglio federale ha già sancito nell’attuale concessione della SSR una disposizione in tal senso, che obbliga quest’ultima a disciplinare in un accordo i principi della collaborazione con l’industria audiovisiva indipendente in Svizzera e ad assegnare una parte adeguata di mandati a quest’ultima. Se non è concluso alcun accordo, il Dipartimento federale dell’ambiente, dei trasporti, dell’energia e delle comunicazioni (DATEC) può emanare disposizioni<sup><a href="#fn-d2364e94" id="fnbck-d2364e94">3</a></sup>. L’accordo attuale fra le parti risale al 9 settembre 2022 ed è valido sino al 31 dicembre 2026.</p>
<p class="absatz man-space-before-4">Il progetto della CTT-N mira a sancire a livello di legge la collaborazione fra la SSR e l’industria audiovisiva svizzera indipendente. Inoltre, tale base legale consentirebbe di iscrivere delle quote di attribuzione direttamente nella concessione oppure di sancire nella stessa che il DATEC può fissare delle quote in caso di assenza di contratto. Il progetto porterebbe quindi complessivamente una maggiore sicurezza nella pianificazione nonché certezza giuridica a un settore essenziale per la produzione di opere audiovisive di alta qualità in Svizzera. Il Consiglio federale sostiene pertanto la richiesta dell’iniziativa parlamentare e la proposta di completare l’articolo 25 capoverso 3 lettera d LRTV. Il tutto rientra negli sforzi del Consiglio federale volti a concedere maggiore spazio ai privati, in questo caso all’industria audiovisiva. Già nel 2022 il Consiglio federale aveva deciso che la SSR dovesse focalizzarsi maggiormente su informazione, formazione e cultura. Negli ambiti dell’intrattenimento e dello sport, la SSR dovrebbe concentrarsi su quei settori che non sono coperti da altri fornitori.</p>
<p class="absatz man-space-before-4">Nel quadro della consultazione, i rappresentanti dell’industria audiovisiva indipendente hanno sostenuto a larga maggioranza l’estensione del progetto in linea con il testo dell’iniziativa parlamentare 22.415 presentata originariamente. Questo implicherebbe l’iscrizione dell’industria audiovisiva indipendente nel mandato di programma della SSR, una regolamentazione in materia di diritto della concorrenza nonché una disposizione relativa alla produzione dei programmi<sup><a href="#fn-d2364e112" id="fnbck-d2364e112">4</a></sup>. La CTT‑N si è detta contraria a tale estensione e il Consiglio federale accoglie favorevolmente questa decisione. </p>
<div class="footnotes">
<p id="fn-d2364e80"><sup><a href="#fnbck-d2364e80">2</a></sup><sup></sup>  <a href="https://fedlex.data.admin.ch/vocabulary/legal-taxonomy/9210" target="_blank" data-rs-uri="https://fedlex.data.admin.ch/eli/cc/2007/150" data-rs="784.40" data-lang="it">RS <b>784.40</b></a></p>
<p id="fn-d2364e94"><sup><a href="#fnbck-d2364e94">3</a></sup><sup></sup>  Art. 27 della Concessione SSR del 29 agosto 2018, <i>FF <b>2018</b> 5589</i>.</p>
<p id="fn-d2364e112"><sup><a href="#fnbck-d2364e112">4</a></sup><sup></sup>  Rapporto sui risultati della consultazione del 30 giugno 2025 «Iniziativa parlamentare 22.415 Partecipazione equa della SSR al mercato della produzione audiovisiva», pag. 4 seg., disponibile su: <a href="https://fedlex.data.admin.ch/eli/dl/proj/2025/5/cons_1" target="_blank">
				www.ad
				m
				in.ch
			</a> &gt; Diritto federale &gt; Procedure di consultazione &gt; Procedure di consultazione concluse &gt; 2025 &gt; Parl. </p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p class="absatzvor man-space-before-8">Il Consiglio federale propone di entrare in materia sul progetto della CTT-N e di approvarlo.</p>
<p class="abstand1seite man-space-before-0"></p>
</div></section></main>
</div></body>
</html>
