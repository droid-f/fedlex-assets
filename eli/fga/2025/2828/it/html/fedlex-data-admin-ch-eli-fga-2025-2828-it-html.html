<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel">Designazione di norme tecniche <br>per gli apparecchi e i sistemi di protezione destinati a essere utilizzati in atmosfera potenzialmente esplosiva (OASAE)</h1>
<p class="man-template-tab-utit-kurs tab-utit9pt-kurs man-font-style-italic man-space-before-6">1. Situazione iniziale</p>
<dl class="man-space-after-0">
<dt class="man-space-before-4">1.1. </dt>
<dd class="man-space-before-4">In virtù dell’articolo 6 dell’ordinanza del 25 novembre 2015<sup><a href="#fn-d1948e17" id="fnbck-d1948e17">1</a></sup> sugli apparecchi e i sistemi di protezione destinati a essere utilizzati in atmosfera potenzialmente esplosiva (OASAE), l’Ufficio federale dell’energia (UFE), d’intesa con la Segreteria di Stato dell’economia (SECO), è autorizzato a designare le norme tecniche atte a concretizzare i requisiti essenziali per gli apparecchi e i sistemi di protezione destinati a essere utilizzati in atmosfera potenzialmente esplosiva. Per quanto possibile, designa norme armonizzate a livello internazionale. Con l’applicazione delle norme designate si presume che siano soddisfatti i requisiti essenziali.</dd>
<dt class="man-space-before-4 man-space-before-2">1.2. </dt>
<dd class="man-space-before-4 man-space-before-2">Nell’ambito dell’esecuzione della direttiva 2014/34/UE<sup><a href="#fn-d1948e34" id="fnbck-d1948e34">2</a></sup> la Commissione europea ha designato norme tecniche nella decisione di esecuzione (UE) 2022/1688<sup><a href="#fn-d1948e44" id="fnbck-d1948e44">3</a></sup>. Questa decisione di esecuzione è stata modificata dalla:<dl class="man-space-after-0">
<dt class="man-space-before-2">– </dt>
<dd class="man-space-before-2">decisione di esecuzione (UE) 2023/601, GU L del 17.3.2023,</dd>
<dt class="man-space-before-2">– </dt>
<dd class="man-space-before-2">decisione di esecuzione (UE) 2023/1587, GU L del 2.8.2023,</dd>
<dt class="man-space-before-2">– </dt>
<dd class="man-space-before-2">decisione di esecuzione (UE) 2025/597, GU L del 1.4.2025,</dd>
<dt class="man-space-before-2">– </dt>
<dd class="man-space-before-2">decisione di esecuzione (UE) 2025/1810, GU L del 12.9.2025.</dd>
</dl>
</dd>
</dl>
<p class="man-template-tab-utit-kurs tab-utit9pt-kurs man-font-style-italic man-space-before-6">2. Designazione</p>
<dl class="man-space-after-0">
<dt class="man-space-before-4">2.1. </dt>
<dd class="man-space-before-4">D’intesa con la SECO, l’UFE designa le norme tecniche designate secondo la pubblicazione dell’UE di cui al numero 1.2.</dd>
<dt class="man-space-before-4">2.2. </dt>
<dd class="man-space-before-4">La designazione di norme armonizzate non ne contempla le prefazioni né gli allegati nazionali o elementi affini.</dd>
</dl>
<p class="man-template-tab-utit-kurs tab-utit9pt-kurs man-font-style-italic man-space-before-6">3. Sostituzione della designazione precedente</p>
<p class="absatz man-space-before-4">La presente designazione sostituisce la designazione del 16 aprile 2025<sup><a href="#fn-d1948e90" id="fnbck-d1948e90">4</a></sup>.</p>
<p class="man-template-tab-utit-kurs tab-utit9pt-kurs man-font-style-italic man-space-before-6">4. Consultazione e ottenimento</p>
<dl class="man-space-after-0">
<dt class="man-space-before-4 man-space-before-2 man-text-align-left">4.1. </dt>
<dd class="man-space-before-4 man-space-before-2 man-text-align-left">Le norme designate possono essere consultate od ottenute come segue: <dl class="man-space-after-0">
<dt class="man-space-before-2 man-text-align-left">a. </dt>
<dd class="man-space-before-2 man-text-align-left">consultazione gratuita od ottenimento a pagamento presso l’Associazione Svizzera di Normazione (SNV), Sulzerallee 70, 8404 Winterthur (www.snv.ch, telefono: 052 224 54 54);</dd>
<dt class="man-space-before-2 man-text-align-left">b. </dt>
<dd class="man-space-before-2 man-text-align-left">ottenimento a pagamento presso Electrosuisse, Luppmenstrasse 1, 8320 Fehraltorf (www.electrosuisse.ch, telefono: 058 595 11 11).</dd>
</dl>
</dd>
<dt class="man-space-before-4">4.2. </dt>
<dd class="man-space-before-4">Un elenco consolidato delle norme tecniche designate è disponibile sul sito www.switec.info. L’elenco è puramente informativo e non esplica effetti giuridici.</dd>
</dl>
<p class="man-template-tab-utit-kurs tab-utit9pt-kurs man-font-style-italic man-space-before-6">5. Conformità dei requisiti essenziali</p>
<p class="absatz man-space-before-4">Le norme tecniche designate permettono di concretizzare i requisiti essenziali di cui all’articolo 5 OASAE, che corrisponde all’articolo 4 della direttiva 2014/34/UE.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">1° ottobre 2025</p>
				</td>
				<td>
					
					<p class="unterschriftenfi1 man-space-before-24">Ufficio federale dell’energia:</p>
					<p class="unterschriftenfi man-space-before-6">Benoît Revaz, direttore</p>
				</td>
			</tr>
		</table></div>
<div class="footnotes">
<p id="fn-d1948e17"><sup><a href="#fnbck-d1948e17">1</a></sup><sup></sup> <a href="https://fedlex.data.admin.ch/vocabulary/legal-taxonomy/8591" target="_blank" data-rs-uri="https://fedlex.data.admin.ch/eli/cc/2016/19" data-rs="734.6" data-lang="it">RS <b>734.6</b></a></p>
<p id="fn-d1948e34"><sup><a href="#fnbck-d1948e34">2</a></sup><sup></sup>  Direttiva 2014/34/UE del Parlamento europeo e del Consiglio, del 26 febbraio 2014, concernente l’armonizzazione delle legislazioni degli Stati membri relative agli apparecchi e sistemi di protezione destinati a essere utilizzati in atmosfera potenzialmente esplosiva, GU L 96 del 29.3.2014, pag. 309<i>.</i></p>
<p id="fn-d1948e44"><sup><a href="#fnbck-d1948e44">3</a></sup><sup></sup>  Decisione di esecuzione (UE) 2022/1668 della Commissione, del 28 settembre 2022, relativa alle norme armonizzate sugli apparecchi e i sistemi di protezione destinati a essere utilizzati in atmosfera potenzialmente esplosiva, GU L 251 del 29.9.2022, pag. 6.</p>
<p id="fn-d1948e90"><sup><a href="#fnbck-d1948e90">4</a></sup><sup></sup>  <a href="https://fedlex.data.admin.ch/eli/fga/2025/1302" target="_blank">FF <b>2025</b> 1302</a></p>
</div>
</div></div></body>
</html>
