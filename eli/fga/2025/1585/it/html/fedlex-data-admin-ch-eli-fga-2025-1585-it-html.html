<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Approvazione di tariffe nell’assicurazione privata</h1>
<p class="absatz man-space-before-4">(art. 84 della legge del 17 dicembre 2004 sulla sorveglianza degli assicuratori [LSA; RS <i>961.01</i>])</p>
<p class="absatz man-space-before-4">L’Autorità federale di vigilanza sui mercati finanziari (FINMA) ha approvato la tariffa seguente relativa ai contratti d’assicurazione in corso: </p>
<p class="man-template-tab-untertit man-space-before-8">Decisione</p>
<p class="absatzkurs man-font-style-italic man-space-before-4">del 26 febbraio 2025</p>
<p class="absatz man-space-before-4 man-text-align-left">Tariffa sottoposta da Pax, Società svizzera di assicurazione sulla vita SA, Aeschenplatz 13, 4002 Basilea</p>
<p class="absatz man-space-before-4">nell’assicurazione collettiva vita nel quadro della previdenza professionale.</p>
<p class="absatz man-space-before-4">Con lettera del 23 dicembre 2024, Pax, Società svizzera di assicurazione sulla vita SA, Aeschenplatz 13, 4002 Basilea ha presentato nel settore dei rischi della previdenza professionale una modifica della tariffa collettiva 2026.</p>
<p class="absatz man-space-before-4">Gli adeguamenti riguardano l’introduzione di una possibilità di scelta di assicurare, dopo l’inizio della rendita di vecchiaia, un capitale temporaneo in caso di decesso. </p>
<p class="absatz man-space-before-4">L’adeguamento tariffario concerne tutti gli assicurati delle fondazioni collettive e degli istituti di previdenza assicurati presso la richiedente.</p>
<p class="absatz man-space-before-4">Ai fini dell’esame e dell’approvazione di tariffe si applica l’articolo 38 LSA. Secondo questa disposizione le tariffe soggette ad approvazione devono essere stabilite entro limiti tali da garantire, da un lato, la solvibilità dell’istituto d’assicurazione richiedente e, dall’altro, la protezione degli assicurati contro gli abusi. </p>
<p class="absatz man-space-before-4">Con la sua tariffa la richiedente ha fornito la prova che il limite di cui all’articolo 38 LSA è rispettato. Con decisione del 26 febbraio 2025 la FINMA ha pertanto approvato la richiesta di modifica della tariffa.</p>
<p class="absatz man-space-before-4">La richiedente intende applicare gli adeguamenti tariffali approvati dal 1° gennaio 2026 a tutto il portafoglio (contratti in corso e contratti nuovi).</p>
</div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u1">Rimedi giuridici</a>
</h6>
<div class="collapseable">
<p class="absatz man-space-before-4">La presente comunicazione equivale a notificazione della decisione. Le persone che hanno diritto di ricorrere in virtù dell’articolo 48 della legge del 20 dicembre 1968 sulla procedura amministrativa (PA; RS <i>172.021</i>) possono impugnare la decisione, indicando rispettivamente il loro domicilio o la loro sede, presso il Tribunale amministrativo federale, Corte II, casella postale, 9023 San Gallo. Il ricorso deve essere presentato entro 30 giorni dalla presente pubblicazione e contenere le conclusioni nonché i motivi. Durante questo periodo, la decisione può essere consultata presso l’Autorità federale di vigilanza sui mercati finanziari (FINMA), Laupenstrasse 27, 3003 Berna.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">22 maggio 2025</p>
				</td>
				<td>
					
					<p class="unterschriftenfi1 man-space-before-24">Autorità federale di vigilanza sui mercati finanziari FINMA</p>
				</td>
			</tr>
		</table></div>
</div></article></main>
</div></body>
</html>
