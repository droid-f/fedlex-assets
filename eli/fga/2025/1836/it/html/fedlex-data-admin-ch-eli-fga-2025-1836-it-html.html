<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Decisione <br>concernente una modifica temporanea della struttura dello spazio aereo della Svizzera per i voli di addestramento e le esibizioni aeronautiche della Patrouille Suisse («PS») e del team PC7 («PC7T») delle Forze aeree svizzere</h1>
<p class="erlassdatum man-space-before-3">dell’11 giugno 2025</p>
</div>
<div id="preamble"><div>
<p class="man-template-tab-untertit man-space-before-8">Autorità di decisione:</p>
<p class="absatz man-space-before-4">Ufficio federale dell’aviazione civile, 3003 Berna (UFAC)</p>
<p class="man-template-tab-untertit man-space-before-8">Oggetto:</p>
<p class="absatz man-space-before-4">Gli spazi aerei elencati nell’allegato 2 alla presente decisione sono temporaneamente riclassificati in zone regolamentate (TEMPO LSR) con, di fatto, interdizione al volo. Durante gli orari fissati sono vietati all’interno delle zone regolamentate i voli con aeromobili che non prendono parte ai voli di addestramento o alle esibizioni.</p>
<p class="man-template-tab-untertit man-space-before-8">Basi legali:</p>
<p class="absatz man-space-before-4">Secondo gli articoli 8<i>a</i> e 40 della legge del 21 dicembre 1948 sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>) e d’intesa con l’autorità aeronautica militare (Military Aviation Authority, MAA), le Forze aeree e Skyguide, l’UFAC definisce la struttura dello spazio aereo e l’attribuzione delle classi di quest’ultimo. Conformemente all’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
<p class="absatz man-space-before-4">In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
<p class="man-template-tab-untertit man-space-before-8">Contenuto della decisione:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">Previa approvazione della domanda presentata da Bâle ATM Procedures il 23 maggio 2025, la struttura dello spazio aereo svizzero è modificata temporaneamente come segue:</dd>
<dt class="man-space-before-4"></dt>
<dd class="man-space-before-4">Per i voli di addestramento e le esibizioni aeronautiche della PS e del PC7T delle Forze aeree svizzere vengono definite diverse TEMPO LSR conformemente all’allegato 2 alla presente decisione. Le dimensioni laterali e verticali sono anch’esse definite nell’allegato 2 alla presente decisione.</dd>
<dt class="man-space-before-4 man-space-before-2">2. </dt>
<dd class="man-space-before-4 man-space-before-2">Le condizioni di utilizzazione delle TEMPO LSR attivate sono le seguenti:<dl class="man-space-after-0">
<dt class="man-space-before-2">2.1 </dt>
<dd class="man-space-before-2">All’interno delle TEMPO LSR attivate sono vietati i voli con aeromobili che non partecipano alle esibizioni o ai relativi voli di addestramento. Ciò concerne anche tutti gli aeromobili senza occupanti ai sensi dell’OACS. Nelle TEMPO LSR attivate, i voli di ricerca e di salvataggio (SAR) e i voli di aeroambulanza (HEMS) sono ammessi a condizione di rispettare la procedura indicata nel Manuale d’informazione aeronautica (AIP), capitolo ENR 5.1 – §1.1.</dd>
<dt class="man-space-before-2">2.2 </dt>
<dd class="man-space-before-2">Le TEMPO LSR possono essere attivate esclusivamente nelle date indicate nell’allegato 2 alla presente decisione. La pubblicazione delle TEMPO LSR e gli orari esatti di attivazione vengono comunicati previamente mediante Notice to Airmen (NOTAM) e sono consultabili tramite il Daily Airspace Bulletin Switzerland (DABS). La richiesta di pubblicazione di un NOTAM deve essere presentata dalle Forze aeree al servizio di autorizzazione delle informazioni aeronautiche (LIFS) dell’UFAC al più tardi tre giorni lavorativi prima della prevista attivazione delle TEMPO LSR. Se prima dell’attivazione le TEMPO LSR non sono più necessarie, le Forze aeree devono chiedere immediatamente il loro annullamento presso il NOTAM Office (NOF) di Skyguide. In caso di cessazione anticipata dei voli di addestramento o delle esibizioni aeronautiche della PS e del PC7T all’interno di una TEMPO LSR attiva, la Centrale d’impiego difesa aerea (Cen impg dif aer) delle Forze aeree svizzere può informare la Flow Management Position (FMP) di Skyguide che la TEMPO LSR non è più necessaria. I servizi di controllo del traffico aereo di Skyguide possono quindi riaprire lo spazio aereo interessato per altro traffico aereo, anche se la TEMPO LSR è ancora attiva secondo il NOTAM.</dd>
<dt class="man-space-before-2">2.3. </dt>
<dd class="man-space-before-2">Le Forze aeree trasmettono alla ATC Operations Unit dell’aeroporto di Basilea-Mulhouse il contenuto del NOTAM per l’addestramento e l’esibizione di «Langenthal LOW NEW» immediatamente dopo la sua pubblicazione.</dd>
<dt class="man-space-before-2">2.4. </dt>
<dd class="man-space-before-2">Le domande di limitazione temporale e di ridimensionamento delle TEMPO LSR «Neuchatel» presentate dalla Federazione Svizzera di Volo Libero (FSVL) il 23 maggio 2025 sono respinte.</dd>
</dl>
</dd>
<dt class="man-space-before-4">3. </dt>
<dd class="man-space-before-4">La modifica temporanea della struttura dello spazio aereo svizzero di cui al numero 1 della presente decisione entra in vigore il 4 luglio 2025.</dd>
<dt class="man-space-before-4">4. </dt>
<dd class="man-space-before-4">Non vengono riscossi emolumenti.</dd>
<dt class="man-space-before-4">5. </dt>
<dd class="man-space-before-4">La presente decisione è notificata tramite lettera raccomandata con avviso di ricevimento alle Forze Aeree e alla Military Aviation Authority. Una copia della decisione è trasmessa mediante lettera raccomandata a tutte le parti interpellate che hanno presentato un parere.</dd>
</dl>
<p class="man-template-tab-untertit man-space-before-8">Destinatari:</p>
<p class="absatz man-space-before-4">La presente modifica temporanea della struttura dello spazio aereo svizzero è rivolta a tutti coloro che, in qualche modo, utilizzano lo spazio aereo in questione, oppure vi svolgono attività suscettibili d’influire sullo stesso e, di conseguenza, sulla sicurezza del traffico aereo.</p>
<p class="man-template-tab-untertit man-space-before-8">Deposito pubblico:</p>
<p class="absatz man-space-before-4">La presente decisione è pubblicata in forma sintetica nel Foglio federale in tedesco, francese e italiano e può essere richiesta tramite la homepage dell’UFAC (<a href="http://www.bazl.admin.ch" target="_blank">
				www.bazl.admin.ch
			</a>) o per e-mail (<a href="mailto:_BAZL-Sekretariat_SI@bazl.admin.ch" target="_blank">
				_BAZL-Sekretariat_SI@bazl.admin.ch
			</a>).</p>
<p class="man-template-tab-untertit man-space-before-8">Rimedi giuridici:</p>
<p class="absatz man-space-before-4">Contro la presente decisione o parti di essa può essere interposto ricorso entro 30 giorni presso il Tribunale amministrativo federale, Casella postale, 9023 San Gallo. Il termine di ricorso decorre dal giorno successivo alla notificazione in caso di notificazione personale alle parti e dal giorno successivo alla pubblicazione in caso di pubblicazione su un bollettino ufficiale. L’atto di ricorso deve contenere le conclusioni, i motivi, l’indicazione dei mezzi di prova e la firma del ricorrente; deve essere inoltrato in duplice copia e devono essere allegati la decisione impugnata e i documenti indicati come mezzi di prova, se sono in possesso del ricorrente.. È inoltre necessario allegare la procura conferita a un eventuale rappresentante.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">18 giugno 2025</p>
				</td>
				<td>
					
					<p class="unterschriftenfi1 man-space-before-24">Ufficio federale dell’aviazione civile:</p>
					<p class="unterschriftenfi man-space-before-6">Il vicedirettore, Martin Bernegger</p>
				</td>
			</tr>
		</table></div>
</div></div>
<div id="annex"><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2  alla decisione dell’11 giugno 2025 relativa alle TEMPO LSR per la Patrouille Suisse («PS») e il team PC7 («PC7T») delle Forze aeree svizzere</a>
</h1>
<div class="collapseable">
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">PS</a>
</h2>
<div class="collapseable">
<section id="annex_2/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_u1">«Neuchatel»</a>
</h3>
<div class="collapseable">
<p class="absatz man-space-before-4">Circle of 10km radius, centered at ARP LSGN (WGS84 N 46 57 27 / E 006 51 52, ELEV 1427FT).</p>
<p class="absatz man-space-before-4">EXCLUDING THE AREAS LATERALLY DELIMITED BY CTR LSMP AND CTR LSGC.</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: FL120</p>
<p class="absatz man-space-before-4">Date: July 4<sup>th</sup> and 5<sup>th</sup>, 2025</p>
<p class="absatzkurs man-font-style-italic man-space-before-4">Note: Area «Neuchatel» may be used jointly with the PC-21 Solo Display and the Classic Formation.</p>
</div></section><section id="annex_2/lvl_u1/lvl_u2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_u2">«Lugano»</a>
</h3>
<div class="collapseable">
<p class="absatz man-space-before-4">Circle of 10km radius, centered at ARP LSZA (WGS84 N 46 00 13 / E 008 54 37, ELEV 915FT).</p>
<p class="absatz man-space-before-4">WI SWISS TERRITORY ONLY.</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: FL120</p>
<p class="absatz man-space-before-4">Date: September 12<sup>th</sup> and 13<sup>th</sup>, 2025</p>
</div></section>
</div></section><section id="annex_2/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u2">PC7T</a>
</h2>
<div class="collapseable">
<section id="annex_2/lvl_u2/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u2/lvl_u1">«Gstaad»</a>
</h3>
<div class="collapseable">
<p class="absatz man-space-before-4">Circle of 7km radius, centered at Gstaad (WGS84 N 46 28 30 / E 007 17 00, ELEV 3460FT).</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: FL100</p>
<p class="absatz man-space-before-4">Date: July 18<sup>th</sup> and 20<sup>th</sup>, 2025</p>
</div></section><section id="annex_2/lvl_u2/lvl_u2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u2/lvl_u2">«Locarno Lido»</a>
</h3>
<div class="collapseable">
<p class="absatz man-space-before-4">Circle of 7km radius, centered at Lido Locarno (WGS84 N 46 10 06 / E 008 48 20, ELEV 633FT).</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: 7000 ft AMSL</p>
<p class="absatz man-space-before-4">Date: July 25<sup>th</sup> and 26<sup>th</sup>, 2025</p>
</div></section><section id="annex_2/lvl_u2/lvl_u3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u2/lvl_u3">«Samedan»</a>
</h3>
<div class="collapseable">
<p class="absatz man-space-before-4">Circle of 10km radius, centered at LSZS (WGS84 N 46 31 53 / E 009 52 48, ELEV 5590FT).</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: FL130</p>
<p class="absatz man-space-before-4">Date: July 29<sup>th</sup> and 30<sup>th</sup>, 2025</p>
<p class="absatzkurs man-font-style-italic man-space-before-4">Note: Area «Samedan» may be used jointly with the Super Puma Display Team.</p>
</div></section><section id="annex_2/lvl_u2/lvl_u4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u2/lvl_u4">«Langenthal LOW NEW»</a>
</h3>
<div class="collapseable">
<p class="absatz man-space-before-4">Circle of 7km radius, centered at ARP LSPL (WGS84 N 47 10 58 / E 007 44 28, ELEV 1575FT).</p>
<p class="absatz man-space-before-4">EXCLUDING THE AREA LATERALLY DELIMITED BY LFSB TMA AZ4 T3 AND EXCLUDING THE AREA SW OF LINE N 47 08 26 / E 007 40 22 – N 47 07 12 / E 007 44 16.</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: 7000 ft AMSL</p>
<p class="absatz man-space-before-4">Date: September 5<sup>th</sup> and 7<sup>th</sup>, 2025</p>
<p class="absatzkurs man-font-style-italic man-space-before-4">Note: Area «Langenthal LOW NEW» may be used jointly with the Super Puma Display Team.</p>
</div></section><section id="annex_2/lvl_u2/lvl_u5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u2/lvl_u5">«Bex P7»</a>
</h3>
<div class="collapseable">
<p class="absatz man-space-before-4">Circle of 7km radius, centered at ARP LSGB (WGS84 N 46 15 30 / E 006 59 11, ELEV 1312FT).</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: 7500 ft AMSL</p>
<p class="absatz man-space-before-4">Date: September 12<sup>th</sup> and 13<sup>th</sup>, 2025</p>
</div></section><section id="annex_2/lvl_u2/lvl_u6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u2/lvl_u6">«Stäfa»</a>
</h3>
<div class="collapseable">
<p class="absatz man-space-before-4">Circle of 7km radius, centered at Stäfa (WGS84 N 47 14 19 / E 008 43 06, ELEV 1335FT).</p>
<p class="absatz man-space-before-4">EXCLUDING THE AREA LATERALLY DELIMITED BY LSZH TMA 2A AND 4B.</p>
<p class="absatz man-space-before-4">Lower Limit: GND</p>
<p class="absatz man-space-before-4">Upper Limit: 6000 ft AMSL</p>
<p class="absatz man-space-before-4">Date: October 3<sup>rd</sup>, 2025</p>
</div></section>
</div></section>
</div></section></div>
</div></body>
</html>
