<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><p class="man-template-tab-krpr-kurs man-font-style-italic">Termine per la raccolta delle firme: 12 febbraio 2027</p></div>
<div id="preamble"><div>
<h1 class="erlasstitel botschafttitel">Iniziativa popolare federale <br>«Per un aiuto e una protezione a favore delle persone in fuga finanziati mediante donazioni (Iniziativa sull’aiuto alle persone in fuga)»</h1>
<?del-struct abstand18pt>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Esame preliminare</a>
</h1>
<div class="collapseable">
<p class="man-template-autor man-space-before-10">La Cancelleria federale svizzera,</p>
<p class="ingress man-space-before-3">esaminata la lista per la raccolta delle firme a sostegno dell’iniziativa popolare federale «Per un aiuto e una protezione a favore delle persone in fuga finanziati mediante donazioni (Iniziativa sull’aiuto alle persone in fuga)», presentata il 23 giugno 2025;<br>dopo che il 3 maggio 2025 il comitato ha dichiarato di approvare le tre versioni linguistiche vincolanti del testo dell’iniziativa e confermato che queste sono definitive;<br>visti gli articoli 68 e 69 della legge federale del 17 dicembre 1976<sup><a href="#fn-d7e24" id="fnbck-d7e24">1</a></sup> sui diritti politici;<br>visto l’articolo 23 dell’ordinanza del 24 maggio 1978<sup><a href="#fn-d7e37" id="fnbck-d7e37">2</a></sup> sui diritti politici,</p>
<p class="man-template-verb man-space-before-3 man-space-after-18">decide:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">La lista per la raccolta delle firme a sostegno dell’iniziativa popolare federale «Per un aiuto e una protezione a favore delle persone in fuga finanziati mediante donazioni (Iniziativa sull’aiuto alle persone in fuga)», presentata il 23 giugno 2025, soddisfa formalmente le esigenze legali; essa contiene le indicazioni seguenti: il Cantone e il Comune politico in cui i firmatari hanno diritto di voto, il titolo e il testo dell’iniziativa e la data di pubblicazione nel Foglio federale, una clausola di ritiro, la menzione secondo cui chiunque corrompe o si lascia corrompere in occasione della raccolta delle firme (art. 281 CP<sup><a href="#fn-d7e56" id="fnbck-d7e56">3</a></sup>) oppure altera il risultato della raccolta delle firme (art. 282 CP) è punibile, come anche il nome e l’indirizzo di almeno sette ma al massimo 27 promotori. La validità dell’iniziativa verrà esaminata dall’Assemblea federale in caso di riuscita formale.</dd>
<dt class="man-space-before-4 man-space-before-2">2. </dt>
<dd class="man-space-before-4 man-space-before-2">L’iniziativa popolare può essere ritirata dalla maggioranza assoluta dei seguenti promotori:<dl class="man-space-after-0">
<dt class="man-space-before-2">1. </dt>
<dd class="man-space-before-2">Weber Eric, Postfach 614, 4005 Basel</dd>
<dt class="man-space-before-2">2. </dt>
<dd class="man-space-before-2">Cöl-Freihaus Helen, Brombacherstrasse 30, 4057 Basel</dd>
<dt class="man-space-before-2">3. </dt>
<dd class="man-space-before-2">Schmid Jenny, Bäumlihofstrasse 192, 4058 Basel</dd>
<dt class="man-space-before-2">4. </dt>
<dd class="man-space-before-2">Demalli Redan, Bernapark 28, 3066 Bern</dd>
<dt class="man-space-before-2">5. </dt>
<dd class="man-space-before-2">Ruth Rosa, Binzenstrasse 12, 4058 Basel</dd>
<dt class="man-space-before-2">6. </dt>
<dd class="man-space-before-2">Mangione Michel, Kurzelängeweg 23, 4123 Allschwil</dd>
<dt class="man-space-before-2">7. </dt>
<dd class="man-space-before-2">Rytz Marine, Im Heimatland 34, 4058 Basel</dd>
<dt class="man-space-before-2">8. </dt>
<dd class="man-space-before-2">Thomas Michel, Vorackerweg 45, 3073 Gümligen</dd>
<dt class="man-space-before-2">9. </dt>
<dd class="man-space-before-2">Rothenfluh Christoph, Schledernweg 28, 4143 Dornach</dd>
<dt class="man-space-before-2">10. </dt>
<dd class="man-space-before-2">Dadmal Hamasa, Aeschengraben 12, 4002 Basel</dd>
</dl>
</dd>
<dt class="man-space-before-4">3. </dt>
<dd class="man-space-before-4">Il titolo dell’iniziativa popolare federale «Per un aiuto e una protezione a favore delle persone in fuga finanziati mediante donazioni (Iniziativa sull’aiuto alle persone in fuga)» soddisfa le condizioni stabilite nell’articolo 69 capoverso 2 della legge federale del 17 dicembre 1976 sui diritti politici.</dd>
<dt class="man-space-before-4">4. </dt>
<dd class="man-space-before-4">La presente decisione è comunicata al comitato d’iniziativa: Hamasa Dadmal, Aeschengraben 12, 4002 Basilea, e pubblicata nel Foglio federale del 12 agosto 2025.</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">29 luglio 2025</p>
				</td>
				<td>
					
					<p class="unterschriftenfi1 man-space-before-24">Cancelleria federale svizzera:</p>
					<p class="unterschriftenfi man-space-before-6">Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4"></p>
<h1 class="erlasstitel botschafttitel">Iniziativa popolare federale <br>«Per un aiuto e una protezione a favore delle persone in fuga finanziati mediante donazioni (Iniziativa sull’aiuto alle persone in fuga)»</h1>
<p class="absatz man-space-before-4">L’iniziativa popolare ha il tenore seguente:</p>
<p class="absatz man-space-before-4">La Costituzione federale<sup><a href="#fn-d7e164" id="fnbck-d7e164">4</a></sup> è modificata come segue: </p>
<p class="verweisartkursiv man-font-style-italic man-space-before-14">Art. 25 cpv. 2 e 2<sup>bis</sup></p>
<p class="absatz man-space-before-4"><sup>2</sup> Le persone di cittadinanza svizzera che risiedono in Svizzera possono richiedere presso la competente autorità svizzera, in nome e per conto di una persona straniera bisognosa di protezione, il rilascio di un visto e di un permesso di dimora per consentire a quest’ultima di rifugiarsi in Svizzera. Devono assumersi tutti i costi di mantenimento e integrazione in Svizzera della persona bisognosa di protezione e fornire la prova di avere depositato un’adeguata garanzia a tal fine. Alla persona bisognosa di protezione non è consentito esercitare alcuna attività retribuita in Svizzera per un periodo di dieci anni dal suo arrivo. </p>
<p class="absatz man-space-before-4"><sup>2bis</sup> Le persone bisognose di protezione devono attendere all’estero l’esito della procedura di domanda di cui al capoverso 2; sono autorizzate a entrare in Svizzera solo con un visto valido. Eventuali respingimenti alla frontiera devono essere eseguiti conformemente alle disposizioni cogenti del diritto internazionale. </p>
<p class="verweisartkursiv man-font-style-italic man-space-before-14">Art. 121 cpv. 1 e 1<sup>bis</sup></p>
<p class="absatz man-space-before-4"><sup>1</sup> La legislazione sull’entrata, l’uscita, la dimora e il domicilio degli stranieri compete alla Confederazione. </p>
<p class="absatz man-space-before-4"><sup>1bis</sup> I Cantoni possono accordare preventivamente la grazia a coloro che all’estero violano il diritto dello Stato interessato per salvare persone bisognose di protezione. I Cantoni disciplinano le condizioni e la procedura per accordare la grazia. </p>
<p class="verweisartkursiv man-font-style-italic man-space-before-14">Art. 197 n. 17<span class="man-font-style-normal"><sup><a href="#fn-d7e197" id="fnbck-d7e197">5</a></sup></span></p>
<p class="man-template-tab-utit-kurs tab-utit9pt-kurs man-font-style-italic man-space-before-6">17. Disposizione transitoria dell’art. 25 (Protezione dall’espulsione, dall’estradizione e dal rinvio forzato)</p>
<p class="absatz man-space-before-4">Entro tre mesi dall’accettazione dell’articolo 25 capoversi 2 e 2<sup>bis</sup>, il Consiglio federale denuncia il protocollo del 31 gennaio 1967<sup><a href="#fn-d7e210" id="fnbck-d7e210">6</a></sup> sullo statuto dei rifugiati ed entro il medesimo termine abroga mediante ordinanza la legislazione in materia di asilo. Nell’ambito della procedura di allontanamento è garantito il rispetto delle disposizioni cogenti del diritto internazionale (principio di non respingimento).</p>
<p class="abstand1seite man-space-before-0"></p>
<div class="footnotes">
<p id="fn-d7e24"><sup><a href="#fnbck-d7e24">1</a></sup><sup></sup> <a href="https://fedlex.data.admin.ch/vocabulary/legal-taxonomy/4940" target="_blank" data-rs-uri="https://fedlex.data.admin.ch/eli/cc/1978/688_688_688" data-rs="161.1" data-lang="it">RS <b>161.1</b></a></p>
<p id="fn-d7e37"><sup><a href="#fnbck-d7e37">2</a></sup><sup></sup> <a href="https://fedlex.data.admin.ch/vocabulary/legal-taxonomy/4941" target="_blank" data-rs-uri="https://fedlex.data.admin.ch/eli/cc/1978/712_712_712" data-rs="161.11" data-lang="it">RS <b>161.11</b></a></p>
<p id="fn-d7e56"><sup><a href="#fnbck-d7e56">3</a></sup><sup></sup> <a href="https://fedlex.data.admin.ch/vocabulary/legal-taxonomy/6196" target="_blank" data-rs-uri="https://fedlex.data.admin.ch/eli/cc/54/757_781_799" data-rs="311.0" data-lang="it">RS <b>311.0</b></a></p>
<p id="fn-d7e164"><sup><a href="#fnbck-d7e164">4</a></sup><sup></sup>  <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="it">RS <b>101</b></a></p>
<p id="fn-d7e197"><sup><a href="#fnbck-d7e197">5</a></sup><sup></sup>  Il numero definitivo della presente disposizione transitoria sarà stabilito dalla Cancelleria federale dopo la votazione popolare.</p>
<p id="fn-d7e210"><sup><a href="#fnbck-d7e210">6</a></sup><sup></sup>  <a href="https://fedlex.data.admin.ch/vocabulary/legal-taxonomy/433" target="_blank" data-rs-uri="https://fedlex.data.admin.ch/eli/cc/1968/1189_1233_1148" data-rs="0.142.301" data-lang="it">RS <b>0.142.301</b></a></p>
</div>
</div></section></main>
</div></body>
</html>
