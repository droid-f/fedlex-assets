<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione di portata generale <br>dell’Ufficio federale della sicurezza alimentare e di veterinaria (USAV)<br>concernente l’importazione e l’immissione in commercio temporanea in Svizzera di determinati vaccini non omologati contro i sierotipi 4 e/o 8 della febbre catarrale ovina</h1>
<p class="erlassdatum ">del 12 febbraio 2025</p>
</div>
<div id="preamble"><div>
<p class="man-template-tab-untertit ">1. Fattispecie</p>
<p class="absatz ">1.1  La febbre catarrale ovina (anche nota come malattia della lingua blu) è un’epizoozia da combattere che colpisce ruminanti e camelidi e viene trasmessa da insetti pungitori (cfr. art. 4 lett. g<sup>bis</sup> dell’ordinanza sulle epizoozie; RS <i>916.401</i>). Oltre al sierotipo 3 del virus della febbre catarrale ovina (BTV), dalla fine di agosto 2024 si sta diffondendo in Svizzera anche il sierotipo 8. Nei Paesi limitrofi, oltre al BTV 3 e 8, si sta diffondendo sempre di più anche il sierotipo 4. </p>
<p class="absatz ">1.2  Vista la rapida diffusione del virus e il suo avvicinarsi al confine svizzero, la richiesta di un vaccino contro i sierotipi 4 e 8 del BTV per proteggere i ruminanti e i camelidi in Svizzera è molto elevata. Un vaccino omologato non è disponibile in Svizzera, ma lo è invece in altri Paesi con un sistema di controllo equivalente dei medicamenti. </p>
<p class="absatz ">1.3  In Svizzera sono omologati un vaccino contro il sierotipo 4, uno contro il sierotipo 8 del BTV e uno contro i sierotipi 1, 2, 4 e 8 del BTV, ma attualmente non sono disponibili. Nell’UE sono omologati e disponibili diversi vaccini contro i sierotipi 4 e 8 del BTV.</p>
<p class="absatz ">1.4  In Europa la richiesta di vaccini contro il BTV 4 e 8 è molto elevata e le scorte sono scarse. Poiché i vaccini omologati in Svizzera attualmente non sono disponibili, deve essere possibile importare dall’Europa grandi quantità di vaccini per coprire il fabbisogno in Svizzera e garantire la disponibilità di un numero di dosi sufficiente nell’attuale situazione epidemiologica. L’importazione di quantità così elevate di vaccini supera il fabbisogno dei singoli veterinari ai sensi dell’articolo 7 dell’ordinanza sui medicamenti veterinari (OMVet, RS <i>812.212.27</i>). Per questo motivo, le imprese titolari di un’autorizzazione per l’importazione e il commercio all’ingrosso di medicamenti veterinari pronti per l’uso, compreso il rilascio all’immissione in commercio dell’Istituto svizzero per gli agenti terapeutici (Swissmedic), devono essere autorizzate in via supplementare per un periodo limitato a importare e commercializzare vaccini contro il BTV 4 e/o 8. </p>
<p class="absatz ">1.5  In altri Paesi con un sistema di controllo equivalente dei medicamenti sono omologati e disponibili vaccini contro i sierotipi 4 e/o 8 della febbre catarrale ovina.</p>
<p class="man-template-tab-untertit ">2. Considerandi</p>
<p class="absatz ">2.1  Secondo gli articoli 9 capoverso 1 e 20 capoverso 1 della legge sugli agenti terapeutici (LATer; RS <i>812.21</i>), i medicamenti veterinari possono essere importati e immessi in commercio soltanto se sono omologati o se non sono soggetti all’obbligo di omologazione.</p>
<p class="absatz ">2.2  Secondo l’articolo 9 della legge sulle epizoozie (LFE; RS <i>916.40</i>), la Confederazione e i Cantoni prendono i provvedimenti che, secondo la scienza e l’esperienza, sembrano atti a impedire l’insorgere o il diffondersi di un’epizoozia.</p>
<p class="absatz ">2.3  I vaccini omologati in Svizzera contro i sierotipi 4 e 8 del BTV non sono attualmente disponibili.</p>
<p class="absatz ">2.4  In altri Paesi con un sistema di controllo equivalente dei medicamenti sono omologati e disponibili diversi vaccini contro i sierotipi 4 e/o 8 della febbre catarrale ovina. Poiché al momento nessun vaccino contro i sierotipi 4 e/o 8 della febbre catarrale ovina è disponibile in Svizzera, sulla base dell’articolo 9 LFE vengono autorizzate l’importazione e l’immissione temporanea in commercio di questi vaccini. La decisione di portata generale è per il momento limitata al 30 novembre 2025.</p>
<p class="absatz ">2.5  Le informazioni tecniche relative ai vaccini devono essere disponibili in una lingua nazionale.</p>
<p class="absatz ">2.6  Le buone pratiche di fabbricazione e distribuzione dei medicinali (GMP/GDP) devono essere rispettate durante la manipolazione dei vaccini. Possono pertanto importare e vendere i vaccini soltanto le imprese già titolari di un’autorizzazione per l’importazione e il commercio all’ingrosso di medicamenti veterinari pronti per l’uso, compreso il rilascio all’immissione in commercio dell’Istituto svizzero per gli agenti terapeutici (Swissmedic), che hanno la loro sede sociale o una filiale in Svizzera. Devono garantire che i vaccini importati siano stati tecnicamente autorizzati al rilascio dal rispettivo fabbricante e siano commercializzabili nel Paese di omologazione.</p>
<p class="absatz ">2.7  Le imprese necessitano di un’autorizzazione dell’USAV per importare i vaccini ai fini della distribuzione temporanea in Svizzera. A tal fine, devono fornire all’USAV le seguenti informazioni: </p>
<dl>
<dt>– </dt>
<dd>denominazione del preparato; </dd>
<dt>– </dt>
<dd>nome e indirizzo dell’esportatore; </dd>
<dt>– </dt>
<dd>nome e indirizzo dell’importatore; </dd>
<dt>– </dt>
<dd>ufficio doganale.</dd>
</dl>
<p class="absatz ">L’USAV esamina la domanda e rilascia, se necessario e in caso di un relativo fabbisogno di vaccini, l’autorizzazione d’importazione. Questa autorizzazione deve essere allegata alla partita per lo sdoganamento. </p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">2.8  Prima che il responsabile tecnico del distributore svizzero conceda il rilascio all’immissione in commercio per la Svizzera, l’USAV verifica la documentazione di ogni lotto importato. A tal fine, il distributore svizzero deve presentare all’USAV i seguenti documenti: </p>
<dl>
<dt>– </dt>
<dd>immagini di un campione; almeno in un’immagine devono figurare il numero di lotto e la data di scadenza;</dd>
<dt>– </dt>
<dd>la documentazione del lotto del fabbricante e il certificato di analisi (Certificate of Analysis): devono essere inclusi la dichiarazione di conformità e il rilascio tecnico della persona qualificata (certificato di partita [Batch Certificate] o certificato di conformità [Certificate of Conformity]). </dd>
</dl>
<p class="absatz ">Il lotto può essere immesso in commercio solo dopo l’approvazione dell’USAV.</p>
<p class="absatz ">2.9  Chiunque importi, immetta in commercio o somministri agli animali un vaccino contro i sierotipi 4 e/o 8 del BTV omologato in un Paese con un sistema di controllo equivalente dei medicamenti può notificare gli effetti indesiderati e i fenomeni. Il punto di contatto per notificare casi di farmacovigilanza è Swissmedic <br>(vetvigilance@swissmedic.ch).</p>
<p class="absatz ">2.10  I detentori di animali devono tenere un registro dell’uso, dell’entrata e dell’uscita del vaccino di cui al numero 2.4.</p>
<p class="absatz ">2.11  Non appena è disponibile in Svizzera un vaccino legalmente omologato in Svizzera, i vaccini non omologati di cui al numero 2.4 non possono più essere immagazzinati. L’USAV informa il pubblico sulla disponibilità. Fino alla notificazione pubblica della disponibilità, i vaccini immagazzinati possono essere distribuiti e utilizzati fino a esaurimento delle scorte.</p>
<p class="absatz ">2.12  Secondo l’articolo 59<i>b</i> capoverso 2 LFE, le opposizioni contro le decisioni basate sulla LFE non hanno effetto sospensivo. La presente decisione è pertanto immediatamente esecutiva.</p>
<p class="man-template-tab-untertit ">Sulla base dell’articolo 9 LFE, l’USAV decide che:</p>
<p class="absatz ">1.  Fatto salvo il numero 5, i vaccini contro i sierotipi 4 e/o 8 della febbre catarrale ovina omologati in un altro Paese con un sistema di controllo equivalente dei medicamenti possono essere importati in Svizzera e immessi in commercio fino al 30 novembre 2025. </p>
<p class="absatz ">2.  Le informazioni tecniche relative ai vaccini devono essere disponibili in una lingua nazionale.</p>
<p class="absatz ">3.  Le imprese che importano i vaccini di cui al numero 1 e li immettono in commercio a titolo temporaneo devono essere titolari di un’autorizzazione per l’importazione e il commercio all’ingrosso di medicamenti veterinari pronti per l’uso, compreso il rilascio all’immissione in commercio dell’Istituto svizzero per gli agenti terapeutici (Swissmedic), osservare le linee guida GMP/GDP e avere la loro sede sociale o una filiale in Svizzera. Devono verificare che i vaccini importati siano stati tecnicamente autorizzati al rilascio dal rispettivo fabbricante e siano commercializzabili nel Paese di omologazione. Per l’importazione della merce, devono anche essere in possesso di un’autorizzazione dell’USAV secondo il numero 2.7 dei considerandi.</p>
<p class="absatz ">4.  I detentori di animali che fanno vaccinare i loro animali con un vaccino di cui al numero 1 devono tenere un registro dell’uso, dell’entrata e dell’uscita del vaccino. </p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">5.  Non appena è disponibile in Svizzera un vaccino legalmente omologato in Svizzera, i vaccini non omologati in Svizzera di cui al numero 1 non possono più essere immagazzinati. L’USAV informa il pubblico sulla disponibilità. Fino alla notificazione pubblica della disponibilità, i vaccini immagazzinati possono essere distribuiti e utilizzati fino a esaurimento delle scorte.</p>
<p class="absatz ">6.  La presente decisione è pubblicata nel Foglio federale.</p>
</div></div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Indicazione dei rimedi giuridici</a>
</h6>
<div class="collapseable">
<p class="absatz ">Contro la presente decisione può essere presentata opposizione per iscritto entro 10 giorni dalla sua notifica all’Ufficio federale della sicurezza alimentare e di veterinaria (USAV), Schwarzenburgstrasse 155, 3003 Berna (art. 59<i>b</i> cpv. 1 e 3 LFE). L’opposizione deve contenere le conclusioni, i motivi con l’indicazione dei mezzi di prova e la firma. Devono essere allegati la decisione impugnata e i documenti indicati come mezzi di prova, purché siano in possesso dell’opponente (art. 52 cpv. 1 della legge federale del 20 dicembre 1968 sulla procedura amministrativa; RS <i>172.021</i>).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">12 febbraio 2025</p>
				</td>
				<td>
					
					<p class="unterschriftenfi1 ">Ufficio federale della sicurezza alimentare e di veterinaria</p>
				</td>
			</tr>
		</table></div>
</div></article></main>
</div></body>
</html>
