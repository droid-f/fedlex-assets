<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel">Domanda di approvazione dei piani di costruzioni militari<br>Mesocco, piazza di tiro San Bernardino; risanamento fonico (domanda di facilitazioni secondo l’articolo 14 capoverso 1 OIF)</h1>
<p class="man-template-datum-aend man-space-before-0">Deposito dei piani e procedura di partecipazione del 7 ottobre 2025</p>
<p class="man-template-tab-untertit man-space-before-8">Comune:</p>
<p class="absatz man-space-before-4">Mesocco (GR)</p>
<p class="man-template-tab-untertit man-space-before-8">Richiedente:</p>
<p class="absatz man-space-before-4">armasuisse Immobili gestione delle costruzioni Est</p>
<p class="man-template-tab-untertit man-space-before-8">Incarto del progetto:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">Relazione tecnica</dd>
<dt class="man-space-before-4">– </dt>
<dd class="man-space-before-4">Piano di situazione (stato attuale e stato previsto)</dd>
<dt class="man-space-before-4">– </dt>
<dd class="man-space-before-4">Carta delle linee isofoniche</dd>
<dt class="man-space-before-4">– </dt>
<dd class="man-space-before-4">Concetto di risanamento fonico</dd>
<dt class="man-space-before-4">– </dt>
<dd class="man-space-before-4">Domanda di facilitazioni </dd>
<dt class="man-space-before-4">– </dt>
<dd class="man-space-before-4">Attestazione numero di tiri</dd>
</dl>
<p class="man-template-tab-untertit man-space-before-8">Oggetto:</p>
<p class="absatz man-space-before-4">Il presente progetto prevede il risanamento fonico della piazza di tiro di San Bernardino in conformità con l’ordinanza sulla protezione contro l’inquinamento fonico (OIF; RS <i>814.41</i>). Le attività di tiro presso la piazza di tiro di San Bernardino comportano il superamento dei valori limite di esposizione determinanti in due immobili con locali sensibili al rumore.</p>
<p class="absatz man-space-before-4">La presente domanda, basata sull’articolo 14 capoverso 1 OIF, contiene la richiesta di facilitazioni e l’installazione di finestre insonorizzate negli immobili in cui permangono superamenti dei valori limite. La presente domanda funge altresì da base per la determinazione delle immissioni foniche consentite ai sensi dell’articolo 37<i>a </i>OIF.</p>
<p class="man-template-tab-untertit man-space-before-8">Procedura:</p>
<p class="absatz man-space-before-4">La procedura è disciplinata dagli articoli 126 e seguenti della legge federale sull’esercito e sull’amministrazione militare (LM; RS <i>510.10</i>) e dall’ordinanza concernente l’approvazione dei piani di costruzioni militari (OAPCM; RS <i>510.51</i>). La Segreteria generale del DDPS è l’autorità competente per l’approvazione dei piani e dirige la procedura.</p>
<p class="man-template-tab-untertit man-space-before-8">Procedura di partecipazione e di consultazione:</p>
<p class="absatz man-space-before-4">Secondo gli articoli 126 e 126<i>d</i> LM in combinato disposto con l’articolo 62<i>a</i> della legge federale sull’organizzazione del Governo e dell’Amministrazione (LOGA; RS <i>172.010</i>), le autorità federali, i Cantoni e i Comuni interessati devono essere consultati prima che l’autorità di approvazione dei piani prenda una decisione. Durante il deposito pubblico dei piani, la popolazione interessata ha la possibilità di sottoporre proposte per scritto all’autorità di approvazione dei piani.</p>
<p class="man-template-tab-untertit man-space-before-8">EIA:</p>
<p class="absatz man-space-before-4">Conformemente all’articolo 10<i>a</i> della legge federale sulla protezione dell’ambiente (LPAmb; RS <i>814.01</i>), il progetto non è sottoposto ad un esame dell’impatto sull’ambiente (EIA).</p>
<p class="man-template-tab-untertit man-space-before-8">Autorizzazioni straordinarie e deroghe:</p>
<p class="absatz man-space-before-4">In base all’attuale stato di pianificazione, il progetto richiede:</p>
<dl class="man-space-after-0">
<dt class="man-space-before-4">− </dt>
<dd class="man-space-before-4">delle facilitazioni ai sensi dell’articolo 14 capoverso 1 dell’ordinanza sulla protezione contro l’inquinamento fonico (OIF; RS <i>814.41</i>)</dd>
</dl>
<p class="man-template-tab-untertit man-space-before-8">Deposito pubblico dei piani:</p>
<p class="absatz man-space-before-4">La documentazione relativa alla domanda può essere consultata dal 7 ottobre al 5 novembre 2025 durante gli orari di apertura presso la Cancelleria comunale di Mesocco, Stradón 14, 6563 Mesocco.</p>
<p class="man-template-tab-untertit man-space-before-8">Picchettamento e profili:</p>
<p class="absatz man-space-before-4">Durante il deposito pubblico, vengono evidenziati sul sito, mediante picchettamento o, per gli edifici, mediante l’indicazione dei profili, le modifiche necessarie per la costruzione o per l’impianto (il presente progetto non necessita una profilatura).</p>
<p class="man-template-tab-untertit man-space-before-8">Opposizione:</p>
<p class="absatz man-space-before-4">Chi ha qualità di parte secondo le disposizioni della legge sulla procedura amministrativa (PA; RS <i>172.021</i>) può, durante il termine di deposito dei piani, presentare un’opposizione per scritto, contenente le conclusioni e la motivazione, presso la Segreteria generale del DDPS, Maulbeerstrasse 9, 3003 Berna; se non fa opposizione, è escluso dal seguito della procedura (art. 126<i>f</i> cpv. 1 LM in combinato disposto con art. 14 OAPCM). Le eventuali obiezioni contro il picchettamento o l’indicazione dei profili devono essere presentate subito, al più tardi però entro il termine del deposito dei piani alla summenzionata autorità di approvazione dei piani (art. 126<i>c</i> cpv. 3 LM). <inl>Chi ha qualità di parte secondo le disposizioni della legge federale sull’espropriazione (LEspr; RS </inl><i><inl>711</inl></i><inl>) può, durante il termine di deposito dei piani, far valere tutte le istanze di cui all’articolo 33 LEspr (art. 126</inl><i><inl>f</inl></i><inl> cpv. 2 LM).</inl></p>
<p class="man-template-tab-untertit man-space-before-8">Bando d’espropriazione:</p>
<p class="absatz man-space-before-4">Dalla notificazione dell’avviso personale o della domanda di espropriazione all’espropriando, non è più lecito compiere senza il consenso dell’espropriante atti di disposizione, di diritto o di fatto, che rendano l’espropriazione più gravosa (art. 42 LEspr). L’espropriante deve risarcire integralmente il danno derivante dal bando d’espropriazione (art. 44 cpv. 1 LEspr).</p>
<p class="man-template-tab-untertit man-space-before-8">Comunicazione ai conduttori e affittuari:</p>
<p class="absatz man-space-before-4">Dalla notificazione dell’avviso personale o della domanda di espropriazione all’espropriando, non è più lecito compiere senza il consenso dell’espropriante atti di disposizione, di diritto o di fatto, che rendano l’espropriazione più gravosa (art. 42 LEspr). L’espropriante deve risarcire integralmente il danno derivante dal bando d’espropriazione (art. 44 cpv. 1 LEspr).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">2 ottobre 2025</p>
				</td>
				<td>
					
					<p class="unterschriftenfi1 man-space-before-24">Dipartimento federale della difesa, della protezione della popolazione e dello sport</p>
				</td>
			</tr>
			
		</table></div>
<p class="abstand1seite man-space-before-0"></p>
</div></div></body>
</html>
