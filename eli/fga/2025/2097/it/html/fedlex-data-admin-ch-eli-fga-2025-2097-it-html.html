<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><h1 class="erlasstitel botschafttitel">Iniziativa popolare federale<br>«Per un’imposizione individuale a prescindere dallo stato civile (Iniziativa per imposte eque)»</h1></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Ritiro condizionato</a>
</h1>
<div class="collapseable">
<p class="absatz man-space-before-4">Con dichiarazione del 30 giugno 2025, il comitato d’iniziativa ha comunicato alla Cancelleria federale di aver optato, con decisione presa dalla maggioranza necessaria dei membri, per il ritiro condizionato dell’iniziativa popolare federale dell’8 settembre 2022 «Per un’imposizione individuale a prescindere dallo stato civile (Iniziativa per imposte eque)» (FF <i>2022</i> 2386).</p>
<p class="absatz man-space-before-4">18 dei 27 membri originari del comitato d’iniziativa hanno firmato entro il termine impartito la dichiarazione di ritiro condizionato giuridicamente vincolante.</p>
<p class="absatz man-space-before-4">Secondo gli articoli 73<i>a </i>e 75<i>a</i> capoverso 2 della legge federale sui diritti politici (RS <i>161.1</i>), la dichiarazione di ritiro condizionato ha tuttavia effetto soltanto se il controprogetto indiretto all’iniziativa, ossia la legge federale del 20 giugno 2025 sull’imposizione individuale, entrerà effettivamente in vigore. Se il 9 ottobre 2025 il termine di referendum relativo alla legge del 20 giugno 2025 sarà trascorso infruttuosamente (cfr. FF <i>2025 </i>2033), il ritiro dell’iniziativa popolare «Per un’imposizione individuale a prescindere dallo stato civile (Iniziativa per imposte eque)» avrà effetto e il Consiglio federale non sottoporrà tale iniziativa popolare al voto del Popolo e dei Cantoni.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24">30 giugno 2025</p>
				</td>
				<td>
					
					<p class="unterschriftenfi1 man-space-before-24 man-text-align-right">Cancelleria federale</p>
				</td>
			</tr>
		</table></div>
<p class="abstand1seite man-space-before-0"></p>
</div></section></main>
</div></body>
</html>
