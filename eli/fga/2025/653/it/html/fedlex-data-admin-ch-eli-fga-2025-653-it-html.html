<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Obiettivi strategici del Consiglio federale<br>per l’Agenzia svizzera per la promozione dell’innovazione (Innosuisse) per gli anni 2025–2028</h1>
<p class="botschaftdatum ">del 26 febbraio 2025</p>
<p class="botschaftlinie "></p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Introduzione</a>
</h1>
<div class="collapseable">
<p class="absatzvor ">L’Agenzia svizzera per la promozione dell’innovazione (Innosuisse) è un istituto di diritto pubblico della Confederazione dotato di personalità giuridica. Si organizza e gestisce in modo autonomo e tiene una propria contabilità.</p>
<p class="absatz ">Attraverso Innosuisse la Confederazione intende promuovere l’innovazione fondata sulla scienza: si tratta di sviluppare nuovi prodotti, procedure, processi e servizi per l’economia e la società mediante la ricerca – in particolare quella applicata – e la commercializzazione dei suoi risultati.</p>
<p class="absatz ">Innosuisse è di proprietà della Confederazione. In base all’articolo 24 della legge del 17 giugno 2016<sup><a href="#fn-d7e21" id="fnbck-d7e21">1</a></sup> su Innosuisse, il Consiglio federale fissa gli obiettivi strategici dell’Agenzia. Questi sono conformi, nei tempi e nei contenuti, al messaggio dell’8 marzo 2024<sup><a href="#fn-d7e32" id="fnbck-d7e32">2</a></sup> sulla promozione dell’educazione, della ricerca e dell’innovazione negli anni 2025–2028 (messaggio ERI 2025–2028) e al decreto federale del 12 settembre 2024<sup><a href="#fn-d7e44" id="fnbck-d7e44">3</a></sup> sul finanziamento delle attività di Innosuisse negli anni 2025–2028. Gli obiettivi tengono conto anche delle decisioni del Consiglio federale prese nell’ambito della verifica dei compiti e del riesame dei sussidi.</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2016/712" target="_blank">RS <b>420.2</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2024/900" target="_blank">FF <b>2024</b> 900</a></p>
<p id="fn-d7e44"><sup><a href="#fnbck-d7e44">3</a></sup><sup></sup> <a href="https://fedlex.data.admin.ch/eli/fga/2024/2458" target="_blank">FF <b>2024</b> 2458</a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Priorità strategiche</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Priorità programmatiche</a>
</h2>
<div class="collapseable">
<p class="absatzvor ">Per gli anni 2025–2028 il Consiglio federale ha fissato i seguenti obiettivi generali:</p>
<dl>
<dt>1. </dt>
<dd>promozione dell’innovazione: Innosuisse dispone di un portafoglio di promozione coerente, equilibrato e coordinato al fine di sfruttare al massimo il potenziale d’innovazione delle aziende (prime fra tutte le PMI e le start-up) e della piazza economica elvetica (continuità e flessibilità);</dd>
</dl>
<p class="absatz "></p>
<p class="absatz "></p>
<dl>
<dt>2. </dt>
<dd>collaborazione: nel quadro del sistema ERI, Innosuisse si concentra sui compiti che le sono conferiti per legge. Svolge le attività in corso e quelle pianificate coordinandosi con gli attori a livello regionale, nazionale e internazionale e, attraverso la cooperazione, sfrutta le competenze complementari e le sinergie facendo in modo di evitare doppioni;</dd>
<dt>3. </dt>
<dd>orientamento agli obiettivi e ai risultati: ai fini di un uso efficiente ed efficace delle risorse, Innosuisse consolida il suo portafoglio di promozione basandosi sui criteri dell’evidenza e dei risultati.</dd>
</dl>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Compiti e obiettivi aziendali</a>
</h2>
<div class="collapseable">
<p class="absatzvor-kurs man-font-style-italic man-text-align-left ">Obiettivo 1: Promozione di progetti</p>
<p class="absatz ">La promozione di progetti d’innovazione è l’attività principale di Innosuisse. L’obiettivo è trasporre i risultati della ricerca direttamente nella pratica. Grazie a questa promozione, le aziende (prime fra tutte le PMI e le start-up) possono investire in ricerca e sviluppo, commercializzare con successo le proprie innovazioni generando in tal modo benefici socioeconomici.</p>
<p class="absatz ">Almeno il 50 per cento dei fondi stanziati (esclusi i programmi speciali commissionati dal Consiglio federale, tra cui la <i>Swiss Quantum Initiative</i>, SQI) confluisce nella classica promozione di progetti (progetti di cooperazione nazionali tra partner attuatori e ricercatori, approccio <i>bottom-up</i>, apertura a tutte le discipline, contributo proprio) al fine di garantire un’apertura settoriale e tecnologica nonché un’apertura a nuove idee in nuovi campi. Gli altri strumenti di promozione sono messi a disposizione a complemento degli strumenti classici.</p>
<p class="absatzvor-kurs man-font-style-italic man-text-align-left ">Obiettivo 2: Imprenditoria e start-up</p>
<p class="absatz ">Con i suoi strumenti, Innosuisse contribuisce alla fondazione e alla crescita delle start-up, alla preparazione del loro primo ingresso sul mercato, alla creazione di valore aggiunto economico e sociale e di posti di lavoro in Svizzera.</p>
<p class="absatz ">Il Consiglio federale si aspetta che Innosuisse porti avanti le offerte esistenti, se opportuno e possibile nell’ambito delle sue risorse, e che le consolidi laddove necessario.</p>
<p class="absatzvor-kurs man-font-style-italic man-text-align-left ">Obiettivo 3: Trasferimento di sapere e tecnologie (TST)</p>
<p class="absatz ">Lo scopo degli strumenti TST è mettere in contatto tra di loro gli attori dell’innovazione, lanciare progetti d’innovazione e offrire supporto in fase di realizzazione.</p>
<p class="absatz ">Il Consiglio federale si aspetta che Innosuisse porti avanti gli strumenti esistenti, se opportuno e possibile nell’ambito delle sue risorse, e che li consolidi in caso di necessità.</p>
<p class="absatzvor-kurs man-font-style-italic man-text-align-left ">Obiettivo 4: Swiss Quantum Initiative SQI</p>
<p class="absatz ">Innosuisse partecipa alla SQI per aiutare le aziende svizzere a promuovere l’innovazione nel settore delle scienze quantistiche.</p>
<p class="absatz ">Il Consiglio federale si aspetta che:</p>
<dl>
<dt>– </dt>
<dd>nel portare avanti le sue attività di promozione nel settore delle scienze quantistiche, Innosuisse tenga debitamente conto delle priorità identificate dalla commissione SQI;</dd>
<dt>– </dt>
<dd>la realizzazione avvenga in conformità ai requisiti stabiliti dalla proprietaria (rappresentata dalla SEFRI; da verificare con la proprietaria, se del caso) e nell’ambito di un’intesa corrispondente con tutti i partner coinvolti (FNS, Innosuisse e SCNAT).</dd>
</dl>
<p class="absatzvor-kurs man-font-style-italic man-text-align-left ">Obiettivo 5: Temi trasversali</p>
<p class="absatz ">Con le sue attività di promozione, Innosuisse contribuisce a realizzare le strategie del Consiglio federale nell’ambito dei temi trasversali in conformità al messaggio ERI 2025–2028 (in particolare: Strategia Svizzera digitale, Strategia per uno sviluppo sostenibile 2030 e Strategia internazionale della Svizzera nel settore ERI 2018).</p>
<p class="absatz ">Innosuisse svolge le sue attività di promozione considerando anche gli altri temi trasversali, ossia <i>knowledge Security</i>, intelligenza artificiale (IA), <i>open research data</i> (ORD) e pari opportunità.</p>
<p class="absatzvor-kurs man-font-style-italic man-text-align-left ">Obiettivo 6: Orientamento sistematico all’efficacia</p>
<p class="absatz ">Il Consiglio federale si aspetta che le attività di Innosuisse siano orientate sistematicamente all’efficacia e che l’Agenzia punti sulle seguenti priorità strategiche:</p>
<dl>
<dt>– </dt>
<dd>l’impiego dei modelli d’impatto e la misurazione dell’impatto vengono ampliati, ove necessario, per aumentare la trasparenza, la coerenza e l’efficacia degli strumenti di promozione;</dd>
<dt>– </dt>
<dd>la misurazione dell’impatto e il monitoraggio (compreso il monitoraggio del contributo alla sostenibilità) vengono impiegati sistematicamente per ottimizzare e consolidare le misure e gli strumenti di promozione e messi a disposizione della proprietaria per l’impostazione e la valutazione delle sue politiche;</dd>
<dt>– </dt>
<dd>insieme al FNS, Innosuisse continua a ottimizzare il programma BRIDGE tenendo conto delle valutazioni già effettuate e specificando gli obiettivi, i ruoli e le responsabilità nell’ottica di rafforzare ulteriormente il ponte tra la ricerca applicata e l’innovazione basata sulla scienza (catena del valore);</dd>
<dt>– </dt>
<dd>Innosuisse partecipa a un’eventuale valutazione dell’iniziativa Flagship e all’esame da parte della SEFRI di un progetto pilota orientato alla missione nel contesto globale del suo portafoglio di promozione orientato ai programmi.</dd>
</dl>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Cooperazioni e partecipazioni</a>
</h1>
<div class="collapseable">
<p class="absatzvor-kurs man-font-style-italic man-text-align-left ">Obiettivo 7: Collaborazione nazionale</p>
<p class="absatz ">Innosuisse collabora con gli attori nazionali, regionali e cantonali preposti alla promozione dell’innovazione.</p>
<p class="absatz ">Il Consiglio federale si aspetta che l’Agenzia adotti le seguenti priorità strategiche:</p>
<dl>
<dt>– </dt>
<dd>insieme ai portatori d’interesse nazionali e regionali, Innosuisse provvede affinché le aziende siano guidate verso l’opzione di sostegno più adatta alle loro esigenze (contributo all’attuazione secondo il principio <i>no-wrong-door</i>);</dd>
<dt>– </dt>
<dd>prima di pubblicare bandi di concorso tematici nel contesto dell’iniziativa Flagship, Innosuisse consulta gli uffici della ricerca del settore pubblico per garantire che i tempi e i contenuti dei bandi siano complementari e che vengano sfruttate le eventuali sinergie. Il coordinamento viene rafforzato in particolare nell’ambito del comitato di coordinamento interdipartimentale per la ricerca del settore pubblico.</dd>
</dl>
<p class="absatzvor-kurs man-font-style-italic man-text-align-left ">Obiettivo 8: Collaborazione internazionale</p>
<p class="absatz ">Alle aziende svizzere viene garantito l’accesso agli strumenti di supporto rilevanti, ai sistemi globali di creazione del valore e alle competenze complementari non disponibili in Svizzera.</p>
<p class="absatz ">Il Consiglio federale si aspetta che l’Agenzia adotti le seguenti priorità strategiche:</p>
<dl>
<dt>‒ </dt>
<dd>Innosuisse definisce le sue priorità per la cooperazione internazionale d’intesa con la proprietaria (rappresentata dalla SEFRI, da verificare con quest’ultima, se necessario). Qualsiasi coinvolgimento nell’attuazione dei protocolli d’intesa della Confederazione viene concordato prima della conclusione di tali protocolli. L’attuazione avviene in collaborazione con la rete Swissnex o con altri soggetti interessati;</dd>
<dt>‒ </dt>
<dd>Innosuisse partecipa alla rete <i>Enterprise Europe Network</i> (EEN) per offrire alle PMI svizzere opportunità di partenariato e di internazionalizzazione;</dd>
<dt>‒ </dt>
<dd>Innosuisse rappresenta la Svizzera a EUREKA. Durante la presidenza del Programma quadro europeo EUREKA 2025–2026, Innosuisse rappresenta gli interessi della Svizzera d’intesa con la proprietaria;</dd>
<dt>‒ </dt>
<dd>Innosuisse può partecipare a singole iniziative di partenariato internazionale;</dd>
<dt>– </dt>
<dd>d’intesa con la proprietaria (rappresentata dalla SEFRI; da verificare con quest’ultima, se necessario), Innosuisse concorda gli eventuali mandati aggiuntivi del Consiglio federale (p. es. misure transitorie).</dd>
</dl>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Obiettivi d’impresa</a>
</h1>
<div class="collapseable">
<p class="absatzvor-kurs man-font-style-italic man-text-align-left ">Obiettivo 9</p>
<p class="absatz ">Il Consiglio federale si aspetta che Innosuisse disponga di un sistema di gestione del rischio (ERM) basato sulla norma ISO 31000 e di un sistema di gestione della conformità (CSM) basato sulla norma ISO 37301, che sviluppi questi sistemi e che informi la Confederazione sui principali rischi aziendali e sulle priorità risultanti dal CMS.</p>
<p class="absatz ">Innosuisse organizza le sue attività nell’ambito delle proprie possibilità per garantire capacità economica duratura, responsabilità sociale e sostenibilità ecologica. L’Agenzia identifica in particolare i settori dello sviluppo sostenibile su cui ha un’influenza significativa, definisce gli obiettivi in base ai 17 Obiettivi dello sviluppo sostenibile e contribuisce così alla realizzazione dell’Agenda 2030.</p>
<p class="absatz ">Il Consiglio federale si aspetta infine che Innosuisse – in quanto istituto di diritto pubblico della Confederazione – contribuisca a garantire un saldo netto pari a zero delle emissioni di CO<sub>2</sub> dell’Amministrazione federale centrale entro il 2040, in conformità all’articolo 10 della legge federale del 30 settembre 2022<sup><a href="#fn-d7e195" id="fnbck-d7e195">4</a></sup> sugli obiettivi in materia di protezione del clima, l’innovazione e il rafforzamento della sicurezza energetica.</p>
<div class="footnotes"><p id="fn-d7e195"><sup><a href="#fnbck-d7e195">4</a></sup><sup></sup> <a href="https://fedlex.data.admin.ch/eli/cc/2023/655" target="_blank">RS <b>814.310</b></a></p></div>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Obiettivi finanziari</a>
</h1>
<div class="collapseable">
<p class="absatzvor-kurs man-font-style-italic man-text-align-left ">Obiettivo 10</p>
<p class="absatz ">Il Consiglio federale si aspetta che Innosuisse:</p>
<dl>
<dt>– </dt>
<dd>venga gestita secondo principi economico-aziendali e impieghi economicamente ed efficacemente le sue risorse;</dd>
<dt>– </dt>
<dd>finanzi le sue attività con i fondi previsti dalla legge (contributo federale, eventuali versamenti di terzi, rimborsi) e raggiunga un risultato almeno equilibrato nell’arco di validità dei presenti obiettivi strategici;</dd>
<dt>– </dt>
<dd>svolga un <i>controlling</i> permanente sulla pianificazione dei sussidi e garantisca un’informazione trasparente in merito agli impegni assunti, alla pianificazione della liquidità e alle riserve;</dd>
<dt>– </dt>
<dd>utilizzi al massimo 105,6 milioni di franchi per coprire i suoi costi operativi nel periodo 2025–2028.</dd>
</dl>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Obiettivi di politica del personale e di politica previdenziale</a>
</h1>
<div class="collapseable">
<p class="absatzvor-kurs man-font-style-italic man-text-align-left ">Obiettivo 11: Innosuisse come datore di lavoro</p>
<p class="absatz ">Il Consiglio federale si aspetta che Innosuisse, in quanto datore di lavoro interessante e socialmente responsabile:</p>
<dl>
<dt>– </dt>
<dd>conduca una politica del personale lungimirante, socialmente responsabile, trasparente e affidabile e offra condizioni di lavoro competitive ai collaboratori di ogni fascia d’età, in un ambiente di lavoro che ne favorisca lo sviluppo e le capacità lavorative;</dd>
<dt>– </dt>
<dd>attui una politica di assunzione e del personale che consenta di sfruttare il potenziale di forza lavoro indigena;</dd>
<dt>– </dt>
<dd>metta a disposizione presso la sua segreteria anche offerte d’insegnamento e di tirocinio nell’ambito della formazione professionale di base;</dd>
<dt>– </dt>
<dd>favorisca, in quanto datore di lavoro socialmente responsabile, l’inserimento lavorativo e l’occupazione di persone disabili;</dd>
<dt>– </dt>
<dd>si attenga alle direttive della Confederazione in materia di rappresentanza linguistica e di genere.</dd>
</dl>
<p class="absatz ">Riguardo alla dirigenza, il Consiglio federale si aspetta inoltre che Innosuisse:</p>
<dl>
<dt>– </dt>
<dd>promuova tra superiori e collaboratori una condotta lavorativa basata sull’integrità e conforme alle prescrizioni della Confederazione in materia di <i>corporate governance</i>;</dd>
<dt>– </dt>
<dd>includa le parti pertinenti degli obiettivi strategici nella convenzione sugli obiettivi dei quadri dirigenti e ne tenga conto ai fini della valutazione delle prestazioni.</dd>
</dl>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Adeguamento degli obiettivi strategici</a>
</h1>
<div class="collapseable"><p class="absatzvor ">Se necessario, il Consiglio federale adegua gli obiettivi nell’arco della loro validità. Al riguardo decide d’intesa con il consiglio d’amministrazione di Innosuisse.</p></div></section><section id="lvl_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_8">8 Rendiconto</a>
</h1>
<div class="collapseable">
<dl>
<dt>‒ </dt>
<dd>Il Consiglio federale si aspetta che il consiglio d’amministrazione di Innosuisse gli sottoponga, unitamente al rapporto di gestione, un rapporto sul raggiungimento degli obiettivi strategici nell’anno precedente. Il consiglio d’amministrazione rileva i dati e i parametri necessari tenendo conto degli indicatori predefiniti dal Dipartimento federale dell’economia, della formazione e della ricerca (DEFR).</dd>
<dt>‒ </dt>
<dd>Innosuisse deve essere in grado di riferire separatamente su eventuali mandati speciali del Consiglio federale (p. es. per quanto riguarda le «misure transitorie Orizzonte Europa» o SQI) e sull’utilizzo dei fondi.</dd>
<dt>‒ </dt>
<dd>Il Consiglio federale si aspetta inoltre che Innosuisse intrattenga durante l’anno scambi regolari con i rappresentanti della Confederazione, <tmp:inl name="w:shd" md="S" id="d7e2996" xmlns:tmp="urn:com:c-moria:legi4ch:xslt:temp"></tmp:inl>in <tmp:inl md="E" id="d7e2996" xmlns:tmp="urn:com:c-moria:legi4ch:xslt:temp"></tmp:inl>particolare<tmp:inl name="w:shd" md="S" id="d7e3017" xmlns:tmp="urn:com:c-moria:legi4ch:xslt:temp"></tmp:inl> in occasione delle riunioni semestrali e in sede di elaborazione delle basi e della valutazione da parte della Confederazione (<tmp:inl md="E" id="d7e3017" xmlns:tmp="urn:com:c-moria:legi4ch:xslt:temp"></tmp:inl>rappresentata dalla <tmp:inl name="w:shd" md="S" id="d7e3039" xmlns:tmp="urn:com:c-moria:legi4ch:xslt:temp"></tmp:inl>SEFRI<tmp:inl md="E" id="d7e3039" xmlns:tmp="urn:com:c-moria:legi4ch:xslt:temp"></tmp:inl>; da verificare con quest’ultima, se del caso).</dd>
</dl>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 ">26 febbraio 2025</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Karin Keller-Sutter<br>Il cancelliere della Confederazione, Viktor Rossi </p>
				</td>
			</tr>
		</table></div>
</div></section></main>
</div></body>
</html>
