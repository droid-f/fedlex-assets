<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="supertitle"> <span class="man-font-weight-normal"><i>Disegno</i></span></p>
<h1 class="erlasstitel botschafttitel">Legge federale<i> </i><br>sullo scambio automatico internazionale di informazioni relative a dati salariali</h1>
<h2 class="erlasskurztitel man-space-before-4">(LSADS)</h2>
<p class="erlassdatum man-space-before-3">del …</p>
</div>
<div id="preamble"><div>
<p class="man-template-autor man-space-before-10">L’Assemblea federale della Confederazione Svizzera,</p>
<p class="ingress man-space-before-3">visto l’articolo 173 capoverso 2 della Costituzione federale<sup><a href="#fn-d7e23" id="fnbck-d7e23">1</a></sup>;<br>visto il messaggio del Consiglio federale del 14 maggio 2025<sup><a href="#fn-d7e36" id="fnbck-d7e36">2</a></sup>,</p>
<p class="man-template-verb man-space-before-3 man-space-after-18">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e36"><sup><a href="#fnbck-d7e36">2</a></sup><sup></sup>  <a href="https://fedlex.data.admin.ch/eli/fga/2025/1656" target="_blank">FF <b>2025</b> 1656</a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz man-space-before-4"><sup>1</sup> La presente legge disciplina l’attuazione dello scambio automatico di informazioni relative a dati salariali a fini fiscali tra la Svizzera e uno Stato partner secondo un trattato internazionale che prevede un tale scambio.</p>
<p class="absatz man-space-before-4"><sup>2</sup> Sono fatte salve le disposizioni derogatorie del trattato applicabile nel singolo caso.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz man-space-before-4">Nella presente legge si intende per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">
<i>trattato applicabile:</i> un trattato internazionale secondo l’articolo 1 capoverso 1 applicabile nel singolo caso;</dd>
<dt class="man-space-before-4">b. </dt>
<dd class="man-space-before-4">
<i>Stato partner:</i> uno Stato con cui la Svizzera ha convenuto lo scambio automatico di informazioni relative a dati salariali a fini fiscali.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Informazioni relative a dati salariali da trasmettere allo Stato partner</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obblighi del datore di lavoro</a>
</h6>
<div class="collapseable">
<p class="absatz man-space-before-4"><sup>1</sup> Il datore di lavoro deve presentare annualmente all’autorità fiscale cantonale competente per la riscossione dell’imposta alla fonte secondo l’articolo 107 capoversi 1 lettera b e 2 della legge federale del 14 dicembre 1990<sup><a href="#fn-d7e97" id="fnbck-d7e97">3</a></sup> sull’imposta federale diretta (LIFD) le informazioni relative a dati salariali concernenti i lavoratori conformemente all’articolo 129 capoverso 1 lettera e LIFD.</p>
<p class="absatz man-space-before-4"><sup>2</sup> Tale obbligo si prescrive in dieci anni dalla fine dell’anno in cui i salari sono stati versati.</p>
<p class="absatz man-space-before-4"><sup>3</sup> I Cantoni possono esigere che le informazioni siano trasmesse per via elettronica.</p>
<div class="footnotes"><p id="fn-d7e97"><sup><a href="#fnbck-d7e97">3</a></sup><sup></sup>  <a href="https://fedlex.data.admin.ch/eli/cc/1991/1184_1184_1184" target="_blank">RS <b>642.11</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Compiti delle autorità fiscali cantonali</a>
</h6>
<div class="collapseable">
<p class="absatz man-space-before-4"><sup>1</sup> Se il trattato applicabile prevede che l’Amministrazione federale delle contribuzioni (AFC) trasmetta le informazioni relative a dati salariali allo Stato partner, le autorità fiscali cantonali trasmettono annualmente per via elettronica all’AFC le informazioni indicate dal trattato applicabile al più tardi due mesi prima della data prevista dal trattato applicabile per lo scambio di informazioni.</p>
<p class="absatz man-space-before-4"><sup>2</sup> Se il trattato applicabile prevede che le autorità fiscali cantonali trasmettano i dati direttamente all’autorità estera, queste trasmettono all’autorità competente dello Stato partner entro il termine stabilito nel trattato applicabile le informazioni indicate dal trattato applicabile che hanno ricevuto dai datori di lavoro. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Compiti dell’AFC</a>
</h6>
<div class="collapseable">
<p class="absatz man-space-before-4"><sup>1</sup> L’AFC trasmette all’autorità competente dello Stato partner entro il termine stabilito nel trattato applicabile le informazioni indicate nel trattato ricevute dalle autorità fiscali cantonali.</p>
<p class="absatz man-space-before-4"><sup>2</sup> L’AFC segnala all’autorità competente dello Stato partner le restrizioni inerenti all’utilizzazione delle informazioni trasmesse e l’obbligo del segreto secondo le disposizioni in materia di assistenza amministrativa del trattato applicabile.</p>
<p class="absatz man-space-before-4"><sup>3</sup> Se il trattato applicabile prevede che le informazioni trasmesse nel quadro dello scambio automatico possano essere utilizzate dall’autorità ricevente per fini diversi da quelli fiscali e se l’autorità competente dello Stato partner che le ha trasmesse autorizza tale utilizzo, l’AFC dà il suo consenso, previa pertinente verifica.</p>
<p class="absatz man-space-before-4"><sup>4</sup> Se le informazioni devono essere trasmesse ad autorità penali, l’AFC dà il suo consenso d’intesa con l’Ufficio federale di giustizia.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Informazioni relative a dati salariali trasmesse dall’estero</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Utilizzazione del numero d’identificazione fiscale svizzero per persone fisiche</a>
</h6>
<div class="collapseable">
<p class="absatz man-space-before-4">Se l’autorità competente di uno Stato partner è tenuta a trasmettere il numero d’identificazione fiscale svizzero per una persona fisica nell’ambito dello scambio automatico di informazioni relative a dati salariali, utilizza il numero AVS della persona interessata ai sensi dell’articolo 50<i>c</i> della legge federale del 20 dicembre 1946<sup><a href="#fn-d7e159" id="fnbck-d7e159">4</a></sup> sull’assicurazione per la vecchiaia e per i superstiti. </p>
<div class="footnotes"><p id="fn-d7e159"><sup><a href="#fnbck-d7e159">4</a></sup><sup></sup>  <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Compiti dell’AFC</a>
</h6>
<div class="collapseable">
<p class="absatz man-space-before-4"><sup>1</sup> Ai fini dell’applicazione e dell’esecuzione del diritto fiscale svizzero, l’AFC inoltra le informazioni che le sono state trasmesse dagli Stati partner alle autorità fiscali cantonali competenti per il calcolo e la riscossione delle imposte che rientrano nel campo di applicazione del trattato applicabile.</p>
<p class="absatz man-space-before-4"><sup>2</sup> Segnala a tali autorità le restrizioni inerenti all’utilizzazione delle informazioni trasmesse e l’obbligo del segreto previsto dalle disposizioni in materia di assistenza amministrativa del trattato applicabile.</p>
<p class="absatz man-space-before-4"><sup>3</sup> Se il trattato applicabile lo consente e il diritto svizzero lo prevede, l’AFC inoltra le informazioni ricevute da uno Stato partner ad altre autorità svizzere per le quali tali informazioni sono di interesse. Se del caso, l’AFC chiede il consenso dell’autorità competente dello Stato partner che ha trasmesso le informazioni.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedura</a>
</h6>
<div class="collapseable">
<p class="absatz man-space-before-4"><sup>1</sup> Se il trattato applicabile prevede la comunicazione di un numero d’identificazione fiscale, le autorità fiscali cantonali comunicano all’AFC entro due mesi dalla fine dell’anno civile considerato i numeri AVS delle persone fisiche imponibili illimitatamente nel proprio Cantone.</p>
<p class="absatz man-space-before-4"><sup>2</sup> L’AFC attribuisce ai Cantoni le informazioni ricevute dallo Stato partner basandosi sulle suddette comunicazioni ed eventualmente su altri dati che, conformemente al trattato applicabile, sono necessari ai fini dell’identificazione.</p>
<p class="absatz man-space-before-4"><sup>3</sup> L’AFC rende accessibili, mediante procedura di richiamo, le informazioni che le sono state trasmesse dallo Stato partner alle autorità fiscali cantonali competenti per il calcolo e la riscossione delle imposte del Cantone in cui il lavoratore interessato è imponibile illimitatamente, rientranti nel campo di applicazione del trattato applicabile.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Obblighi di informazione e di conservazione dei datori di lavoro</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Obbligo di informare i lavoratori</a>
</h6>
<div class="collapseable">
<p class="absatz man-space-before-4">All’inizio del rapporto di lavoro o al più tardi il 28 febbraio dell’anno in cui le informazioni concernenti un lavoratore sono trasmesse per la prima volta a uno Stato partner, il datore di lavoro deve fornire al lavoratore interessato le seguenti informazioni:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">il trattato applicabile e il suo contenuto, in particolare le informazioni da scambiare sulla base di tale trattato;</dd>
<dt class="man-space-before-4">b. </dt>
<dd class="man-space-before-4">lo Stato partner al quale le informazioni saranno trasmesse;</dd>
<dt class="man-space-before-4">c. </dt>
<dd class="man-space-before-4">l’utilizzazione autorizzata delle informazioni sulla base del trattato applicabile;</dd>
<dt class="man-space-before-4">d. </dt>
<dd class="man-space-before-4">i diritti del lavoratore interessato secondo la legge federale del 25 settembre 2020<sup><a href="#fn-d7e231" id="fnbck-d7e231">5</a></sup> sulla protezione dei dati (LPD) e la presente legge.</dd>
</dl>
<div class="footnotes"><p id="fn-d7e231"><sup><a href="#fnbck-d7e231">5</a></sup><sup></sup>  <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Obbligo di conservazione </a>
</h6>
<div class="collapseable">
<p class="absatz man-space-before-4">Il datore di lavoro deve conservare, conformemente alle prescrizioni dell’articolo 958<i>f</i> del Codice delle obbligazioni<sup><a href="#fn-d7e252" id="fnbck-d7e252">6</a></sup>, i documenti che ha elaborato e i giustificativi che ha ottenuto per adempiere gli obblighi previsti dai trattati applicabili e dalla presente legge.</p>
<div class="footnotes"><p id="fn-d7e252"><sup><a href="#fnbck-d7e252">6</a></sup><sup></sup>  <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Protezione dei dati</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Diritti dei lavoratori</a>
</h6>
<div class="collapseable">
<p class="absatz man-space-before-4"><sup>1</sup> Il lavoratore interessato ha nei confronti del datore di lavoro i diritti definiti nella LPD<sup><a href="#fn-d7e274" id="fnbck-d7e274">7</a></sup> per quanto concerne le informazioni raccolte da quest’ultimo e la loro trasmissione all’autorità competente dello Stato partner.</p>
<p class="absatz man-space-before-4"><sup>2</sup> Se le autorità fiscali cantonali trasmettono informazioni a uno Stato partner o all’AFC sulla base del trattato applicabile, il lavoratore interessato ha nei loro confronti i diritti definiti nella legge cantonale sulla protezione dei dati o, se del caso, nella convenzione intercantonale applicabile. </p>
<p class="absatz man-space-before-4"><sup>3</sup> Il diritto cantonale può prevedere che nei confronti dell’autorità fiscale cantonale il lavoratore interessato possa far valere esclusivamente il proprio diritto d’accesso ed esigere la rettifica dei dati inesatti a causa di errori di trasmissione. </p>
<p class="absatz man-space-before-4"><sup>4</sup> Rispetto all’AFC, il lavoratore interessato può far valere esclusivamente il proprio diritto d’accesso ed esigere la rettifica dei dati inesatti dovuti a un errore di trasmissione. Se la trasmissione dei dati comporta per il lavoratore interessato uno svantaggio non sostenibile a causa dell’assenza di garanzie dello Stato di diritto, sono applicabili i diritti di cui all’articolo 25<i>a</i> della legge federale del 20 dicembre 1968<sup><a href="#fn-d7e296" id="fnbck-d7e296">8</a></sup> sulla procedura amministrativa.</p>
<div class="footnotes">
<p id="fn-d7e274"><sup><a href="#fnbck-d7e274">7</a></sup><sup></sup>  <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p>
<p id="fn-d7e296"><sup><a href="#fnbck-d7e296">8</a></sup><sup></sup>  <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Procedura</a>
</h6>
<div class="collapseable">
<p class="absatz man-space-before-4"><sup>1</sup> Se le informazioni trasmesse all’autorità competente dello Stato partner sono rettificate in seguito a una decisione passata in giudicato, il datore di lavoro deve trasmettere le informazioni rettificate all’autorità fiscale cantonale. </p>
<p class="absatz man-space-before-4"><sup>2</sup> Conformemente al trattato applicabile l’autorità fiscale cantonale le trasmette all’autorità competente dello Stato partner o all’AFC, che le inoltra all’autorità competente dello Stato partner.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Organizzazione e procedura</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Compiti dell’AFC</a>
</h6>
<div class="collapseable">
<p class="absatz man-space-before-4"><sup>1</sup> L’AFC provvede alla corretta applicazione della presente legge e delle disposizioni sullo scambio automatico di informazioni relative a dati salariali a fini fiscali previste nel trattato applicabile.</p>
<p class="absatz man-space-before-4"><sup>2</sup> Adotta e pronuncia tutte le decisioni necessarie all’applicazione.</p>
<p class="absatz man-space-before-4"><sup>3</sup> Può prescrivere l’utilizzazione di specifici moduli ed esigere che determinati moduli siano trasmessi esclusivamente in forma elettronica.</p>
<p class="absatz man-space-before-4"><sup>4</sup> Può emanare istruzioni.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Trattamento dei dati</a>
</h6>
<div class="collapseable">
<p class="absatz man-space-before-4"><sup>1</sup> Per l’adempimento dei suoi compiti secondo i trattati applicabili e la presente legge, l’AFC può trattare i necessari dati personali e i dati concernenti persone giuridiche, inclusi i dati personali e i dati concernenti persone giuridiche degni di particolare protezione, segnatamente i dati relativi a procedimenti e sanzioni penali e amministrativi in materia fiscale. </p>
<p class="absatz man-space-before-4"><sup>2</sup> Per l’adempimento dei suoi compiti secondo i trattati applicabili e la presente legge, l’AFC può utilizzare sistematicamente il numero AVS.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Sistema d’informazione</a>
</h6>
<div class="collapseable">
<p class="absatz man-space-before-4"><sup>1</sup> L’AFC gestisce un sistema d’informazione per il trattamento dei dati personali e dei dati concernenti persone giuridiche, inclusi i dati personali e i dati concernenti persone giuridiche degni di particolare protezione ricevuti, segnatamente i dati relativi a procedimenti e sanzioni penali e amministrativi in materia fiscale.</p>
<p class="absatz man-space-before-4"><sup>2</sup> I dati possono essere trattati soltanto da collaboratori dell’AFC o da specialisti controllati dall’AFC.</p>
<p class="absatz man-space-before-4"><sup>3</sup> Il sistema d’informazione serve all’AFC per l’adempimento dei suoi compiti secondo i trattati applicabili e la presente legge. Può essere impiegato segnatamente per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">ricevere e inoltrare informazioni secondo i trattati applicabili e il diritto svizzero;</dd>
<dt class="man-space-before-4">b. </dt>
<dd class="man-space-before-4">trattare procedure legali connesse ai trattati applicabili e alla presente legge;</dd>
<dt class="man-space-before-4">c. </dt>
<dd class="man-space-before-4">infliggere ed eseguire sanzioni amministrative o penali;</dd>
<dt class="man-space-before-4">d. </dt>
<dd class="man-space-before-4">trattare domande di assistenza amministrativa e giudiziaria;</dd>
<dt class="man-space-before-4">e. </dt>
<dd class="man-space-before-4">lottare contro i reati fiscali;</dd>
<dt class="man-space-before-4">f. </dt>
<dd class="man-space-before-4">approntare statistiche.</dd>
</dl>
<p class="absatz man-space-before-4"><sup>4</sup> Per assicurare la sicurezza dei dati, l’AFC adotta i provvedimenti tecnici e organizzativi necessari secondo la LPD<sup><a href="#fn-d7e400" id="fnbck-d7e400">9</a></sup>, in particolare per quanto riguarda la struttura e la gestione del sistema d’informazione nonché le autorizzazioni di accesso e di trattamento.</p>
<p class="absatz man-space-before-4"><sup>5</sup> Il sistema d’informazione dell’AFC è autonomo ed è ospitato sulla piattaforma dell’Ufficio federale dell’informatica e della telecomunicazione per conto dell’AFC. Può essere collegato in rete con i sistemi di altre unità organizzative dell’AFC per scambiare dati di riferimento se i dati trattati nei sistemi interessati sono identici e se ciò è necessario ai fini di un trattamento efficiente dei dati. </p>
<p class="absatz man-space-before-4"><sup>6</sup> L’AFC distrugge i dati al più tardi entro 20 anni a contare dalla fine dell’anno civile in cui li ha ricevuti.</p>
<p class="absatz man-space-before-4"><sup>7</sup> L’AFC può concedere alle autorità fiscali cantonali a cui inoltra le informazioni secondo l’articolo 7 capoverso 1 l’accesso mediante procedura di richiamo ai dati del sistema d’informazione di cui tali autorità necessitano per l’adempimento dei loro compiti legali. </p>
<p class="absatz man-space-before-4"><sup>8</sup> Il Consiglio federale disciplina le modalità.</p>
<div class="footnotes"><p id="fn-d7e400"><sup><a href="#fnbck-d7e400">9</a></sup><sup></sup>  <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Obbligo di informazione</a>
</h6>
<div class="collapseable">
<p class="absatz man-space-before-4"><sup>1</sup> Devono informare l’AFC, su richiesta, in merito a tutti i fatti rilevanti ai fini dell’attuazione dei trattati e della presente legge:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le autorità fiscali cantonali;</dd>
<dt class="man-space-before-4">b. </dt>
<dd class="man-space-before-4">i datori di lavoro.</dd>
</dl>
<p class="absatz man-space-before-4"><sup>2</sup> Il termine di prescrizione di cui all’articolo 3 capoverso 2 si applica per analogia.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Obbligo del segreto</a>
</h6>
<div class="collapseable">
<p class="absatz man-space-before-4"><sup>1</sup> Chiunque è incaricato dell’esecuzione di un trattato applicabile e della presente legge, o vi partecipa, deve serbare nei confronti di altri servizi ufficiali e di privati il segreto su quanto appreso nell’esercizio di questa attività.</p>
<p class="absatz man-space-before-4"><sup>2</sup> L’obbligo del segreto non si applica:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">alla trasmissione di informazioni e alle pubblicazioni secondo il trattato applicabile e la presente legge;</dd>
<dt class="man-space-before-4">b. </dt>
<dd class="man-space-before-4">nei confronti di organi giudiziari o amministrativi autorizzati nel singolo caso dal Dipartimento federale delle finanze a richiedere informazioni ufficiali alle autorità incaricate dell’esecuzione del trattato applicabile e della presente legge;</dd>
<dt class="man-space-before-4">c. </dt>
<dd class="man-space-before-4">se il trattato applicabile dispensa dall’obbligo del segreto e il diritto svizzero prevede una base legale per tale dispensa.</dd>
</dl>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Assistenza amministrativa</a>
</h6>
<div class="collapseable">
<p class="absatz man-space-before-4"><sup>1</sup> L’AFC trasmette le informazioni ricevute da un’autorità fiscale cantonale o da un datore di lavoro a un’altra autorità fiscale se quest’ultima le necessita per l’esecuzione della propria legislazione fiscale. </p>
<p class="absatz man-space-before-4"><sup>2</sup> Le autorità fiscali cantonali e l’AFC scambiano le informazioni previste dai trattati applicabili e dalla presente legge per via elettronica.</p>
<p class="absatz man-space-before-4"><sup>3</sup> Assicurano l’autenticità e l’integrità dei dati trasmessi. </p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni penali</a>
</h1>
<div class="collapseable">
<article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Violazione degli obblighi del datore di lavoro</a>
</h6>
<div class="collapseable">
<p class="absatz man-space-before-4"><sup>1</sup> È punito con la multa chiunque, nonostante diffida, viola intenzionalmente o per negligenza un obbligo che gli incombe secondo l’articolo 3 capoverso 1 o l’articolo 16 capoverso 1 lettera b. </p>
<p class="absatz man-space-before-4"><sup>2</sup> La multa è di 1000 franchi al massimo e, nei casi gravi o di recidiva, è di 10 000 franchi al massimo.</p>
<p class="absatz man-space-before-4"><sup>3</sup> Se la violazione degli obblighi del datore di lavoro ricade simultaneamente nell’ambito di applicazione delle disposizioni penali del presente articolo e dell’articolo 174 capoverso 1 lettera b LIFD<sup><a href="#fn-d7e506" id="fnbck-d7e506">10</a></sup>, si applica soltanto quest’ultima disposizione. </p>
<div class="footnotes"><p id="fn-d7e506"><sup><a href="#fnbck-d7e506">10</a></sup><sup></sup>  <a href="https://fedlex.data.admin.ch/eli/cc/1991/1184_1184_1184" target="_blank">RS <b>642.11</b></a></p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> </a><a href="https://www.fedlex.admin.ch/eli/cc/2016/259/it" target="_blank">Procedura			</a>
</h6>
<div class="collapseable">
<p class="absatz man-space-before-4"><sup>1</sup> Il perseguimento e il giudizio di infrazioni alla presente legge sono disciplinati dalla legge federale del 22 marzo 1974<sup><a href="#fn-d7e528" id="fnbck-d7e528">11</a></sup> sul diritto penale amministrativo.</p>
<p class="absatz man-space-before-4"><sup>2</sup> L’autorità di perseguimento e di giudizio è l’AFC.</p>
<div class="footnotes"><p id="fn-d7e528"><sup><a href="#fnbck-d7e528">11</a></sup><sup></sup> <a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Disposizioni finali</a>
</h1>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b><b></b> <b></b>Modifica di un altro atto normativo</a>
</h6>
<div class="collapseable">
<p class="absatz man-space-before-4">La LIFD<sup><a href="#fn-d7e555" id="fnbck-d7e555">12</a></sup> è modificata come segue: </p>
<p class="verweisartkursiv man-font-style-italic man-space-before-14">Art. 104a cpv. 1<sup>bis</sup></p>
<p class="absatz man-space-before-4"><sup>1bis</sup> I Cantoni possono esigere che le informazioni siano trasmesse per via elettronica nel caso previsto dall’articolo 129 capoverso 1 lettera e.</p>
<div class="footnotes"><p id="fn-d7e555"><sup><a href="#fnbck-d7e555">12</a></sup><sup></sup>  <a href="https://fedlex.data.admin.ch/eli/cc/1991/1184_1184_1184" target="_blank">RS <b>642.11</b></a></p></div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Referendum ed entrata in vigore</a>
</h6>
<div class="collapseable">
<p class="absatz man-space-before-4"><sup>1</sup> La presente legge sottostà a referendum facoltativo.</p>
<p class="absatz man-space-before-4"><sup>2</sup> Il Consiglio federale ne determina l’entrata in vigore.</p>
</div></article>
</div></section></main>
</div></body>
</html>
