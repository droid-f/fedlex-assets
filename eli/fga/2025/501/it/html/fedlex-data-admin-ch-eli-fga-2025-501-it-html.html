<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--24.442--><p class="srnummer ">24.442</p>
<h1 class="erlasstitel botschafttitel ">Iniziativa parlamentare <br>Consiglio nazionale. Consentire di nuovo la votazione senza appello nominale in caso di guasto dei dispositivi di voto</h1>
<h2 class="botschaftkurztitel ">Rapporto dell’Ufficio del Consiglio nazionale</h2>
<p class="botschaftdatum ">del 14 febbraio 2025</p>
<p class="botschaftlinie "></p>
<p class="salutation ">Onorevoli colleghi,</p>
<p class="absatzvor ">con il presente rapporto vi sottoponiamo il progetto di modifica del regolamento del Consiglio nazionale<sup><a href="#fn-d7e21" id="fnbck-d7e21">1</a></sup>.</p>
<p class="absatzvor ">L’Ufficio propone di approvare il progetto allegato.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">14 febbraio 2025 </p>
				</td>
				<td>
					
					<p class="unterschriftenfi1 ">In nome dell’Ufficio:</p>
					<p class="unterschriftenfi ">La presidente, Maja Riniker</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titelbotschaftinnen ">Rapporto</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup>  <a href="https://fedlex.data.admin.ch/eli/fga/2025/502" target="_blank">FF <b>2025</b> 502</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Genesi del progetto</a>
</h1>
<div class="collapseable">
<p class="absatzvor ">Dal 1994 il Consiglio nazionale vota mediante dispositivi elettronici di voto e dal 2007 tutti i risultati delle votazioni sono pubblicati. Sino alla sessione invernale 2018, in caso di guasto dei dispositivi elettronici di voto era possibile votare per alzata e seduta o per appello nominale. </p>
<p class="absatz ">Per motivi di trasparenza, con l’iniziativa parlamentare della Commissione delle istituzioni politiche del Consiglio nazionale 16.457 Diverse modifiche del diritto parlamentare la possibilità di votare per alzata e seduta è stata stralciata dal regolamento del Consiglio nazionale (RCN; RS <i>171.13</i>). Secondo l’articolo 57 capoverso 3 RCN, il risultato delle votazioni è pubblicato sotto forma di elenco nominativo. Nel 2018, quando è stata effettuata questa modifica, non si è considerato il fatto che i dispositivi di voto elettronico potrebbero essere inutilizzabili per un periodo di tempo prolungato e che una votazione per appello nominale conformemente all’articolo 60 RCN richiede circa 20 minuti in Consiglio nazionale. Nel 2023 il Consiglio nazionale ha effettuato in media 28 votazioni al giorno durante le sessioni: se queste votazioni fossero state effettuate con appello nominale, sarebbero state necessarie nove ore solo per il voto. Il regolamento del Consiglio degli Stati (RCS; RS <i>171.14</i>) continua a prevedere la possibilità, in determinati casi, di votare senza appello nominale qualora il sistema di voto si guasti (art. 44 cpv. 2 RCS). </p>
<p class="absatz ">Nel corso della deliberazione sull’oggetto <i>23.082 Programma della legislatura 2023–2027</i> durante la sessione speciale 2024, i dispositivi elettronici di voto del Consiglio nazionale hanno subito un guasto. In quel momento la Camera doveva ancora effettuare oltre 30 votazioni. In base al diritto vigente, in caso di guasto dei dispositivi elettronici di voto, la votazione avviene per appello nominale. In quell’occasione i dispositivi elettronici di voto hanno potuto essere riparati durante la notte, per cui la deliberazione è proseguita il giorno successivo. Se tuttavia il guasto fosse durato più a lungo, il Consiglio nazionale non sarebbe stato in grado di concludere la deliberazione sull’oggetto e chiudere la sessione speciale come previsto. </p>
<p class="absatz ">Nella sua seduta del 22 e 23 agosto 2024, l’Ufficio del Consiglio nazionale ha pertanto deciso di adottare un’iniziativa volta a modificare il regolamento del Consiglio nazionale in modo che sia nuovamente possibile votare senza appello nominale in caso di guasto dei dispositivi elettronici di voto, come previsto sino alla sessione invernale 2018. Questa proposta vale sia per il Consiglio nazionale sia per le votazioni dell’Assemblea federale plenaria poiché alla procedura nell’Assemblea federale plenaria si applicano per analogia le disposizioni del regolamento del Consiglio nazionale (art. 41 cpv. 1 della legge sul Parlamento [LParl; RS <i>171.10</i>]). Grazie a questa norma, ad esempio, nell’ambito delle elezioni tenute nell’Assemblea federale plenaria sarà possibile votare su una mozione d’ordine senza appello nominale dei deputati del Consiglio degli Stati.</p>
<p class="absatz ">Il 14 febbraio 2025 l’Ufficio ha approvato il presente rapporto e il relativo progetto di atto legislativo all’attenzione della Camera. Conformemente all’articolo 112 capoverso 3 LParl, l’Ufficio rinuncia a sottoporre il proprio rapporto e il progetto di atto legislativo al Consiglio federale per parere, in quanto le modifiche riguardano disposizioni di carattere organizzativo dell’Assemblea federale che non sono stabilite nella legge e che non concernono direttamente il Consiglio federale.</p>
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Punti essenziali del progetto</a>
</h2>
<div class="collapseable"><p class="absatzvor ">Al fine di garantire lo svolgimento dell’attività parlamentare anche in caso di guasto prolungato dei dispositivi elettronici di voto, l’Ufficio del Consiglio nazionale chiede che sia nuovamente possibile votare senza appello nominale, segnatamente per alzata e seduta o mediante un gesto. In tal caso si dovrà accertare il numero di voti e il risultato della votazione dovrà essere pubblicato. Inoltre, come previsto sino alla sessione invernale 2018, per garantire la trasparenza di singole votazioni del Consiglio nazionale, 30 deputati potranno chiedere la votazione per appello nominale presentando una mozione d’ordine. </p></div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Commento ai singoli articoli</a>
</h1>
<div class="collapseable"><section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Regolamento del Consiglio nazionale</a>
</h2>
<div class="collapseable">
<p class="titelartikelkomm man-font-style-italic ">Art. 58 </p>
<p class="absatzvor ">È prevista l’integrazione dell’articolo concernente le eccezioni all’espressione del voto mediante procedimento elettronico. Al capoverso 1 viene reintrodotta la possibilità di votare per alzata e seduta o mediante un gesto. I deputati che non sono in grado di alzarsi votano mediante un gesto. La possibilità di votare per appello nominale è mantenuta. </p>
<p class="absatz ">Con la revisione del 2018 la deliberazione segreta è stata stralciata dall’articolo 58 RCN. Dato che tale modalità di deliberazione continua a essere possibile conformemente all’articolo 4 capoversi 2–4 LParl, l’Ufficio coglie l’occasione per reintrodurla nel regolamento del Consiglio nazionale. Anche il regolamento del Consiglio degli Stati prevede la deliberazione segreta (art. 44 cpv. 2 e art. 46 cpv. 5 RCS).</p>
<p class="absatz ">L’Ufficio propone di aggiungere un nuovo capoverso 2 che statuisce l’obbligo di accertare il numero di voti e di astensioni in caso di votazione per alzata e seduta o mediante un gesto e di pubblicare il risultato della votazione. Fino alla sessione invernale 2018 era possibile rinunciare al conteggio dei voti se il risultato era chiaro: l’Ufficio non intende ripristinare questa regola.</p>
<p class="titelartikelkomm man-font-style-italic ">Art. 60 cpv. 1</p>
<p class="absatz ">La norma abrogata nel 2018 è reintrodotta nel regolamento del Consiglio nazionale e consente di votare per appello nominale in caso di guasto dei dispositivi elettronici di voto se almeno 30 deputati accolgono una relativa mozione d’ordine. Per l’Assemblea federale plenaria il quorum è di 40 deputati.</p>
<p class="absatz ">Salvo in caso di deliberazione segreta, il risultato delle votazioni è pubblicato conformemente all’articolo 57 RCN. In tal modo si garantisce la trasparenza sul comportamento di voto anche in caso di guasto dei dispositivi elettronici di voto, se 30 deputati nel Consiglio nazionale e 40 nell’Assemblea federale plenaria lo richiedono.</p>
<p class="absatzvor-kurs man-font-style-italic ">Entrata in vigore </p>
<p class="absatz ">Questa modifica del regolamento del Consiglio nazionale può essere attuata senza lavori preparatori. Alla cifra II l’Ufficio propone dunque alla Camera di porre in vigore la modifica in questione il 5 maggio 2025, all’inizio della sessione speciale. </p>
</div></section></div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Ripercussioni finanziarie e sull’effettivo del personale</a>
</h1>
<div class="collapseable"><p class="absatzvor ">Il progetto concerne unicamente la procedura di voto nel Consiglio nazionale e nell’Assemblea federale plenaria, non ha dunque ripercussioni finanziarie e sull’effettivo di personale. </p></div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Forma dell’atto</a>
</h1>
<div class="collapseable"><p class="absatzvor ">Conformemente all’articolo 82 LParl, i regolamenti delle Camere stabiliscono i casi in cui l’esito della votazione è pubblicato sotto forma di elenco nominativo. Giusta l’articolo 36 LParl, ciascuna Camera emana un proprio regolamento contenente le disposizioni esecutive per la propria organizzazione e procedura. È dunque sottoposta al Consiglio nazionale una richiesta di modifica del regolamento del Consiglio nazionale. </p></div></section></main>
</div></body>
</html>
