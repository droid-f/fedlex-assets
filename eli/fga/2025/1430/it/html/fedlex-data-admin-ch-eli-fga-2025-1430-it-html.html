<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--25.044--><p class="srnummer man-space-after-18 ">25.044</p>
<h1 class="erlasstitel botschafttitel ">Messaggio <br>concernente il conferimento della garanzia federale alla Costituzione del Cantone di Appenzello Interno</h1>
<p class="botschaftdatum man-space-before-3 ">del 16 aprile 2025</p>
<p class="botschaftlinie man-space-before-10 "></p>
<p class="salutation man-space-before-3 ">Onorevoli presidenti e consiglieri,</p>
<p class="absatzvor man-space-before-8 ">con il presente messaggio vi sottoponiamo, per approvazione, il disegno di decreto federale semplice che accorda la garanzia federale alla Costituzione del Cantone di Appenzello Interno<sup><a href="#fn-d7e19" id="fnbck-d7e19">1</a></sup>.</p>
<p class="absatzvor man-space-before-8 ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24 ">16 aprile 2025</p>
				</td>
				<td>
					
					<p class="unterschriftenfi1 man-space-before-24 ">In nome del Consiglio federale svizzero:</p>
					<p class="unterschriftenfi man-space-before-6 ">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz man-space-before-4 "></p>
<p class="absatz man-space-before-4 "></p>
<p class="titelbotschaftinnen man-space-after-18 ">Messaggio</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup>  <a href="https://fedlex.data.admin.ch/eli/fga/2025/1431" target="_blank">FF <b>2025 </b>1431</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Nuova Costituzione cantonale</a>
</h1>
<div class="collapseable"><p class="absatzvor man-space-before-8 ">In occasione della Landsgemeinde del 28 aprile 2024, il corpo elettorale del Cantone di Appenzello Interno ha accettato la nuova Costituzione cantonale. Con lettera del 22 maggio 2024, il cancelliere dello Stato ha chiesto la garanzia federale in nome del landamano e del Consiglio di Stato.</p></div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Novità importanti</a>
</h1>
<div class="collapseable">
<p class="absatzvor man-space-before-8 ">La nuova Costituzione del Cantone di Appenzello Interno del 28 aprile 2024 (Cost‑AI) presenta in particolare le novità seguenti:</p>
<dl class="man-space-after-0 ">
<dt class="man-space-before-4  ">– </dt>
<dd class="man-space-before-4  ">
<i>Obbligo di assumere certe funzioni:</i> finora vigeva l’obbligo di assumere certe funzioni anche per le commissioni istituite dalle autorità. Secondo l’articolo 8 capoverso 1 Cost-AI sottostanno all’obbligo di assumere certe funzioni soltanto le persone elette dagli aventi diritto di voto per una funzione in seno a un’autorità del Cantone, di un distretto o di un Comune. In base all’articolo 8 capoverso 2 Cost-AI sono esentate da tale obbligo le persone che hanno già assunto per almeno quattro anni (in passato fino a otto anni) presso un’autorità una funzione il cui esercizio è obbligatorio. È ora statuito esplicitamente che sono esonerate le persone che per motivi importanti non possono esercitare una funzione.</dd>
<dt class="man-space-before-4  ">– </dt>
<dd class="man-space-before-4  ">
<i>Diritto d’urgenza:</i> la Costituzione cantonale vigente non contiene alcuna disposizione in materia di diritto d’urgenza. L’articolo 25 Cost-AI prevede ora simili disposizioni: in base al suddetto articolo il Consiglio di Stato può ora emanare gli atti normativi necessari o adottare misure, anche senza un’ulteriore base legale, al fine di salvaguardare la sicurezza o l’ordine pubblici, garantire la salute pubblica nonché far fronte a situazioni d’emergenza e a danni irreversibili. Le disposizioni urgenti sono sottoposte senza indugio al Gran Consiglio per approvazione.</dd>
<dt class="man-space-before-4  ">– </dt>
<dd class="man-space-before-4  ">
<i>Competenze finanziarie del Gran Consiglio e della Landsgemeinde:</i> in base all’articolo 39 capoversi 2 e 3 Cost-AI il Gran Consiglio decide in via definitiva in merito alle spese non vincolate uniche per un importo compreso tra 500 000 e 1 milione di franchi, nonché in merito a spese non vincolate ricorrenti per un importo compreso tra 125 000 e 250 000 franchi annui durante almeno quattro anni. Finora non era prevista alcuna competenza definitiva del Gran Consiglio in materia di spese. Sottostanno ora al referendum facoltativo le spese non vincolate uniche per un importo compreso tra 1 milione e 2 milioni di franchi (finora tra 500 000 e 1 milione di franchi) e le spese non vincolanti ricorrenti per un importo compreso tra 250 000 e 500 000 franchi (finora tra 125 000 e 250 000 franchi). Secondo l’articolo 30 Cost-AI la Landsgemeinde decide in merito alle spese non vincolate uniche superiori a 2 milioni di franchi (finora di almeno 1 milione di franchi) e in merito alle spese non vincolate ricorrenti superiori a 500 000 franchi annui durante almeno quattro anni (finora di almeno 250 000 franchi annui).</dd>
</dl>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Presupposti per la garanzia federale</a>
</h1>
<div class="collapseable">
<p class="absatzvor man-space-before-8 ">Secondo l’articolo 51 capoverso 1 della Costituzione federale (Cost.)<sup><a href="#fn-d7e93" id="fnbck-d7e93">2</a></sup>, ogni Cantone si dà una costituzione democratica. La costituzione cantonale richiede l’approvazione del Popolo e deve poter essere riveduta qualora la maggioranza del Popolo lo richieda. Secondo l’articolo 51 capoverso 2 le costituzioni cantonali devono ottenere la garanzia federale. La Confederazione conferisce tale garanzia se la costituzione cantonale non contraddice al diritto federale. Se tale presupposto non sussiste la garanzia federale non può essere conferita.</p>
<div class="footnotes"><p id="fn-d7e93"><sup><a href="#fnbck-d7e93">2</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Conformità con il diritto federale</a>
</h1>
<div class="collapseable">
<p class="absatzvor man-space-before-8 ">L’articolo 3 Cost. conferisce ai Cantoni la sovranità di darsi una Costituzione. In base all’articolo 51 Cost. sussiste altresì un obbligo per i Cantoni di darsi una costituzione che soddisfi i presupposti ivi menzionati.</p>
<p class="absatz man-space-before-4 ">Qui di seguito sono illustrate sinteticamente singole disposizioni della nuova Cost-AI:</p>
<dl class="man-space-after-0 ">
<dt class="man-space-before-4  ">– </dt>
<dd class="man-space-before-4  ">
<i>Obbligo di assumere certe funzioni:</i> come illustrato nel numero 2, l’articolo 8 Cost-AI prevede l’obbligo di assumere certe funzioni. Secondo la giurisprudenza del Tribunale federale, le persone elette per una determinata funzione possono essere assoggettate all’obbligo di assumerla<sup><a href="#fn-d7e117" id="fnbck-d7e117">3</a></sup>.</dd>
<dt class="man-space-before-4  ">– </dt>
<dd class="man-space-before-4  ">
<i>Diritto di voto:</i> secondo l’articolo 9 capoverso 1 Cost-AI hanno diritto di voto per le votazioni nel Cantone, in un distretto o in un Comune tutte le cittadine e tutti i cittadini svizzeri residenti nel rispettivo ente, che hanno compiuto i 18 anni e sono iscritti nel catalogo elettorale. Tale disposizione è compatibile con gli articoli 8 capoverso 3, 34 e 39 Cost.</dd>
<dt class="man-space-before-4  ">– </dt>
<dd class="man-space-before-4  ">
<i>Diritto d’iniziativa:</i> secondo l’articolo 11 capoverso 1 Cost-AI ogni avente diritto di voto può, presentando un’iniziativa, chiedere la modifica della Costituzione cantonale. L’esigenza di cui all’articolo 51 capoverso 1 secondo periodo Cost. secondo cui la costituzione cantonale deve poter essere riveduta qualora la maggioranza del Popolo lo richieda è dunque adempiuta.</dd>
<dt class="man-space-before-4  ">– </dt>
<dd class="man-space-before-4  ">
<i>Diritto d’urgenza:</i> l’articolo 3 Cost. conferisce ai Cantoni la sovranità di disciplinare il diritto d’urgenza nel proprio ambito di competenza. Le norme in materia di diritto d’urgenza ai sensi dell’articolo 25 Cost-AI sono conformi al diritto federale<sup><a href="#fn-d7e147" id="fnbck-d7e147">4</a></sup>.</dd>
<dt class="man-space-before-4  ">– </dt>
<dd class="man-space-before-4  ">
<i>Competenze finanziarie del Gran Consiglio e della Landsgemeinde:</i> secondo l’articolo 39 capoverso 1 Cost. i Cantoni disciplinano l’esercizio dei diritti politici in materia cantonale e comunale. Le norme in materia di competenze finanziarie ai sensi degli articoli 30 e 39 Cost-AI riguardano i diritti politici in materia cantonale e rientrano nell’autonomia organizzativa del Cantone (art. 47 cpv. 2 Cost.). Tali norme sono conformi al diritto federale.</dd>
<dt class="man-space-before-4  ">– </dt>
<dd class="man-space-before-4  ">
<i>Sistema maggioritario:</i> secondo l’articolo 35 capoversi 1 e 3 Cost-AI i deputati del Gran Consiglio sono eletti nei Distretti secondo il sistema maggioritario. La legge prevede inoltre la possibilità di costituire subcircondari elettorali all’interno dei Distretti. Il Cantone di Appenzello Interno è l’unico Cantone a eleggere il proprio Parlamento cantonale secondo il sistema maggioritario. Secondo la giurisprudenza del Tribunale federale, l’equivalenza dell’influsso dei voti garantita dall’articolo 34 Cost. non può essere realizzata in questo modo, ma ciò non significa che tale sistema elettorale non sia compatibile con la Costituzione federale<sup><a href="#fn-d7e176" id="fnbck-d7e176">5</a></sup>. A seconda delle circostanze concrete, i vantaggi del sistema maggioritario possono rivelarsi maggiori rispetto agli svantaggi legati al suo impiego<sup><a href="#fn-d7e186" id="fnbck-d7e186">6</a></sup>. Secondo il parere della Commissione delle istituzioni politiche del Consiglio degli Stati invocato dal Tribunale federale, questo può essere il caso, ad esempio, in cui una popolazione relativamente ridotta di un territorio circoscritto che ha una propria identità distinta rivendica il diritto a un proprio circondario elettorale<sup><a href="#fn-d7e195" id="fnbck-d7e195">7</a></sup>. L’articolo 35 Cost-AI è conforme al diritto federale.</dd>
</dl>
<p class="absatz man-space-before-4 ">Le restanti disposizioni della Cost-AI non richiedono alcuna osservazione. La Costituzione del Cantone di Appenzello Interno del 28 aprile 2024 è conforme al diritto federale ed è quindi possibile accordarle la garanzia federale.</p>
<p class="absatz man-space-before-4 ">Secondo gli articoli 51 capoverso 2 e 172 capoverso 2 Cost., spetta all’Assemblea federale conferire la garanzia alle costituzioni cantonali. Né la Costituzione federale né una legge prevedono il referendum; dunque, la garanzia è conferita con un decreto federale semplice (cfr. l’art. 141 cpv. 1 lett. c in combinato disposto con l’art. 163 cpv. 2 Cost.).</p>
<div class="footnotes">
<p id="fn-d7e117"><sup><a href="#fnbck-d7e117">3</a></sup><sup></sup> DTF <b>95</b> I 223 consid. 4a. Cfr. anche Pierre Tschannen in: Bernhard Waldmann/Eva Maria Belser/Astrid Epiney (Ed.), Bundesverfassung, Basler Komm., 1<sup>a</sup> edizione, 2015, art. 34 n. marg. 3.</p>
<p id="fn-d7e147"><sup><a href="#fnbck-d7e147">4</a></sup><sup></sup> Cfr. anche una disposizione analoga nell’art. 90 cpv. 3 della Costituzione del Cantone di Uri del 28 ott. 1984 (<a href="https://fedlex.data.admin.ch/eli/cc/1985/2_621_625_589_fga" target="_blank">RS <b>131.214</b></a>), a cui l’Assemblea federale ha accordato la garanzia federale il 21 sett. 2021 (<a href="https://fedlex.data.admin.ch/eli/fga/2021/2340" target="_blank">FF <b>2021</b> 2340</a>).</p>
<p id="fn-d7e176"><sup><a href="#fnbck-d7e176">5</a></sup><sup></sup> DTF <b>140</b> I 394 consid. 7.3 f e 10.2</p>
<p id="fn-d7e186"><sup><a href="#fnbck-d7e186">6</a></sup><sup></sup> <i>Ibidem</i></p>
<p id="fn-d7e195"><sup><a href="#fnbck-d7e195">7</a></sup><sup></sup> <i>Ibidem</i></p>
</div>
</div></section></main>
</div></body>
</html>
