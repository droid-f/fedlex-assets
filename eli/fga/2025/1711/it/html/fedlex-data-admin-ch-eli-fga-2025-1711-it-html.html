<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Principi d’azione della Delegazione delle Commissioni della gestione</h1>
<p class="botschaftdatum man-space-before-3">Approvati il 14 febbraio 2025 dalla Delegazione delle Commissioni della gestione, trasmessi il 19 maggio 2025 per conoscenza alle Commissioni della gestione</p>
<p class="botschaftlinie man-space-before-10"></p>
<p class="absatz man-space-before-4"></p>
<p class="absatz man-space-before-4"></p>
<p class="titelbotschaftinnen man-space-after-18">La Delegazione delle Commissioni della gestione</p>
<p class="absatz man-space-before-4">La Delegazione delle Commissioni della gestione (DelCdG) è un organo permanente delle due Commissioni della gestione delle Camere federali composto da tre membri ciascuno del Consiglio nazionale e del Consiglio degli Stati e nel quale sono rappresentati tutti i partiti di Governo e un partito non governativo. </p>
<p class="absatz man-space-before-4">La Delegazione si costituisce da sé (art. 53 cpv. 1 della legge sul Parlamento [LParl]) ed elegge la sua presidenza ogni due anni.</p>
<p class="absatz man-space-before-4"><i>La DelCdG esercita l’alta vigilanza su tutte le attività nel settore della protezione dello Stato e dei servizi delle attività informative e sull’azione dello Stato nei settori che devono rimanere segreti.</i> Essa agisce in modo autonomo. Conformemente all’articolo 53 capoverso 3 LParl, ogni Commissione della gestione può conferirle incarichi speciali.</p>
<p class="absatz man-space-before-4">La DelCdG opera secondo i seguenti principi. </p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Mandato</a>
</h1>
<div class="collapseable">
<p class="absatzvor man-space-before-8">Su mandato delle Camere federali, la DelCdG esercita l’alta vigilanza sul Consiglio federale, sull’Amministrazione federale e sugli altri enti incaricati di compiti federali per quanto riguarda la protezione dello Stato, i servizi delle attività informative e l’azione dello Stato nei settori che devono rimanere segreti (art. 169 della Costituzione federale [Cost.] e art. 53 cpv. 2 LParl). </p>
<p class="absatz man-space-before-4">Per <i>protezione dello Stato</i>, la DelCdG intende le misure adottate dalle autorità per prevenire e reprimere le azioni dirette contro la sovranità territoriale, la sicurezza interna ed esterna, l’indipendenza o l’economia svizzera o che, in modo più generale, costituiscono una minaccia seria per l’esistenza, la stabilità e l’integrità dell’ordine costituzionale e democratico della Svizzera. In questa definizione rientrano la lotta al terrorismo, allo spionaggio, alla proliferazione delle armi ABC, nonché all’estremismo violento a sfondo politico.</p>
<p class="absatz man-space-before-4">Per <i>servizi delle attività informative</i>, la DelCdG intende tutti i servizi dell’Amministrazione federale e di altri enti incaricati di compiti federali che acquisiscono e valutano, in Svizzera e all’estero, informazioni inerenti alla situazione di politica di sicurezza.</p>
<p class="absatz man-space-before-4">Per <i>azione dello Stato nei settori che devono rimanere segreti</i>, la DelCdG intende le attività del Governo e dell’Amministrazione che sottostanno a un particolare obbligo di mantenimento del segreto e la cui conoscenza da parte di persone non autorizzate può causare un grave danno agli interessi nazionali (art. 53 cpv. 2 LParl). </p>
<p class="absatzkurs man-font-style-italic man-space-before-4">Il settore di competenza della DelCdG comprende tutte le attività che mirano a garantire la sicurezza interna ed esterna della Svizzera. </p>
<p class="absatz man-space-before-4">Come le CdG, anche la DelCdG pone l’accento nella sua <i>attività di controllo sui criteri di legalità, adeguatezza ed efficacia</i> (art. 52 cpv. 2 LParl), nonché sull’efficienza e sull’opportunità dell’azione del Governo e dell’Amministrazione.</p>
<p class="absatz man-space-before-4"><i>L’attività di alta vigilanza della DelCdG non sostituisce l’obbligo di vigilanza del Consiglio federale in questi settori</i>. La DelCdG si occupa in particolare di verificare se il Consiglio federale, il dipartimento competente e gli specifici organi di vigilanza svolgono correttamente la funzione di direzione e vigilanza prescritta dalla legge.</p>
<p class="absatz man-space-before-4">Le CdG possono inoltre affidare incarichi speciali alla DelCdG, segnatamente quando i diritti d’informazione delle CdG non sono sufficienti per garantire l’esercizio dell’alta vigilanza (art. 53 cpv. 3 LParl).</p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Obiettivi</a>
</h1>
<div class="collapseable">
<p class="absatzvor man-space-before-8">La Delegazione delle Commissioni della gestione:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">promuove la <i>legittimazione</i> democratica <i>e la</i> <i>responsabilità</i> del Consiglio federale, dell’Amministrazione federale e di altri enti incaricati di compiti federali per quanto riguarda la protezione dello Stato, i servizi delle attività informative e l’azione dello Stato nei settori che devono rimanere segreti;</dd>
<dt class="man-space-before-4">– </dt>
<dd class="man-space-before-4">
<i>promuove la trasparenza e la fiducia nell’azione del Consiglio federale nonché dei servizi e organi competenti</i>;</dd>
<dt class="man-space-before-4">– </dt>
<dd class="man-space-before-4">garantisce l’alta vigilanza sulla gestione di queste istituzioni mediante un dialogo diretto e permanente, affinché i problemi possano essere risolti dalle autorità competenti nell’ambito delle loro capacità;</dd>
<dt class="man-space-before-4">– </dt>
<dd class="man-space-before-4">verifica il rispetto dei diritti fondamentali nell’utilizzazione di dati da parte delle autorità e in particolare degli organi dei servizi delle attività informative;</dd>
<dt class="man-space-before-4">– </dt>
<dd class="man-space-before-4">attribuisce particolare importanza a una conduzione efficace della politica di sicurezza da parte del Consiglio federale, a strutture organizzative adeguate e al coordinamento delle autorità coinvolte;</dd>
<dt class="man-space-before-4">– </dt>
<dd class="man-space-before-4">trae dalla sua attività di controllo insegnamenti per un’applicazione coerente della legislazione e anche per la legislazione futura e ne informa gli organi competenti, in particolare il Consiglio federale e le commissioni tematiche.</dd>
</dl>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Coordinamento</a>
</h1>
<div class="collapseable">
<p class="absatzvor man-space-before-8">La Delegazione delle Commissioni della gestione coordina il suo operato con</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">le altre sottocommissioni delle CdG; </dd>
<dt class="man-space-before-4">– </dt>
<dd class="man-space-before-4">la Delegazione delle finanze (DelFin). La DelCdG informa la DelFin in particolare se nell’ambito della sua attività viene a conoscenza di indizi su comportamenti problematici in ottica di politica finanziaria e può chiederle di incaricare il Controllo federale delle finanze (CDF) di svolgere una verifica. La DelCdG e la DelFin possono riunirsi congiuntamente, se entrambe lo decidono;</dd>
<dt class="man-space-before-4">– </dt>
<dd class="man-space-before-4">le commissioni tematiche, in particolare con le commissioni di politica di sicurezza e le commissioni degli affari giuridici di entrambe le Camere. La DelCdG si adopera affinché i suoi riscontri siano tenuti in considerazione nel processo legislativo;</dd>
<dt class="man-space-before-4">– </dt>
<dd class="man-space-before-4">l’Autorità di vigilanza indipendente sulle attività informative (AVI-AIn) (art. 78 cpv. 2 della legge federale sulle attività informative [LAIn]). La DelCdG prende posizione sul piano di controllo dell’AVI-AIn;</dd>
<dt class="man-space-before-4">– </dt>
<dd class="man-space-before-4">i servizi di vigilanza interni dei dipartimenti e tiene conto dei loro rapporti nelle proprie riflessioni.</dd>
</dl>
<p class="absatz man-space-before-4">La DelCdG può fornire indicazioni ad altri organi di controllo, in particolare all’AVI-AIn e all’Autorità di vigilanza sul Ministero pubblico della Confederazione (AVI-MPC), qualora ritenga siano necessari accertamenti in settori di loro competenza. </p>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Procedura</a>
</h1>
<div class="collapseable">
<p class="absatzvor man-space-before-8">La Delegazione delle Commissioni della gestione:</p>
<section id="lvl_4/lvl_."><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_.">. Disposizioni generali</a>
</h2>
<div class="collapseable"><dl class="man-space-after-0">
<dt class="man-space-before-8">– </dt>
<dd class="man-space-before-8">stabilisce un programma annuale, nel quale definisce in particolare i temi principali sui quali avviare indagini approfondite. A medio termine si occupa di ripartire equamente le sue attività di controllo tra i servizi soggetti alla sua vigilanza. In caso di imprevisti, il programma viene adeguato per consentire alla DelCdG di intervenire;</dd>
<dt class="man-space-before-4">– </dt>
<dd class="man-space-before-4">verifica la gestione del Consiglio federale, della sua Delegazione Sicurezza e dei dipartimenti interessati sia <i>in modo</i><i> </i><i>concomitante</i> sia <i>retrospettivamente</i>; </dd>
<dt class="man-space-before-4">– </dt>
<dd class="man-space-before-4">attribuisce grande importanza al <i>rilevamento precoce</i><i> </i><i>dei problemi</i> per individuare tempestivamente eventuali carenze che richiedono un intervento politico. Nell’ambito del Ministero pubblico della Confederazione rispetta l’indipendenza delle inchieste penali;</dd>
<dt class="man-space-before-4">– </dt>
<dd class="man-space-before-4">contribuisce a <i>rimediare alle carenze e alle disfunzioni rilevate</i> o a sfruttare i margini di ottimizzazione nella gestione, attribuendo particolare importanza alla tutela dei diritti fondamentali;</dd>
<dt class="man-space-before-4">– </dt>
<dd class="man-space-before-4">riceve richieste di vigilanza e le esamina, nella misura in cui rientrino nel suo settore di competenza. Singoli casi sono rilevanti se riguardano questioni di fondo;</dd>
<dt class="man-space-before-4">– </dt>
<dd class="man-space-before-4">prende atto dei rapporti di verifica dell’AVI-AIn e li esamina quanto alla necessità d’intervento per l’alta vigilanza;</dd>
<dt class="man-space-before-4">– </dt>
<dd class="man-space-before-4">svolge la sua attività in modo indipendente dai partiti politici e prende le sue decisioni secondo il principio del consenso.</dd>
</dl></div></section><section id="lvl_4/lvl_."><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_.">. Segreto d’ufficio e protezione delle fonti</a>
</h2>
<div class="collapseable"><dl class="man-space-after-0">
<dt class="man-space-before-8">– </dt>
<dd class="man-space-before-8">è vincolata al segreto d’ufficio (art. 8 LParl). Accorda pertanto la massima priorità al trattamento delle informazioni ricevute in base alla loro classificazione e adotta disposizioni particolari per garantire il segreto;</dd>
<dt class="man-space-before-4">– </dt>
<dd class="man-space-before-4">procede, prima di rendere conto delle sue attività alle CdG o di pubblicare le sue constatazioni, a una ponderazione degli interessi tra l’interesse legittimo al mantenimento del segreto da parte del Consiglio federale, dell’Amministrazione federale o di altri enti incaricati di compiti federali, da un lato, e l’interesse pubblico alla trasparenza, dall’altro. Prima di un’eventuale pubblicazione, la DelCdG consulta l’autorità interessata;</dd>
<dt class="man-space-before-4">– </dt>
<dd class="man-space-before-4">garantisce la protezione delle fonti classificate dei servizi e delle proprie fonti d’informazione. Vengono forniti dettagli su una fonte alle CdG, alle Camere federali o in una pubblicazione, soltanto se sono indispensabili per l’alta vigilanza parlamentare per giudicare la gestione e se nessun interesse preponderante vi si oppone oppure se la fonte è già nota al pubblico.</dd>
</dl></div></section><section id="lvl_4/lvl_."><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_.">. Rapporti e informazione</a>
</h2>
<div class="collapseable">
<dl class="man-space-after-0">
<dt class="man-space-before-8">– </dt>
<dd class="man-space-before-8">presenta regolarmente alle CdG un rapporto sulla gestione del Consiglio federale, dell’Amministrazione federale e di altri enti incaricati di compiti federali per quanto riguarda la protezione dello Stato, i servizi delle attività informative e l’azione dello Stato nei settori che devono rimanere segreti;</dd>
<dt class="man-space-before-4">– </dt>
<dd class="man-space-before-4">informa almeno una volta all’anno le Camere federali e il pubblico sui suoi lavori;</dd>
<dt class="man-space-before-4">– </dt>
<dd class="man-space-before-4">presenta le sue proposte alle CdG (art. 53 cpv. 4 LParl), qualora intenda depositare proposte o interventi nelle Camere;</dd>
<dt class="man-space-before-4">– </dt>
<dd class="man-space-before-4">propone di regola alle CdG di pubblicare i risultati delle sue ispezioni se nessun interesse preponderante vi si oppone. Dà preventivamente la possibilità all’autorità interessata di esprimersi su eventuali errori materiali e sull’interesse al mantenimento del segreto (art. 157 LParl);</dd>
<dt class="man-space-before-4">– </dt>
<dd class="man-space-before-4">si impegna a condurre una politica d’informazione attiva che sia aderente agli eventi ed eviti dicerie e speculazioni. Fatte salve decisioni contrarie, il presidente è l’unico responsabile in materia di informazione;</dd>
<dt class="man-space-before-4">– </dt>
<dd class="man-space-before-4">riferisce sulle sue attività nel quadro del rapporto annuale (art. 55 LParl).</dd>
</dl>
<p class="absatz man-space-before-4">Le informazioni al pubblico vengono rilasciate unicamente dal presidente, d’intesa con il vicepresidente della DelCdG (cfr. Directives sur l’information et la communication des CdG [soltanto in ted. e franc.]). </p>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Mezzi a disposizione</a>
</h1>
<div class="collapseable">
<p class="absatzvor man-space-before-8">La Delegazione delle Commissioni della gestione:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">invita i dipartimenti e altri organi di vigilanza specializzati interessati (AVI-AIn e AVI-MPC) a informarsi senza indugio su eventi particolari che possono pregiudicare la sicurezza interna o esterna;</dd>
<dt class="man-space-before-4">– </dt>
<dd class="man-space-before-4">è consultata dal Consiglio federale, se, in virtù dell’articolo 185 capoverso 3 della Costituzione federale (diritto di necessità) o di un potere di gestione delle crisi secondo l’allegato 2 LParl, esso emana disegni d’ordinanza o di modifiche d’ordinanza che contengono informazioni classificate come confidenziali o segrete (art. 151 cpv. 2<sup>bis</sup> LParl).</dd>
<dt class="man-space-before-4">– </dt>
<dd class="man-space-before-4">è autorizzata a interrogare direttamente le autorità, i servizi e gli altri enti incaricati di compiti federali e può esigere da essi le informazioni o i documenti di cui necessita. Qualora l’esercizio delle sue funzioni in materia di alta vigilanza lo esiga, può chiedere a persone o servizi esterni all’Amministrazione federale di fornirle informazioni e documenti. Questi diritti d’informazione non prevedono eccezioni, poiché alla Delegazione delle Commissioni della gestione non può essere sottaciuta alcuna informazione (art. 169 cpv. 2 Cost., art. 154 LParl). Ha quindi accesso in particolare ai documenti sui quali il Consiglio federale si è basato per prendere una decisione o che devono restare segreti per ragioni concernenti la protezione dello Stato o dei servizi delle attività informative;</dd>
<dt class="man-space-before-4">– </dt>
<dd class="man-space-before-4">può sentire sia persone informate sui fatti, sia testimoni (art. 155 LParl);</dd>
<dt class="man-space-before-4">– </dt>
<dd class="man-space-before-4">può chiedere ai servizi della Confederazione la presentazione di rapporti;</dd>
<dt class="man-space-before-4">– </dt>
<dd class="man-space-before-4">assicura, per raggiungere i suoi obiettivi, controlli regolari, ispezioni, visite dei servizi e controlli successivi e, in casi particolari, anche visite non annunciate;</dd>
<dt class="man-space-before-4">– </dt>
<dd class="man-space-before-4">rende conto di regola dei risultati delle ispezioni in un rapporto contenente raccomandazioni indirizzate direttamente alle autorità responsabili (art. 158 LParl). La DelCdG controlla l’attuazione delle sue raccomandazioni e delle sue richieste politiche;</dd>
<dt class="man-space-before-4">– </dt>
<dd class="man-space-before-4">si informa a cadenza semestrale sulle priorità a livello di attività informative della Delegazione Sicurezza del Consiglio federale;</dd>
<dt class="man-space-before-4">– </dt>
<dd class="man-space-before-4">prende atto regolarmente di tutti i rapporti che devono esserle sottoposti secondo le basi giuridiche speciali. Definisce inoltre regolarmente i rapporti / gli ambiti, sui quali ogni anno intende essere informata. A questo proposito l’accento tematico è posto sulla valutazione della situazione da parte della Delegazione Sicurezza del Consiglio federale, dei dipartimenti interessati e dei servizi delle attività informative;</dd>
<dt class="man-space-before-4">– </dt>
<dd class="man-space-before-4">decide, dopo aver sentito il Consiglio federale, se inchieste disciplinari o amministrative della Confederazione riguardanti fatti o persone che sono oggetto di un’inchiesta della DelCdG possono essere avviate o proseguite (art. 154<i>a</i> LParl);</dd>
<dt class="man-space-before-4">– </dt>
<dd class="man-space-before-4">è sostenuto da una segreteria a livello specialistico e organizzativo;</dd>
<dt class="man-space-before-4">– </dt>
<dd class="man-space-before-4">può consultare esperti.</dd>
</dl>
<p class="absatz man-space-before-4">I Principi d’azione del 1° marzo 2006 sono abrogati. </p>
<p class="absatz man-space-before-4">Data dell’entrata in vigore: 1° giugno 2025.</p>
<p class="abstand1seite man-space-before-0"></p>
</div></section></main>
</div></body>
</html>
