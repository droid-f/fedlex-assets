<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--24.008--><p class="srnummer ">24.008</p>
<h1 class="erlasstitel botschafttitel ">Rapporto <br>concernente le misure tariffali adottate nel 2023</h1>
<p class="botschaftdatum ">del 10 gennaio 2024</p>
<p class="botschaftlinie "></p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 In generale</a>
</h1>
<div class="collapseable">
<p class="absatzvor ">Con il presente rapporto il Consiglio federale informa l’Assemblea federale sulle misure che ha adottato nell’anno in rassegna in virtù della legge del 9 ottobre 1986<sup><a href="#fn-d8e20" id="fnbck-d8e20">1</a></sup> sulla tariffa delle dogane (LTD), della legge federale del 15 dicembre 2017<sup><a href="#fn-d8e31" id="fnbck-d8e31">2</a></sup> sull’importazione di prodotti agricoli trasformati e della legge del 9 ottobre 1981<sup><a href="#fn-d8e42" id="fnbck-d8e42">3</a></sup> sulle preferenze tariffali.</p>
<p class="absatz ">Spetta all’Assemblea federale decidere se le misure adottate nell’anno in rassegna debbano restare in vigore oppure essere completate o modificate (art. 13 cpv. 2 LTD).</p>
<p class="absatz ">Gli atti normativi in virtù dei quali sono state poste in vigore le misure presentate qui di seguito sono stati pubblicati nella Raccolta ufficiale delle leggi federali. Non saranno pertanto pubblicati nuovamente nel contesto del presente rapporto.</p>
<p class="absatz ">La pubblicazione dell’attribuzione e dell’utilizzo dei contingenti doganali di cui all’articolo 15 dell’ordinanza del 26 ottobre 2011<sup><a href="#fn-d8e59" id="fnbck-d8e59">4</a></sup> sulle importazioni agricole (OIAgr) avviene esclusivamente su Internet all’indirizzo www.import.ufag.admin.ch.</p>
<p class="absatz ">Su questa pagina sono pubblicati anche gli adeguamenti apportati all’imposizione doganale su zucchero, cereali e prodotti con prezzi soglia o valore indicativo d’importazione (alimenti per animali, semi oleosi e cereali diversi da quelli per l’alimentazione umana).</p>
<p class="absatz ">Nell’anno in rassegna non sono state adottate misure in virtù della legge federale sull’importazione di prodotti agricoli trasformati o della legge sulle preferenze tariffali.</p>
<p class="absatz "></p>
<p class="absatz "></p>
<div class="footnotes">
<p id="fn-d8e20"><sup><a href="#fnbck-d8e20">1</a></sup><sup></sup> <a href="https://fedlex.data.admin.ch/eli/cc/1987/1871_1871_1871" target="_blank">RS <b>632.10</b></a></p>
<p id="fn-d8e31"><sup><a href="#fnbck-d8e31">2</a></sup><sup></sup> <a href="https://fedlex.data.admin.ch/eli/cc/2018/629" target="_blank">RS <b>632.111.72</b></a></p>
<p id="fn-d8e42"><sup><a href="#fnbck-d8e42">3</a></sup><sup></sup> <a href="https://fedlex.data.admin.ch/eli/cc/1982/164_164_164" target="_blank">RS <b>632.91</b></a></p>
<p id="fn-d8e59"><sup><a href="#fnbck-d8e59">4</a></sup><sup></sup> <a href="https://fedlex.data.admin.ch/eli/cc/2011/770" target="_blank">RS <b>916.01</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Misure fondate sulla legge sulla tariffa delle dogane: modifiche dell’OIAgr</a>
</h1>
<div class="collapseable"></div></section></main><div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Sulla decisione: modifica del 16 ottobre 2023 <br><span class="man-font-weight-normal">(RU </span><span class="man-font-weight-normal"><i>2023</i></span><span class="man-font-weight-normal"> 599)</span></a>
</h1>
<div class="collapseable">
<p class="absatzvor-kurs man-font-style-italic ">Aumento temporaneo per il 2024 dei contingenti doganali parziali n. 14.1 per patate da semina e n. 14.2 per patate destinate alla valorizzazione</p>
<p class="absatz ">A causa delle cattive condizioni meteorologiche, nel 2023 la raccolta delle patate da semina è stata ancora più scarsa di quella dei due anni precedenti. Su richiesta dell’organizzazione di settore Swisspatat, l’Ufficio federale dell’agricoltura (UFAG) ha autorizzato, dal 1° gennaio al 31 dicembre 2024, l’aumento temporaneo di 5000 tonnellate del contingente doganale parziale n. 14.1 per patate da semina.</p>
<p class="absatz ">Nell’autunno 2023 anche la raccolta di patate destinate alla valorizzazione è stata inferiore alla media per quantità e qualità. Perciò, su richiesta del settore, l’UFAG ha liberato un ulteriore quantitativo del contingente doganale parziale n. 14.2 per l’importazione di patate destinate alla valorizzazione: si tratta di 10 000 tonnellate aggiuntive, nell’arco di tempo compreso tra il 1° gennaio e il 30 giugno 2024.</p>
</div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Sulla decisione: modifica del 27 novembre 2023</a>
</h1>
<div class="collapseable">
<p class="absatz ">(RU <i>2023</i> 728)</p>
<p class="absatzvor-kurs man-font-style-italic ">Liberazione dal 2024 di contingenti doganali parziali del contingente doganale n. 27 per cereali panificabili</p>
<p class="absatz ">Su richiesta dell’organizzazione di settore swiss granum, l’UFAG ha modificato, a decorrere dal 2024, la ripartizione nell’allegato 4 dell’OIAgr delle liberazioni del contingente n. 27 per cereali panificabili. In futuro il contingente doganale verrà suddiviso in sei parti invece delle attuali cinque, così da poter distribuire più uniformemente nell’arco dell’anno le importazioni contingentate. Ciascuna rata del primo semestre ammonterà a 10 000 tonnellate e sarà liberata dal 9 gennaio, dal 6 febbraio, dal 5 marzo e dal 7 maggio. Ciascuna delle due rate liberate a decorrere, rispettivamente, dal 3 settembre e dal 5 novembre ammonterà a 15 000 tonnellate. La validità di tutte le rate si estingue il 31 dicembre. Le quote di contingente vengono assegnate secondo l’ordine temporale di accettazione delle dichiarazioni doganali.</p>
</div></section><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">Per informazione: modifiche del 9 gennaio, 9 febbraio, 11 aprile, 13 luglio, 21 settembre e 16 ottobre 2023 <br><span class="man-font-weight-normal">(RU </span><span class="man-font-weight-normal"><i>2023</i></span><span class="man-font-weight-normal"> 14, 80, 187, 407, 558, 600)</span></a>
</h1>
<div class="collapseable">
<p class="absatzvor-kurs man-font-style-italic man-text-align-left ">Aumento temporaneo dei contingenti doganali parziali n. 14.1 per patate da semina, n. 14.2 per patate destinate alla valorizzazione e n. 14.3 per patate da tavola</p>
<p class="absatz ">La siccità che ha caratterizzato il 2022 ha comportato una raccolta di patate da semina inferiore alla media. Come richiesto dal settore, l’UFAG ha autorizzato un aumento temporaneo di 5000 tonnellate del contingente doganale parziale n. 14.1 per patate da semina, a decorrere dal 1° febbraio e fino al 31 dicembre 2023. Per il periodo compreso tra il 1° novembre e il 31 dicembre 2023 l’UFAG ha stabilito la liberazione di 2500 tonnellate aggiuntive.</p>
<p class="absatz ">Dopo aver deciso, per l’inizio dell’anno (dal 1° al 31 gennaio 2023), la liberazione di un piccolo contingente supplementare di 5000 tonnellate, in considerazione della siccità del 2022, per il periodo compreso tra il 1° febbraio e il 30 giugno 2023 l’UFAG ha aumentato di 13 000 tonnellate il contingente doganale parziale n. 14.2 per patate destinate alla valorizzazione. A questo contingente doganale parziale sono state inoltre aggiunte 15 500 tonnellate dal 1° marzo al 30 giugno 2023, 5000 tonnellate dal 1° agosto al 31 agosto 2023 e 25 000 tonnellate dal 15 ottobre al 31 dicembre 2023.</p>
<p class="absatz ">Accogliendo una richiesta avanzata dal settore motivata dallo scarso raccolto del 2022, l’UFAG ha aumentato il contingente doganale parziale n. 14.3 per patate da tavola di 6000 tonnellate dal 1° marzo al 15 luglio 2023, e di 4000 tonnellate dal 1° maggio al 31 luglio 2023.</p>
<p class="absatz ">Poiché queste misure non sono più in vigore, l’Assemblea federale non deve pronunciarsi al riguardo (art. 13 cpv. 2 LTD).</p>
</div></section><section id="lvl_u4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u4">Per informazione: modifica del 15 settembre 2023 <br><span class="man-font-weight-normal">(RU </span><span class="man-font-weight-normal"><i>2023</i></span><span class="man-font-weight-normal"> 525)</span></a>
</h1>
<div class="collapseable">
<p class="absatzvor-kurs man-font-style-italic man-text-align-left ">Aumento temporaneo del contingente doganale parziale n. 09.1 per uova di consumo</p>
<p class="absatz ">In base alla richiesta della Commissione paritetica dei produttori di uova e del commercio, per il periodo compreso tra il 1° ottobre e il 31 dicembre 2023 il Consiglio federale ha aumentato di 5500 tonnellate il contingente doganale parziale n. 09.1 per uova di consumo. Mentre la domanda di uova si è mantenuta elevata, la produzione svizzera è invece leggermente calata.</p>
<p class="absatz ">Poiché questa misura non è più in vigore, l’Assemblea federale non deve pronunciarsi al riguardo (art. 13 cpv. 2 LTD).</p>
</div></section><section id="lvl_u5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u5">Per informazione: modifica del 15 settembre 2023 <br><span class="man-font-weight-normal">(RU </span><span class="man-font-weight-normal"><i>2023</i></span><span class="man-font-weight-normal"> 526)</span></a>
</h1>
<div class="collapseable">
<p class="absatzvor-kurs man-font-style-italic man-text-align-left ">Aumento temporaneo del contingente doganale n. 20 per frutta da sidro e per la distillazione</p>
<p class="absatz ">A causa dell’approvvigionamento insufficiente di frutta da sidro e del diverso grado di incidenza che questo ha avuto sui vari operatori del mercato, il DEFR ha deciso di alzare di 500 tonnellate il contingente doganale ordinario n. 20 per frutta da sidro e per la distillazione, per il periodo compreso tra il 1° ottobre e il 31 dicembre 2023.</p>
<p class="absatz ">Poiché questa misura non è più in vigore, l’Assemblea federale non deve pronunciarsi al riguardo (art. 13 cpv. 2 LTD).</p>
</div></section><section id="lvl_u6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u6">Per informazione: modifica del 28 settembre 2023 <br><span class="man-font-weight-normal">(RU </span><span class="man-font-weight-normal"><i>2023</i></span><span class="man-font-weight-normal"> 574)</span></a>
</h1>
<div class="collapseable">
<p class="absatzvor-kurs man-font-style-italic man-text-align-left ">Aumento temporaneo del contingente doganale parziale n. 07.4 per burro e altre materie grasse del latte</p>
<p class="absatz ">Su richiesta dell’organizzazione del settore lattiero, l’UFAG ha incrementato di 500 tonnellate il contingente doganale parziale n. 07.4 per burro e altre materie grasse del latte, per il periodo compreso tra il 16 ottobre e il 31 dicembre 2023. La domanda di burro si è mantenuta stabilmente elevata e si è reso necessario garantire l’approvvigionamento di burro in vista del periodo prenatalizio, solitamente caratterizzato da forti vendite.</p>
<p class="absatz ">Poiché questa misura non è più in vigore, l’Assemblea federale non deve pronunciarsi al riguardo (art. 13 cpv. 2 LTD).</p>
</div></section>
</div>
</div></body>
</html>
