<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione generale<br>dell’organo di notifica per prodotti chimici concernente l’omologazione di biocidi per la lotta contro la zanzara tigre</h1>
<p class="erlassdatum ">del 1° maggio 2024</p>
</div>
<div id="preamble">
<p class="man-template-autor ">L’organo di notifica per prodotti chimici<span class="man-font-style-normal"><sup><a href="#fn-d7e15" id="fnbck-d7e15">1</a></sup></span>, d’intesa con i servizi di valutazione<span class="man-font-style-normal"><sup><a href="#fn-d7e30" id="fnbck-d7e30">2</a></sup></span>,</p>
<p class="ingress ">visto l’articolo 30 dell’ordinanza del 18 maggio 2005<sup><a href="#fn-d7e41" id="fnbck-d7e41">3</a></sup> sui biocidi (OBioc), </p>
<p class="man-template-verb ">decide:</p>
<p class="man-template-tab-untertit ">1. Prodotti e casi di applicazione interessati</p>
<dl>
<dt>a. </dt>
<dd>Tutti i prodotti in forma liquida contenenti quale principio attivo esclusivamente piretrina (n. CAS 08003-34-7), con o senza olio di colza, omologati come prodotti fitosanitari per «applicazione a spruzzo» sono omologati a tempo determinato fino al 27 ottobre 2024 per un uso limitato come biocidi del tipo di prodotto 18 (TP18) secondo l’allegato 10 OBioc per combattere la zanzara tigre (<i>Aedes albopictus</i>, adulta) con gli oneri enunciati di seguito:</dd>
</dl>
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf ">Caso di applicazione 1</p>
				</th>
				<th class=" man-text-align-left ">
					
					<p class="man-template-tab-kpf ">Tipo di prodotto</p>
				</th>
				<th class=" man-text-align-left ">
					
					<p class="man-template-tab-kpf ">Organismo nocivo</p>
				</th>
				<th class=" man-text-align-left ">
					
					<p class="man-template-tab-kpf ">Categoria di utilizzatori</p>
				</th>
			</tr>
			<tr>
				
				<td>
					
					<p class="man-template-tab-krpr-fett man-font-weight-bold ">Dopo un’infezione confermata da una malattia trasmessa dalla zanzara tigre in seguito a un’esposizione all’estero (caso importato): lotta contro le zanzare tigre adulte all’aperto</p>
				</td>
				<td>
					
					<p class="man-template-tab-krpr ">TP18 – Insetticidi, acaricidi e prodotti destinati al controllo degli altri artropodi</p>
				</td>
				<td>
					
					<p class="man-template-tab-krpr ">Zanzara tigre (<i>Aedes albopictus,</i> adulta) </p>
				</td>
				<td>
					
					<p class="man-template-tab-krpr ">Utilizzatori professionali titolari di un’autorizzazione speciale secondo l’ordinanza del DFI del 28 giugno 2005<sup><a href="#fn-d7e120" id="fnbck-d7e120">4</a></sup><sup> </sup>concernente l’autorizzazione speciale per la lotta antiparassitaria in generale (OALPar)</p>
				</td>
			</tr>
		</table></div>
<dl>
<dt>b. </dt>
<dd>Tutti i prodotti in forma liquida contenenti quale principio attivo esclusivamente deltametrina (n. CAS 52918-63-5) omologati come prodotti fitosanitari per «applicazione a spruzzo» e per l’applicazione in serra sono omologati a tempo determinato fino al 27 ottobre 2024 per un uso limitato come biocidi del tipo di prodotto 18 (TP18) secondo l’allegato 10 OBioc per combattere la zanzara tigre (<i>Aedes albopictus</i>, adulta) con gli oneri enunciati di seguito:</dd>
</dl>
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf ">Caso di applicazione 2</p>
				</th>
				<th class=" man-text-align-left ">
					
					<p class="man-template-tab-kpf ">Tipo di prodotto</p>
				</th>
				<th class=" man-text-align-left ">
					
					<p class="man-template-tab-kpf ">Organismo nocivo</p>
				</th>
				<th class=" man-text-align-left ">
					
					<p class="man-template-tab-kpf ">Categoria di utilizzatori</p>
				</th>
			</tr>
			<tr>
				
				<td>
					
					<p class="man-template-tab-krpr-fett man-font-weight-bold ">Dopo un’infezione autoctona confermata da una malattia trasmessa dalla zanzara tigre (caso con trasmissione della malattia in Svizzera): lotta contro le zanzare tigre adulte all’aperto</p>
				</td>
				<td>
					
					<p class="man-template-tab-krpr ">TP18 – Insetticidi, acaricidi e prodotti destinati al controllo degli altri artropodi</p>
				</td>
				<td>
					
					<p class="man-template-tab-krpr ">Zanzara tigre (<i>Aedes </i><i>albopictus</i><i>,</i> adulta)</p>
				</td>
				<td>
					
					<p class="man-template-tab-krpr ">Utilizzatori professionali titolari di un’autorizzazione speciale secondo l’OALPar</p>
				</td>
			</tr>
			<tr>
				
				<td colspan="4">
<p class="man-template-tab-krpr-fett man-font-weight-bold ">2. Oneri</p>
<dl class="man-template-tab-struktur-1">
<dt>1 </dt>
<dd>L’uso è consentito solo su ordine dell’autorità cantonale competente, d’intesa con il medico cantonale.</dd>
<dt>2 </dt>
<dd>La scelta del prodotto è effettuata d’intesa con le autorità cantonali competenti.</dd>
<dt>3 </dt>
<dd>I proprietari e i residenti nella zona di trattamento devono essere informati dei tempi d’attesa per l’accesso specifici dei prodotti (secondo le linee guida EFSA<sup><a href="#fn-d7e219" id="fnbck-d7e219">5</a></sup>) per le aree verdi. Devono essere informati che le aree verdi trattate non devono essere accessibili durante questo periodo e che le colture provenienti dall’area trattata possono essere consumate solo dopo il periodo d’attesa specifico del prodotto. </dd>
<dt>4 </dt>
<dd>I comuni devono essere informati dei tempi d’attesa per l’accesso specifici dei prodotti (secondo le linee guida dell’EFSA) per gli spazi verdi pubblici (inclusi i parchi giochi).</dd>
<dt>5 </dt>
<dd>Al momento di ordinare l’intervento, l’autorità cantonale competente può delegare l’adempimento degli obblighi di informazione di cui alle sezioni 3 e 4.</dd>
<dt>6 </dt>
<dd>Dopo ogni uso devono essere notificati all’autorità cantonale competente i seguenti dati:<dl>
<dt>a. </dt>
<dd>nel caso di applicazione 1 (principio attivo piretrina): prodotto impiegato, quantità di prodotto impiegata, superficie complessiva trattata, luogo del trattamento (numero postale di avviamento);</dd>
<dt>b. </dt>
<dd>nel caso di applicazione 2 (principio attivo deltametrina): oltre ai dati di cui alla lettera a deve essere allegata una carta in cui sia rappresentata esattamente l’area trattata.</dd>
</dl>
</dd>
<dt>7 </dt>
<dd>I biocidi non devono:<dl>
<dt>a. </dt>
<dd>essere applicati nei boschi, in prossimità di acque o in altri habitat e paesaggi particolarmente sensibili o degni di protezione;</dd>
<dt>b. </dt>
<dd>essere applicati nei giorni di pioggia;</dd>
<dt>c. </dt>
<dd>entrare in contatto con animali da reddito e arnie.</dd>
</dl>
</dd>
</dl>
</td>
			</tr>
		</table></div>
<p></p>
<div class="table"><table border="1">
			
			
			<tr>
				
				<td><dl class="man-template-tab-struktur-1">
<dt>8 </dt>
<dd>Gli utilizzatori professionali devono garantire:<dl>
<dt>a. </dt>
<dd>di ridurre al minimo la deriva:<dl>
<dt>i. </dt>
<dd>utilizzando apparecchiature adatte (irroratori manuali o a spalla), che producono goccioline di diametro superiore a 100 µm; e</dd>
<dt>ii. </dt>
<dd>applicando il prodotto per quanto possibile in assenza di vento;</dd>
</dl>
</dd>
<dt>b. </dt>
<dd>che durante l’applicazione nessun terzo o animale domestico si trovi nella zona da trattare;</dd>
<dt>c. </dt>
<dd>che le finestre e le porte dei locali situati all’interno o in prossimità della zona da trattare restino chiuse fino al termine del trattamento;</dd>
<dt>d. </dt>
<dd>di indossare dispositivi di protezione adatti durante la preparazione e l’applicazione e di rispettare le misure precauzionali e di sicurezza per la protezione dei lavoratori conformemente all’omologazione, riportate sull’etichetta del prodotto (compreso il divieto di inalare vapori e aerosol).</dd>
</dl>
</dd>
<dt>9 </dt>
<dd>Il trattamento è effettuato entro un raggio di 100 metri dal luogo di dimora della persona infetta. Nel caso di applicazione 2, il trattamento deve inoltre essere effettuato entro un raggio di 100 metri dal luogo di dimora della persona che ha importato la malattia, sempreché sia nota. Se sono note più trasmissioni autoctone, è possibile trattare anche una superficie più estesa. Il luogo e la superficie trattati sono lasciati alla discrezionalità dell’autorità cantonale competente, a seconda del caso.</dd>
<dt>10 </dt>
<dd>Per proteggere le api, il trattamento può essere effettuato solo di sera.</dd>
<dt>11 </dt>
<dd>Il dosaggio è scelto a seconda del prodotto in base alle istruzioni di dosaggio riportate sull’etichetta. Se sono indicati diversi dosaggi a seconda dell’organismo da combattere, si raccomanda di usare il dosaggio più basso o quello contro i piccoli insetti. Se sono indicati diversi dosaggi a seconda della coltura, si raccomanda di usare il dosaggio più basso o quello per le piante verdi o altre colture basse. </dd>
<dt>12 </dt>
<dd>Il prodotto è spruzzato solo sulla vegetazione al di sotto di un metro e mezzo.</dd>
<dt>13 </dt>
<dd>Oltre al trattamento della vegetazione, nel raggio di 200 metri dal luogo di dimora della persona infetta vanno adottate anche misure per combattere le larve di zanzara tigre. Tutti i potenziali siti di riproduzione (p. es. vasi, sottovasi, bidoni per l’acqua piovana) sono dapprima svuotati e capovolti. Possibili siti di riproduzione che non possono essere eliminati in questo modo, compresi i pozzi fognari, sono trattati mediante prodotti a base di Bacillus thuringiensis israelensis/Bacillus sphaericus, omologati secondo l’OBioc per combattere le larve di zanzara tigre. Per uccidere anche le pupe di zanzara tigre, i potenziali siti di riproduzione sono successivamente trattati anche con prodotti a base di silicone.</dd>
<dt>14 </dt>
<dd>Dopo il trattamento occorre rilevare il numero di adulti di zanzara tigre tramite trappole per adulti. L’obiettivo della lotta è ridurre dell’80 per cento il numero di zanzare tigre adulte nell’area trattata. Dopo il trattamento, la popolazione di zanzare tigre va monitorata per 1–4 giorni nel caso di applicazione 1 e per 1–2 settimane nel caso di applicazione 2.</dd>
</dl></td>
			</tr>
		</table></div>
<p class="man-template-tab-untertit ">3. Revoca dell’effetto sospensivo</p>
<p class="absatz ">A un eventuale ricorso contro la presente decisione generale è tolto l’effetto sospensivo in virtù dell’articolo 55 capoverso 2 della legge federale del 20 dicembre 1968<sup><a href="#fn-d7e312" id="fnbck-d7e312">6</a></sup> sulla procedura amministrativa (PA).</p>
<p class="man-template-tab-untertit ">4. Rimedi giuridici</p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Conformemente all’articolo 50 PA, contro la presente decisione può essere interposto ricorso al Tribunale amministrativo federale, casella postale, 9023 San Gallo, entro 30 giorni dalla notificazione. L’atto scritto deve essere presentato all’autorità o consegnato all’ufficio postale svizzero o a una rappresentanza diplomatica o consolare svizzera al più tardi l’ultimo giorno del termine (art. 21 cpv. 1 PA). Il ricorso deve contenere le conclusioni, i motivi, l’indicazione dei mezzi di prova e la firma del ricorrente o del suo rappresentante. Devono essere allegati la decisione impugnata e i documenti indicati come mezzi di prova, se sono in possesso del ricorrente (art. 52 cpv. 1 PA). </p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">21 maggio 2024</p>
				</td>
				<td>
					
					<p class="unterschriftenfi1 ">Organo di notifica per prodotti chimici:</p>
					<p class="unterschriftenfi ">Il responsabile: Mauro Schindler </p>
				</td>
			</tr>
		</table></div>
<div class="footnotes">
<p id="fn-d7e15"><sup><a href="#fnbck-d7e15">1</a></sup><sup></sup><sup> </sup><sup> </sup>L’organo di notifica per prodotti chimici secondo l’art. 4 cpv. 1 lett. h della legge sui prodotti chimici (<a href="https://fedlex.data.admin.ch/eli/cc/2004/724" target="_blank">RS <b>813.1</b></a>) è lo sportello unico e l’organo di decisione per i prodotti chimici dell’Ufficio federale dell’ambiente (UFAM), dell’Ufficio federale della sanità pubblica (UFSP) e della Segreteria di Stato dell’economia (SECO).</p>
<p id="fn-d7e30"><sup><a href="#fnbck-d7e30">2</a></sup><sup></sup><sup> </sup> I servizi di valutazione di cui all’art. 78 dell’ordinanza sui prodotti chimici sono l’UFSP per le questioni inerenti alla protezione della vita e della salute dell’essere umano, l’UFAM per le questioni inerenti alla protezione dell’ambiente e alla protezione indiretta dell’essere umano e la SECO per le questioni inerenti alla protezione dei lavoratori.</p>
<p id="fn-d7e41"><sup><a href="#fnbck-d7e41">3</a></sup><sup></sup><sup> </sup><sup> </sup><a href="https://fedlex.data.admin.ch/eli/cc/2005/468" target="_blank">RS <b>813.12</b></a></p>
<p id="fn-d7e120"><sup><a href="#fnbck-d7e120">4</a></sup><sup></sup>  <a href="https://fedlex.data.admin.ch/eli/cc/2005/499" target="_blank">RS <b>814.812.32</b></a></p>
<p id="fn-d7e219"><sup><a href="#fnbck-d7e219">5</a></sup><sup></sup>  «Guidance on the assessment of exposure of operators, workers, residents and bystanders in risk assessment of plant protection products», https://doi.org/10.2903/j.efsa.2022.7032.</p>
<p id="fn-d7e312"><sup><a href="#fnbck-d7e312">6</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
</div>
</div>
</div></body>
</html>
