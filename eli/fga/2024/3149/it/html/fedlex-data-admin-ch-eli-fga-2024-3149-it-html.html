<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione generale del 9 dicembre 2024<br>concernente l’approvazione dei piani di utilizzazione della rete (PiUR) per gli anni 2026, 2027 e 2031 secondo l’articolo 9<span class="man-font-weight-normal"><i>b</i></span> capoverso 3 Lferr</h1>
<p class="absatz ">L’Ufficio federale dei trasporti (UFT) decide:</p>
<dl>
<dt>1. </dt>
<dd>l’approvazione dei piani di utilizzazione della rete (PiUR) per gli anni 2026 (versione 4.0 del 18 novembre 2024), 2027 (versione 2.0 del 18 novembre 2024) e 2031 (versione 1.0 del 18 novembre 2024) secondo l’articolo 9<i>b</i> capoverso 3 Lferr. </dd>
<dt>2. </dt>
<dd>Per quanto riguarda il PiUR 2026, la presente approvazione sostituisce quella del 20 novembre 2023.</dd>
<dt>3. </dt>
<dd>Per quanto riguarda il PiUR 2027, la presente approvazione sostituisce quella del 20 novembre 2023.</dd>
<dt>4. </dt>
<dd>A un eventuale ricorso contro la presente decisione viene tolto l’effetto sospensivo per quanto riguarda il PiUR 2026.</dd>
<dt>5. </dt>
<dd>La presente decisione è pubblicata nel Foglio federale (FF).</dd>
</dl>
<p class="absatz ">La documentazione è pubblicata dai gestori dell’infrastruttura (art. 9<i>b</i> cpv. 2 OARF) ed è consultabile sul sito Internet delle FFS <a href="https://company.sbb.ch/it/ffs-come-partner-commerciale/servizi-itf/onestopshop/tracce.html" target="_blank">
				Tracce | FFS
			</a>. Sulla pagina Internet dell’UFT <a href="https://www.bav.admin.ch/bav/it/home/modi-di-trasporto/ferrovia/informazioni-specifiche/programma-e-piani-di-utilizzazione-della-rete.html" target="_blank">
				Ufficio federale dei trasporti UFT Programma e piani di utilizzazione della rete (admin.ch)
			</a> sono disponibili i rispettivi link. </p>
</div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Rimedi giuridici</a>
</h6>
<div class="collapseable">
<p class="absatz ">In virtù degli articoli 44 segg. della legge federale sulla procedura amministrativa (PA) contro la presente decisione può essere interposto ricorso presso il Tribunale amministrativo federale, casella postale, 9023 San Gallo, entro 30 giorni dalla pubblicazione nel Foglio federale. Secondo l’articolo 20 PA il termine di ricorso comincia a decorrere il giorno successivo alla notifica. L’atto di ricorso deve contenere le richieste, le relative motivazioni e l’indicazione dei mezzi di prova. Devono essere allegati la decisione impugnata e i documenti indicati come mezzi di prova. L’atto di ricorso deve recare la firma del ricorrente o del suo rappresentante. L’eventuale rappresentante deve essere in possesso di una procura scritta. L’autorità di ricorso esige dal ricorrente un anticipo equivalente alle presunte spese processuali (art. 63 cpv. 4 PA).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">18 dicembre 2024</p>
				</td>
				<td>
					
					<p class="unterschriftenfi1 ">Ufficio federale dei trasporti:</p>
					<p class="unterschriftenfi ">La direttrice, Ch. Hostettler</p>
				</td>
			</tr>
		</table></div>
<p class="abstand1seite "></p>
</div></article></main>
</div></body>
</html>
