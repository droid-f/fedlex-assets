<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-fett man-font-weight-bold ">Legge sulle telecomunicazioni</p>
<h1 class="erlasstitel botschafttitel ">Notifica di una decisione di revoca di numeri </h1>
<p class="absatz ">In data 25. Juni 2024, l’Ufficio federale delle comunicazioni, nella causa Dora Fragale, precedentemente: Spyristrasse 9, 9008 St. Gallen<i>,</i> senza indirizzo per la notifica, ha emanato la seguente decisione:</p>
<dl>
<dt>1. </dt>
<dd>I numeri individuali 0901 883883 e 0901 331331 attribuiti per l’utilizzo a Dora Fragale con decisione del 26 settembre 2023 e 3 ottobre 2023 sono revocati con effetto immediato.</dd>
<dt>2. </dt>
<dd>A un eventuale ricorso contro la presente decisione di revoca del numero è tolto l’effetto sospensivo.</dd>
<dt>3. </dt>
<dd>A Swisscom (Svizzera) SA viene ordinato di mettere fuori servizio i numeri attribuiti individualmente 0901 883883 e 0901 331331 entro tre giorni lavorativi dal ricevimento della relativa domanda per iscritto.</dd>
<dt>4. </dt>
<dd>Le tasse amministrative per la presente decisione ammontano a 420 franchi e sono addossate a Dora Fragale. Il termine per il pagamento è di 30 giorni a decorrere dal passaggio in giudicato della decisione.</dd>
<dt>5. </dt>
<dd>Dora Fragale è debitrice delle tasse amministrative annuali relative al 2024 per la gestione dei numeri attribuiti individualmente 0901 883883 e 0901 331331 per un importo totale di 66 franchi, ai quali vengono aggiunti eventuali interessi di mora.</dd>
<dt>6. </dt>
<dd>La presente decisione è pubblicata nel Foglio federale.</dd>
</dl>
</div>
<main id="maintext"><p class="verweisartkursiv man-font-style-italic ">Rimedi giuridici:</p>
<p class="absatz ">La presente decisione può essere impugnata mediante ricorso scritto entro 30 giorni dalla notifica. Il termine di ricorso non decorre dal settimo giorno prima di Pasqua al settimo giorno dopo Pasqua compreso, dal 15 luglio al 15 agosto compreso e dal 18 dicembre al 2 gennaio compreso. L’atto di ricorso deve essere presentato al:</p>
<p class="absatz man-text-align-left ">Tribunale amministrativo federale<br>casella postale<br>9023 San Gallo.</p>
<p class="absatz ">L’atto di ricorso deve contenere le richieste, le relative motivazioni con indicazione dei mezzi di prova e la firma del/della ricorrente o del suo rappresentante. Devono inoltre essere allegati la presente decisione e i mezzi di prova eventualmente in possesso della ricorrente.</p>
<p class="man-template-tab-untertit ">Ufficio federale delle comunicazioni</p>
<p class="absatz ">Il ritardo nel pagamento delle tasse amministrative genera interessi di mora. In caso di mancato pagamento entro il termine supplementare di 20 giorni, l’AFF viene incaricata dell’esecuzione del credito.</p>
<p class="man-template-tab-utit-kurs tab-utit9pt-kurs man-font-style-italic ">La decisione menzionata può essere richiesta dal destinatario al seguente indirizzo:</p>
<p class="absatz ">Ufficio federale delle comunicazioni,</p>
<p class="absatz09pt ">Numerazione e indirizzamento</p>
<p class="absatz09pt ">Rue de l’Avenir 44</p>
<p class="absatz09pt ">2501 Bienne</p>
<p class="absatz09pt ">tel. +41 (0)58 460 55 11</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">2 luglio 2024</p>
				</td>
				<td>
					
					<p class="unterschriftenfi1 ">Ufficio federale delle comunicazioni</p>
				</td>
			</tr>
		</table></div>
<?del-struct abstand4pt></main>
</div></body>
</html>
