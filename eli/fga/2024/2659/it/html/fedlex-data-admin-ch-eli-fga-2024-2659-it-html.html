<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>concernente una modifica temporanea della struttura dello spazio aereo svizzero per esercitazioni riguardanti procedure di volo strumentale per elicotteri nello spazio aereo <inl>G </inl>da parte delle Forze aeree svizzere tra il 24 ottobre e il 1<sup>°</sup> novembre 2024</h1>
<p class="erlassdatum ">del 22 ottobre 2024</p>
</div>
<div id="preamble"><div>
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr ">Autorità di decisione:</p>
				</td>
				<td>
					
					<p class="man-template-tab-krpr ">Ufficio federale dell’aviazione civile, 3003 Berna (UFAC)</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Oggetto:</p>
				</td>
				<td>
					
					<p class="man-template-tab-krpr ">Gli spazi aerei elencati nell’allegato 2 alla presente decisione sono temporaneamente riclassificati in zona regolamentata (TEMPO LSR) con, di fatto, interdizione al volo. Durante gli orari fissati, all’interno della zona regolamentata sono vietati i voli con aeromobili che non partecipano agli addestramenti. </p>
				</td>
			</tr>
			<tr>
				
				
				<td>
					
					<p class="man-template-tab-krpr ">Basi legali:</p>
				</td>
				<td>
					
					<p class="man-template-tab-krpr ">Secondo gli articoli 8<i>a</i> e 40 della legge del 21 dicembre 1948 sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1998 concernente il servizio della sicurezza aerea (OSA; RS <i>748.132.1</i>) e d’intesa con l’autorità aeronautica militare (Military Aviation Authority, MAA), le Forze aeree e Skyguide, l’UFAC definisce la struttura dello spazio aereo e l’attribuzione delle classi di quest’ultimo. In virtù dell’articolo 10 dell’ordinanza del 20 maggio 2015 del DATEC concernente le norme di circolazione per aeromobili (ONCA; RS <i>748.121.11</i>) l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p class="man-template-tab-krpr ">In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Contenuto della decisione:  </p>
				</td>
				<td><dl class="man-template-tab-struktur-1">
<dt>1. </dt>
<dd>Previa approvazione della domanda dell’aerodromo di Schänis, la struttura dello spazio aereo svizzero è modificata temporaneamente come segue:</dd>
<dt></dt>
<dd>per l’esercitazione di «decentralizzazione» di elicotteri militari delle Forze aeree e per addestramento relativo all’aiuto in caso di catastrofe è definita una TEMPO LSR conformemente all’allegato 2 alla presente decisione. Le dimensioni laterali e verticali sono anch’esse definite nell’allegato 2 alla presente decisione.</dd>
<dt>2. </dt>
<dd>Le condizioni di utilizzazione della TEMPO LSR attivata sono le seguenti:</dd>
<dt>2.1. </dt>
<dd>All’interno della TEMPO LSR attivata sono vietati i voli con aeromobili che non partecipano all’esercitazione delle Forze aeree svizzere. Ciò concerne anche tutti gli aeromobili senza occupanti ai sensi dell’OACS. Nella TEMPO LSR attivata i voli di ricerca e di salvataggio (SAR) e i voli di aeroambulanza (HEMS) sono ammessi a condizione di rispettare la procedura indicata nel Manuale d’informazione aeronautica (AIP), capitolo ENR 5.1 – §1.1.</dd>
<dt>2.2. </dt>
<dd>La TEMPO LSR può essere attivata esclusivamente nelle date e negli orari indicati nell’allegato 2 alla presente decisione. La pubblicazione della TEMPO LSR e gli orari esatti di attivazione vengono comunicati previamente mediante NOTAM e sono consultabili tramite il Daily Airspace Bulletin Switzerland (DABS). La richiesta di pubblicazione di un NOTAM deve essere presentata dalle Forze aeree al servizio di autorizzazione delle informazioni aeronautiche (LIFS) dell’UFAC al più tardi tre giorni lavorativi prima della prevista attivazione della TEMPO LSR. Se prima dell’attivazione la TEMPO LSR non è più necessaria, le Forze aeree devono chiedere immediatamente il suo annullamento presso il NOTAM Office (NOF) di Skyguide. In caso di cessazione anticipata dell’esercitazione delle Forze aeree svizzere all’interno di una TEMPO LSR attiva, la Centrale d’impiego difesa aerea (Cen impg dif aer) delle Forze aeree svizzere può informare la Flow Management Position (FMP) di Skyguide che la TEMPO LSR non è più necessaria. I servizi di controllo del traffico aereo di Skyguide possono quindi riaprire lo spazio aereo interessato per altro traffico aereo, anche se la TEMPO LSR è ancora attiva secondo il NOTAM.</dd>
<dt>3. </dt>
<dd>La modifica temporanea della struttura dello spazio aereo svizzero di cui al numero 1 del dispositivo della presente decisione entra in vigore il 24 ottobre 2024 ed è limitata al 1° novembre 2024.</dd>
<dt>4. </dt>
<dd>Non vengono riscossi emolumenti.</dd>
<dt>5. </dt>
<dd>La presente decisione è notificata tramite lettera raccomandata con avviso di ricevimento alle Forze Aeree e alla Military Aviation Authority. Una copia della decisione è trasmessa mediante lettera raccomandata a tutte le parti interpellate che hanno presentato un parere.</dd>
</dl></td>
			</tr>
			<tr>
				
				
				<td>
					
					<p class="man-template-tab-krpr ">Destinatari:</p>
				</td>
				<td>
					
					<p class="man-template-tab-krpr ">La presente modifica temporanea della struttura dello spazio aereo svizzero è rivolta a tutti coloro che, in qualche modo, utilizzano lo spazio aereo in questione, oppure vi svolgono attività suscettibili d’influire sullo stesso e, di conseguenza, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Deposito pubblico:</p>
				</td>
				<td>
					
					<p class="man-template-tab-krpr ">La presente decisione viene notificata agli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta all’UFAC, Divisione Sicurezza delle infrastrutture, telefonando allo 058 467 40 53.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Rimedi giuridici:</p>
				</td>
				<td>
					
					<p class="man-template-tab-krpr ">Contro la presente decisione o parti di essa può essere interposto ricorso entro 30 giorni presso il Tribunale amministrativo federale, Casella postale, 9023 San Gallo. Il termine di ricorso decorre a partire dal giorno successivo alla notifica, in caso di notifica personale alle parti, e il giorno successivo alla pubblicazione, in caso di pubblicazione su un bollettino ufficiale. L’atto di ricorso deve essere inoltrato in duplice copia. Deve essere redatto in una lingua ufficiale e deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente, come pure la procura di un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">25 ottobre 2024 </p>
				</td>
				<td>
					
					<p class="unterschriftenfi1 ">Ufficio federale dell’aviazione civile:</p>
					<p class="unterschriftenfi ">Il Vicedirettore, Martin Bernegger</p>
				</td>
			</tr>
		</table></div>
</div></div>
<div id="annex"><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2  alla decisione del 22 ottobre 2024 relativa alla TEMPO LSR per procedure di volo strumentale per elicotteri nello spazio aereo di classe G delle Forze aeree svizzere nella regione della piana della Linth</a>
</h1>
<div class="collapseable"><section id="annex_2/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u2">TEMPO LSR «Linthebene»</a>
</h2>
<div class="collapseable">
<p class="absatz ">Center: 471157N0085926E</p>
<p class="absatz man-text-align-left ">Lateral limits: 471519.25N0085817.67E, 471213.58N0090227.48E, 470914.57N0085947.72E, 471143.96N0085340.94E</p>
<p class="absatz ">Lower Limit: GND</p>
<p class="absatz ">Upper Limit: 2000 ft AGL</p>
<p class="absatz ">Date: from 24 October until 1 November 2024, at max 2 days, 3 hours a day.</p>
</div></section></div></section></div>
</div></body>
</html>
