<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--24.062--><p class="srnummer ">24.062</p>
<h1 class="erlasstitel botschafttitel ">Messaggio <br>concernente l’approvazione di una Convenzione tra la Svizzera e la Giordania per evitare le doppie imposizioni</h1>
<p class="botschaftdatum ">del 21 agosto 2024</p>
<p class="botschaftlinie "></p>
<p class="salutation ">Onorevoli presidenti e consiglieri,</p>
<p class="absatzvor ">con il presente messaggio vi sottoponiamo, per approvazione, il disegno di decreto federale che approva<sup><a href="#fn-d7e19" id="fnbck-d7e19">1</a></sup> una Convenzione tra la Svizzera e la Giordania per evitare le doppie imposizioni<sup><a href="#fn-d7e31" id="fnbck-d7e31">2</a></sup>.</p>
<p class="absatzvor ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">21 agosto21 agosto  2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd</p>
					<p class="unterschriftenfi ">Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titeluebersicht man-font-weight-bold ">Compendio</p>
<p class="absatzkurs man-font-style-italic ">Il 13 dicembre 2023 la Svizzera e la Giordania hanno firmato una Convenzione per evitare le doppie imposizioni (CDI) in materia di imposte sul reddito.</p>
<p class="absatzkurs man-font-style-italic ">La Convenzione consente di estendere la rete svizzera in materia di CDI in Medio Oriente. Inoltre crea certezza del diritto e condizioni quadro fiscali vantaggiose per l’economia svizzera, fattori che avranno effetti positivi sullo sviluppo delle relazioni economiche bilaterali e sulla collaborazione tra i due Paesi in ambito fiscale.</p>
<p class="absatzkurs man-font-style-italic ">La CDI segue in ampia misura il Modello di convenzione elaborato dall’Organizzazione per la cooperazione e lo sviluppo economici (OCSE) e l’attuale politica svizzera in materia di convenzioni. Il progetto tiene quindi conto degli sviluppi scaturiti dal progetto dell’OCSE volto a contrastare l’erosione della base imponibile e il trasferimento degli utili («base erosion and profit shifting»).</p>
<p class="absatzkurs man-font-style-italic ">I Cantoni e una larga maggioranza delle associazioni interessate hanno accolto favorevolmente la conclusione della presente Convenzione.</p>
<p class="absatz "><br></p>
<p class="titelbotschaftinnen ">Messaggio</p>
<div class="footnotes">
<p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/fga/2024/2176" target="_blank">FF <b>2024</b> 2176</a></p>
<p id="fn-d7e31"><sup><a href="#fnbck-d7e31">2</a></sup><sup></sup> <a href="https://fedlex.data.admin.ch/eli/fga/2024/2177" target="_blank">FF <b>2024</b> 2177</a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Punti essenziali del progetto</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Situazione iniziale, svolgimento e risultato dei negoziati</a>
</h2>
<div class="collapseable">
<p class="absatzvor ">La Giordania è un Paese situato nel Medio Oriente che conta circa 11 milioni di abitanti. La sua economia si fonda sostanzialmente sul turismo e su alcuni giacimenti di materie prime (uranio e fosfato). Le esportazioni dalla Giordania sono costituite soprattutto da vestiti, fertilizzanti e prodotti farmaceutici. L’economia giordana sta affrontando alcune difficoltà. Ad esempio, disponendo di fonti energetiche fossili molto limitate, è costretta a importarle in misura massiccia dall’estero. Per di più, l’elevato numero di profughi richiede al Paese un notevole sforzo economico. Inoltre la pandemia da coronavirus ha colpito duramente l’economia giordana, penalizzando soprattutto il settore turistico. Ciononostante, nel 2022 il Paese ha dato prova della sua resilienza raggiungendo una crescita economica pari al 2,4 per cento, che va attribuita principalmente a una ripresa del settore turistico. La disoccupazione registrata in Giordania resta però elevata.</p>
<p class="absatz ">La Svizzera esporta in Giordania in particolare prodotti chimici, farmaceutici e d’orologeria nonché strumenti di precisione, mentre importa soprattutto tessili da questo Paese. Nel 2022 le esportazioni verso la Giordania hanno raggiunto i 1,075 miliardi di franchi, mentre le importazioni da questo Paese si sono attestate a 14 milioni di franchi. Attualmente gli investimenti diretti tra i due Stati sono esigui.</p>
<p class="absatz ">Dal 2001 esistono tra la Svizzera e la Giordania un accordo per la protezione degli investimenti<sup><a href="#fn-d7e97" id="fnbck-d7e97">3</a></sup> e un accordo di libero scambio<sup><a href="#fn-d7e117" id="fnbck-d7e117">4</a></sup>, ma ancora nessuna convenzione per evitare le doppie imposizioni (CDI). Il Governo giordano intende promuovere gli investimenti esteri verso la Giordania. In questo contesto, ha intensificato negli ultimi tempi i propri sforzi per concludere CDI con nuovi Stati partner. Si è presentata dunque l’opportunità di approfondire le relazioni economiche bilaterali con la Giordania e migliorare le condizioni quadro fiscali. </p>
<p class="absatz ">Il 13 dicembre 2023 i Governi dei due Paesi hanno firmato la Convenzione per evitare le doppie imposizioni in materia di imposte sul reddito e per prevenire l’evasione e l’elusione fiscali (di seguito «CDI-JO»).</p>
<div class="footnotes">
<p id="fn-d7e97"><sup><a href="#fnbck-d7e97">3</a></sup><sup></sup> <i>RS<b> 0</b><a href="https://www.fedlex.admin.ch/eli/cc/2006/486/it" target="_blank">				<b></b></a></i><a href="https://www.fedlex.admin.ch/eli/cc/2006/486/it" target="_blank"><b>.</b></a><i><a href="https://www.fedlex.admin.ch/eli/cc/2006/486/it" target="_blank"><b>975.246.7</b>			</a></i></p>
<p id="fn-d7e117"><sup><a href="#fnbck-d7e117">4</a></sup><sup></sup> <a href="https://fedlex.data.admin.ch/eli/cc/2003/569" target="_blank">RS <b>0.632.314.671</b></a></p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Valutazione</a>
</h2>
<div class="collapseable">
<p class="absatzvor " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">La CDI-JO segue in ampia misura il Modello di convenzione elaborato dall’Organizzazione per la cooperazione e lo sviluppo economici (OCSE)<sup><a href="#fn-d7e134" id="fnbck-d7e134">5</a></sup> e l’attuale politica svizzera in materia di convenzioni. Le soluzioni concordate pongono le imprese svizzere in una posizione competitiva rispetto alle imprese provenienti da altri Stati che hanno concluso CDI con la Giordania. La Convenzione garantisce certezza giuridica e un quadro contrattuale che inciderà positivamente sull’evoluzione delle relazioni economiche bilaterali. Contribuisce inoltre all’estensione della rete svizzera di CDI in questa regione.</p>
<p class="absatz ">La CDI-JO attua gli standard minimi scaturiti dai lavori dell’OCSE volti a contrastare l’erosione della base imponibile e il trasferimento degli utili («base erosion and profit shifting», BEPS; di seguito «progetto BEPS»), nello specifico lo standard minimo definito nel rapporto sull’azione 6 del progetto BEPS che impedisce la concessione di benefici convenzionali in situazioni di abuso, nonché lo standard minimo relativo all’azione 14 concernente il miglioramento dei meccanismi di risoluzione delle controversie<sup><a href="#fn-d7e146" id="fnbck-d7e146">6</a></sup>. Infine, la CDI-JO adempie lo standard internazionale nell’ambito dello scambio di informazioni su domanda.</p>
<div class="footnotes">
<p id="fn-d7e134"><sup><a href="#fnbck-d7e134">5</a></sup><sup></sup><sup> </sup><sup> </sup>Consultabile sul sito dell’OCSE: www.ocde.org &gt; Thèmes &gt; Fiscalité &gt; Conventions fiscales &gt; Modèle OCDE de Convention fiscale concernant le revenu et la fortune.</p>
<p id="fn-d7e146"><sup><a href="#fnbck-d7e146">6</a></sup><sup></sup> www.oecd.org &gt; Thèmes &gt; Fiscalité &gt; Érosion de la base d’imposition et transfert de bénéfices &gt; Documents clés.</p>
</div>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura di consultazione</a>
</h1>
<div class="collapseable">
<p class="absatzvor ">La CDI-JO sottostà a referendum conformemente all’articolo 141 capoverso 1 lettera d numero 3 della Costituzione federale (Cost.)<sup><a href="#fn-d7e158" id="fnbck-d7e158">7</a></sup>. Secondo l’articolo 3 capoverso 1 lettera c della legge del 18 marzo 2005<sup><a href="#fn-d7e169" id="fnbck-d7e169">8</a></sup> sulla procedura di consultazione (LCo) si impone in questo caso l’obbligo di indire una procedura di consultazione. Tuttavia, l’articolo 3<i>a</i> capoverso 1 lettera b LCo autorizza a rinunciarvi se non v’è da attendersi nessuna nuova informazione poiché le posizioni degli ambienti interessati sono note.</p>
<p class="absatz ">Nei mesi di giugno e luglio 2023 è stata svolta una procedura informativa sulla CDI-JO. In questo contesto, i Cantoni e gli ambienti interessati dalla conclusione di CDI hanno ricevuto una nota esplicativa per pronunciarsi al riguardo. I Cantoni e quasi tutte le associazioni interessate, fatta eccezione per una in particolare, hanno accolto favorevolmente la conclusione della CDI-JO. Dal momento che le posizioni degli ambienti interessati sono note e documentate, in virtù dell’articolo 3<i>a</i> capoverso 1 lettera b LCo, si è potuto rinunciare allo svolgimento di una procedura di consultazione.</p>
<div class="footnotes">
<p id="fn-d7e158"><sup><a href="#fnbck-d7e158">7</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e169"><sup><a href="#fnbck-d7e169">8</a></sup><sup></sup> <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Commento ai singoli articoli della Convenzione</a>
</h1>
<div class="collapseable">
<p class="absatzvor ">Di seguito si illustrano gli scostamenti più rilevanti rispetto al Modello di convenzione dell’OCSE e alla politica convenzionale svizzera in questo ambito.</p>
<p class="absatzvor-kurs man-font-style-italic " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Titolo e Preambolo</p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Come previsto dallo standard minimo definito dall’azione 6 del progetto BEPS, nel titolo e nel preambolo si specifica che la CDI-JO intende anche prevenire l’evasione e l’elusione fiscali. </p>
<p class="absatz ">La disposizione chiarisce che, con la CDI, la Svizzera e la Giordania non hanno l’intenzione di creare opportunità di non imposizione o di ridotta imposizione attraverso l’evasione o l’elusione fiscale. In questo modo si tiene conto anche delle situazioni di doppia non imposizione intenzionale. Tra queste rientra, ad esempio, l’imposizione dei dividendi distribuiti a società dello stesso gruppo. In tali circostanze la doppia non imposizione permette di evitare oneri multipli indesiderati.</p>
<p class="absatz ">Questa disposizione si trova anche nella versione del Modello di convenzione dell’OCSE del 2017; la sua introduzione è necessaria per adempiere lo standard minimo definito dall’azione 6 del progetto BEPS.</p>
<p class="titelartikelkomm man-font-style-italic ">Art. 1 <span class="man-font-style-normal">Persone considerate</span></p>
<p class="absatzvor ">ll paragrafo 2 prevede una disposizione relativa agli enti fiscalmente trasparenti conformemente all’azione 2 del progetto BEPS, recepita dal Modello di convenzione dell’OCSE e fondata sul concetto definito nel rapporto dell’OCSE sulle società di persone<sup><a href="#fn-d7e203" id="fnbck-d7e203">9</a></sup>.</p>
<p class="absatz ">Il primo periodo del paragrafo 2 disciplina la concessione dei benefici della CDI-JO, nei casi in cui vengano corrisposti redditi a un ente ritenuto trasparente da uno o da entrambi gli Stati contraenti. I benefici vengono accordati se, ai fini dell’imposizione in uno Stato contraente, tali redditi sono trattati come redditi di un residente di tale Stato. In caso contrario, i benefici previsti dalla CDI-JO non possono essere concessi. Di conseguenza, secondo questa clausola la CDI-JO sarà applicabile, per esempio, agli interessi versati da un’impresa in Giordania a una società in accomandita in Svizzera, qualora i soci siano fiscalmente residenti in Svizzera. In assenza della presente disposizione potrebbero verificarsi casi di doppia non imposizione. </p>
<p class="absatz ">Il secondo periodo del paragrafo 2 tutela il diritto dello Stato di residenza di un tale ente o dei suoi membri o soci di assoggettare a imposizione i redditi che ha attribuito all’ente o ai membri o soci, indipendentemente dall’attribuzione fatta dall’altro Stato contraente. Tale clausola preserva, ad esempio, il diritto di imposizione della Svizzera nel caso in cui un residente della Svizzera partecipa a un trust estero, a condizione che essa ritenga il trust come trasparente e non vi sia nessuna stabile organizzazione all’estero. </p>
<p class="absatz ">Secondo la concezione svizzera e per analogia a quanto previsto dal diritto interno svizzero, gli enti degli investimenti collettivi di capitale sono generalmente considerati trasparenti. Il diritto ai benefici convenzionali è quindi determinato in base agli investitori. Tuttavia, diversi Stati trattano tali enti come soggetti fiscali autonomi, a cui sono attribuibili i redditi degli investimenti collettivi di capitale. Qualora la Giordania dovesse adottare quest’ultimo approccio, in virtù del paragrafo 2 la Svizzera dovrebbe accettarlo e concedere interamente i benefici della CDI-JO senza distinzione tra gli investitori, a condizione che l’ente soddisfi anche i restanti presupposti per la concessione dei benefici convenzionali. Ciò si tradurrebbe innanzitutto in un trattamento diverso degli investimenti collettivi di capitale da parte di entrambi gli Stati e, secondariamente, nella possibilità per gli investitori che non possono far valere una CDI con la Svizzera di usufruire dei benefici della CDI-JO mediante una partecipazione in un investimento collettivo di capitale giordano. </p>
<p class="absatz ">Il paragrafo 1 del Protocollo della CDI-JO stabilisce quindi che gli investimenti collettivi di capitale costituiti in uno degli Stati contraenti hanno diritto ai benefici della CDI-JO al pari delle persone fisiche se i detentori delle quote sono residenti nello Stato in questione (lett. a). In Svizzera si tratta dei fondi contrattuali di investimento e delle società di investimento a capitale variabile (lett. b). Ai fini della CDI-JO, una società in accomandita per investimenti collettivi di capitale non è considerata residente della Svizzera, ma può richiedere la concessione dei benefici convenzionali per i soci residenti della Svizzera (lett. c).</p>
<p class="titelartikelkomm man-font-style-italic ">Art. 2 <span class="man-font-style-normal">Imposte considerate</span></p>
<p class="absatz ">Dal momento che la Giordania non riscuote l’imposta sul patrimonio, la CDI-JO contempla unicamente l’imposta sul reddito. La Svizzera può pertanto prelevare l’imposta sul patrimonio e sul capitale conformemente al proprio diritto interno.</p>
<p class="titelartikelkomm man-font-style-italic ">Art. 3 <span class="man-font-style-normal">Definizioni generali</span></p>
<p class="absatz ">La definizione dell’espressione «traffico internazionale» corrisponde alla definizione contenuta nel Modello di convenzione dell’OCSE nella versione del 2017. Il nuovo tenore consente di considerare determinate situazioni triangolari e di evitare imposizioni multiple.</p>
<p class="absatz ">Il paragrafo 2 stabilisce una regola generale d’interpretazione dei termini utilizzati nella CDI-JO senza darne una definizione. Analogamente a quanto previsto dal Modello di convenzione dell’OCSE del 2017, la disposizione di tale paragrafo non contiene soltanto un rimando al diritto interno di uno Stato contraente ma anche la facoltà per le autorità competenti di concordare una definizione nel quadro della procedura amichevole ai sensi dell’articolo 24. Questo permette di assicurare un’applicazione coordinata della CDI-JO al fine di evitare casi di doppia imposizione.</p>
<p class="titelartikelkomm man-font-style-italic ">Art. 4 <span class="man-font-style-normal">Residente</span></p>
<p class="absatz ">La disposizione chiarisce che nei casi in cui vi sono persone giuridiche residenti di entrambi gli Stati contraenti, questi ultimi stabiliscono di comune accordo la loro residenza. Conformemente alla politica svizzera in materia di convenzioni, è determinante a tale scopo il luogo in cui è situata la sede della loro direzione effettiva.</p>
<p class="titelartikelkomm man-font-style-italic ">Art. 5  <span class="man-font-style-normal">Stabile organizzazione</span></p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">L’elenco degli esempi di stabili organizzazioni comprende anche attività nell’ambito dello sfruttamento e della ricerca di giacimenti di materie prime (par. 2 lett. f). Poiché le imprese impegnate nella ricerca di giacimenti di materie prime rivestono un ruolo importante in Giordania, era indispensabile per il Governo giordano che la Convenzione contemplasse anche queste attività. Stando alle spiegazioni ottenute dalla Giordania, tali ricerche sono effettuate in base ad autorizzazioni statali per una determinata durata (di norma almeno di 6 mesi) all’interno di una zona stabilita nell’autorizzazione. L’esistenza di una stabile organizzazione sarebbe probabile in tali circostanze anche secondo il commentario dell’OCSE.</p>
<p class="absatz ">Rientrano nella definizione di «stabile organizzazione» i cantieri di costruzioni e le attività di sorveglianza ad essi collegate a partire da una durata di nove mesi (par. 3 lett. a) e la prestazione di servizi fornita in loco di durata superiore a 183 giorni nell’arco di 12 mesi che iniziano o terminano durante l’anno fiscale considerato (par. 3 lett. b). Tuttavia, il montaggio di macchinari o di impianti eseguito da un’impresa non costituisce una stabile organizzazione, nella misura in cui sia la stessa impresa ad averli prodotti (par. 4 lett. e).</p>
<p class="absatz ">Questo approccio rispecchia soluzioni già convenute dalla Svizzera con altri Paesi comparabili.</p>
<p class="titelartikelkomm man-font-style-italic ">Art. 7 e 9  <span class="man-font-style-normal">Utili delle imprese e imprese associate</span></p>
<p class="absatz ">Siccome la Giordania non era disposta ad adottare la nuova versione dell’articolo 7 del Modello di convenzione dell’OCSE introdotta nel mese di luglio 2010, l’articolo 7 è conforme alle soluzioni preconizzate nella versione del Modello di convenzione dell’OCSE del 2008.</p>
<p class="absatz ">Gli articoli 7 e 9 contemplano una disposizione che stabilisce un termine entro cui eseguire eventuali rettifiche degli utili di stabili organizzazioni e imprese associate (art. 7 par. 7 e art. 9 par. 3). Conformemente a tale limitazione temporale le autorità fiscali svizzere e giordane possono eseguire rettifiche degli utili entro cinque anni dalla fine dell’anno fiscale in questione. Un eventuale ricorso contro la rettifica degli utili e i conseguenti ritardi non hanno alcun influsso sul termine da rispettare. In caso di frode, negligenza grave o omissione volontaria, le autorità fiscali potranno procedere alla rettifica degli utili anche dopo la scadenza di tale termine. In questi casi si applicano i termini previsti dalla legislazione nazionale dello Stato interessato.</p>
<p class="absatz ">Il recepimento di questa disposizione nella CDI-JO trova origine nell’elemento 3.3 dello standard minimo relativo all’azione 14 del progetto BEPS. In base a questo elemento, i Paesi devono includere nelle loro CDI il secondo periodo dell’articolo 25 paragrafo 2 del Modello di convenzione dell’OCSE, secondo cui gli accordi amichevoli sono attuati nonostante i limiti temporali che la legislazione nazionale degli Stati contraenti prevede. Poiché la Svizzera in genere non include questo periodo nelle sue CDI, per rispettare lo standard minimo dell’OCSE doveva essere disposta, in alternativa, a negoziare scadenze entro cui eseguire le rettifiche degli utili di stabili organizzazioni e imprese associate.</p>
<p class="titelartikelkomm man-font-style-italic ">Art. 8  <span class="man-font-style-normal">Navigazione marittima e aerea internazionale</span></p>
<p class="absatz ">Questa disposizione corrisponde ampiamente al Modello di convenzione dell’OCSE del 2014. Il paragrafo 4 sancisce, come altre CDI concluse dalla Svizzera (ad es. con il Canada, il Cile e l’Ucraina), i principi contenuti nel commentario relativo al Modello di convenzione dell’OCSE, secondo i quali l’esercizio di navi o aeromobili comprende pure la locazione di navi o aeromobili vuoti o di contenitori, inclusi i loro equipaggiamenti, nella misura in cui queste attività costituiscono attività accessorie dell’esercizio, nel traffico internazionale, di navi o aeromobili. </p>
<p class="titelartikelkomm man-font-style-italic ">Art. 10<span class="man-font-style-normal">–</span>12  <span class="man-font-style-normal">Dividendi, interessi e canoni</span></p>
<p class="absatz ">Per i dividendi la CDI-JO prevede un’aliquota d’imposta residua generale del 15 per cento. Nel caso in cui il beneficiario effettivo dei dividendi sia una società che detiene almeno il 15 per cento del capitale della società che paga i dividendi per un anno, l’aliquota d’imposta residua è pari al 5 per cento. I dividendi versati alla banca centrale, a un istituto di previdenza o all’altro Stato contraente beneficiano inoltre di un’esenzione fiscale nello Stato della fonte.</p>
<p class="absatz ">Per quanto riguarda gli interessi, la CDI-JO stabilisce un’aliquota d’imposta residua del 5 per cento. È prevista un’esenzione fiscale nello Stato della fonte anche per gli interessi pagati a una banca centrale, a un istituto di previdenza o all’altro Stato contraente.</p>
<p class="absatz ">Per i canoni è stata convenuta un’aliquota d’imposta residua del 5 per cento. Il termine «canone» si rifà alla definizione contenuta nel Modello di convenzione dell’ONU. Conformemente alla precisazione nel numero 4 del Protocollo della CDI-JO, ne restano tuttavia escluse le fattispecie del noleggio e del leasing di equipaggiamenti industriali, commerciali o scientifici, motivo per cui i conseguenti redditi rientrano nel campo di applicazione dell’articolo 7 CDI-JO.</p>
<p class="titelartikelkomm man-font-style-italic ">Art. 13<span class="man-font-style-normal"> Utili di capitale</span></p>
<p class="absatz ">Questo articolo ricalca i principi della politica svizzera in materia di convenzioni. Il paragrafo 4 prevede quindi, analogamente alle altre CDI della Svizzera, che gli utili derivanti dall’alienazione di azioni di una società, il cui patrimonio è costituito, direttamente o indirettamente, per oltre il 50 per cento da beni immobili situati in uno Stato contraente, siano imponibili in questo Stato. Questo paragrafo non si applica però alle società quotate in borsa e alle società che utilizzano il bene immobile per la propria attività commerciale o industriale.</p>
<p class="titelartikelkomm man-font-style-italic ">Art. 14 <span class="man-font-style-normal">Professioni indipendenti</span></p>
<p class="absatz ">La CDI-JO prevede una disposizione relativa ai redditi derivanti da attività lucrative indipendenti di persone fisiche, che recepisce il rispettivo tenore contenuto nel Modello di convenzione dell’ONU. Secondo questa disposizione lo Stato della fonte beneficia del diritto d’imposizione, se sul suo territorio il residente dispone di una base fissa o vi soggiorna per un periodo che raggiunge o oltrepassa i 183 giorni nell’arco di 12 mesi.</p>
<p class="titelartikelkomm man-font-style-italic ">Art. 18 e 19 <span class="man-font-style-normal">Pensioni e rendite nonché funzioni pubbliche</span></p>
<p class="absatz ">Conformemente alla CDI-JO tutte le pensioni e le altre remunerazioni analoghe sono imponibili nello Stato della fonte, indipendentemente dal fatto se siano state versate per un’attività esercitata nel settore privato o pubblico.</p>
<p class="titelartikelkomm man-font-style-italic ">Art. 22  <span class="man-font-style-normal">Eliminazione delle doppie imposizioni</span></p>
<p class="absatz ">Per evitare le doppie imposizioni, la Giordania applica il metodo del computo. La Svizzera adotta invece il metodo dell’esenzione con riserva della progressione. Conformemente alla sua politica in materia di convenzioni, la Svizzera mantiene tuttavia la possibilità di tassare gli utili di capitale derivanti dall’alienazione di partecipazioni a società immobiliari nel caso in cui questi utili non sono stati tassati in Giordania. Una disposizione specifica permette in aggiunta alla Svizzera di non esentare un reddito che la Giordania esonererebbe in caso di conflitto di qualificazione, al fine di evitare le doppie non imposizioni (par. 2 lett. c). </p>
<p class="absatz ">Inoltre, il computo è previsto per i dividendi, gli interessi e i canoni (par. 2 lett. b). Il tenore di questa disposizione è nuovo. Il testo precedente solitamente concordato dalla Svizzera prevedeva tre opzioni: un computo dell’imposta estera non recuperabile, una riduzione forfettaria dell’imposta svizzera o un’esenzione parziale dei redditi interessati in Svizzera. A seguito dell’entrata in vigore, il 1° gennaio 2020, della revisione dell’ordinanza del 22 agosto 1967<sup><a href="#fn-d7e299" id="fnbck-d7e299">10</a></sup> sul computo di imposte alla fonte estere che ha soppresso il carattere forfettario del computo di imposte, il testo della disposizione convenzionale è stato aggiornato e semplificato. La Svizzera continua a non essere obbligata a concedere un computo che ecceda la frazione dell’imposta svizzera, calcolata prima del computo, che corrisponde al reddito imponibile nell’altro Stato contraente conformemente alla CDI applicabile.</p>
<p class="absatz ">La disposizione presenta anche una cosiddetta clausola di «switch-over» che, conformemente alle disposizioni svizzere relative all’imposizione minima dei grandi gruppi di imprese adottate sulla base delle prescrizioni modello GloBE («Global Anti-Base Erosion Model Rules») emanate dall’Inclusive Framework on BEPS dell’OCSE e del G20 («Pillar Two»), consente alla Svizzera di riscuotere un’imposta integrativa («top-up tax») presso un residente della Svizzera che possiede una stabile organizzazione in Giordania. Questa clausola permette alla Svizzera di garantire un’imposizione minima conforme alle prescrizioni menzionate e di escludere così le misure adottate dagli altri Stati. </p>
<p class="titelartikelkomm man-font-style-italic ">Art. 23  <span class="man-font-style-normal">Non discriminazione</span></p>
<p class="absatz ">In accordo con l’articolo relativo allo scambio di informazioni, il campo di applicazione della presente disposizione si limita alle imposte oggetto della CDI-JO.</p>
<p class="titelartikelkomm man-font-style-italic ">Art. 24<span class="man-font-style-normal"> Procedura amichevole</span></p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">L’articolo prevede una clausola arbitrale. Le questioni irrisolte per le quali non è possibile giungere per via di amichevole composizione a un accordo entro tre anni devono essere sottoposte a un tribunale arbitrale se lo richiede il contribuente direttamente interessato. Se la persona direttamente interessata dal caso non accetta la decisione arbitrale o se le autorità competenti e le persone direttamente interessate non giungono a un’altra soluzione entro sei mesi dalla notifica della decisione arbitrale, tale decisione sarà vincolante per entrambi gli Stati contraenti.</p>
<p class="titelartikelkomm man-font-style-italic ">Art. 25<span class="man-font-style-normal"> </span><span class="man-font-style-normal">Scambio di informazioni</span></p>
<p class="absatz ">La CDI-JO contiene una disposizione sullo scambio di informazioni conforme allo standard internazionale. Le seguenti considerazioni si limitano unicamente a delucidare singoli aspetti dell’articolo 25 e delle relative disposizioni del Protocollo (n. 6 del Protocollo della CDI-JO). </p>
<p class="absatz ">Il campo di applicazione dello scambio di informazioni è circoscritto alle imposte considerate dalla CDI-JO.</p>
<p class="absatz ">Il Protocollo della CDI-JO (n. 6) concretizza le disposizioni dell’articolo 25 e disciplina nel dettaglio le condizioni che una domanda di informazioni deve soddisfare (lett. b). In particolare, è indispensabile identificare il contribuente interessato (ricorrendo a tutti gli elementi che ne consentono l’identificazione) e, se noti, il nome e l’indirizzo della persona (ad es. di una banca) che lo Stato richiedente ritiene in possesso delle informazioni richieste. Il Protocollo della CDI-JO stabilisce altresì che tali premesse non devono essere interpretate in modo formalistico (lett. c). </p>
<p class="absatz ">Lo standard internazionale in materia sancisce che lo scambio di informazioni sia limitato alle domande concrete. Secondo il riveduto standard dell’OCSE vi sono comprese anche le domande concrete che riguardano un gruppo chiaramente individuabile di contribuenti di cui si suppone che non abbiano adempiuto ai loro obblighi fiscali nello Stato richiedente. La Svizzera può dare seguito a queste domande in virtù della CDI-JO. L’identificazione può avvenire tramite il nome e l’indirizzo della persona interessata, ma anche attraverso altri mezzi, ad esempio la descrizione di un comportamento. Tale interpretazione segue la clausola interpretativa sui presupposti di una domanda (lett. c in combinato disposto con lett. b), che obbliga gli Stati contraenti a garantire uno scambio di informazioni il più ampio possibile, senza peraltro autorizzare le «fishing expedition». Le premesse procedurali per entrare nel merito di domande raggruppate sono stabilite nella legge del 28 settembre 2012<sup><a href="#fn-d7e335" id="fnbck-d7e335">11</a></sup> sull’assistenza amministrativa fiscale.</p>
<p class="absatz ">L’articolo 25 CDI-JO non prevede lo scambio di informazioni spontaneo o automatico.</p>
<p class="titelartikelkomm man-font-style-italic ">Art. 27<span class="man-font-style-normal"> Diritto ai benefici</span></p>
<p class="absatz ">La presente disposizione prevede l’introduzione di una clausola antiabuso, che si fonda sullo scopo principale di un accordo, uno strumento o una transazione. In virtù di tale clausola, i benefici previsti dalla CDI-JO non sono accordati se il loro ottenimento era uno degli scopi principali dell’accordo, dello strumento o della transazione, a meno che venga stabilito che la concessione di tali benefici è conforme all’oggetto e allo scopo delle pertinenti disposizioni della CDI-JO. </p>
<p class="absatz ">La clausola antiabuso è contenuta nel Modello di convenzione dell’OCSE (art. 29 par. 9) ed è necessaria per soddisfare lo standard minimo in materia. </p>
<p class="titelartikelkomm man-font-style-italic ">Art. 28   <span class="man-font-style-normal">Entrata in vigore</span></p>
<p class="absatz ">La CDI-JO entra in vigore il giorno della ricezione della seconda notifica scritta trasmessa per via diplomatica che conferma la conclusione della procedura interna necessaria per la sua entrata in vigore. Le disposizioni della Convenzione si applicheranno agli anni fiscali che iniziano il 1° gennaio successivo all’entrata in vigore della Convenzione, o dopo tale data. Ciò vale anche per le disposizioni sullo scambio di informazioni inerenti agli anni fiscali che iniziano il 1° gennaio dell’anno civile che segue l’entrata in vigore della CDI-JO, o dopo tale data.</p>
<div class="footnotes">
<p id="fn-d7e203"><sup><a href="#fnbck-d7e203">9</a></sup><sup></sup><sup> </sup>OCSE, <i>L’application du Modèle de Convention fiscale de l’OCDE aux sociétés </i><i>de personnes</i>, Parigi, 1999.</p>
<p id="fn-d7e299"><sup><a href="#fnbck-d7e299">10</a></sup><sup></sup> <a href="https://fedlex.data.admin.ch/eli/cc/1967/1129_1169_1163" target="_blank">RS <b>672.201</b></a></p>
<p id="fn-d7e335"><sup><a href="#fnbck-d7e335">11</a></sup><sup></sup> <a href="https://fedlex.data.admin.ch/eli/cc/2013/31" target="_blank">RS <b>651.1</b></a></p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Ripercussioni finanziarie</a>
</h1>
<div class="collapseable"><p class="absatzvor ">In tutte le CDI gli Stati contraenti rinunciano a una parte del loro gettito fiscale. Considerato il volume esiguo degli scambi commerciali bilaterali, le ripercussioni finanziarie dovrebbero rimanere modeste. La CDI-JO riduce segnatamente l’aliquota d’imposta residua al 15 per cento per i dividendi (al 5 % per le società che detengono almeno il 15 % del capitale della società che paga i dividendi, allo 0 % per gli istituti di previdenza e per le banche centrali) e al 5 per cento per gli interessi. Complessivamente, questi provvedimenti rafforzano le condizioni quadro fiscali, con ricadute positive sull’economia svizzera. La CDI-JO può essere applicata nel quadro delle risorse di personale esistenti.</p></div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Aspetti giuridici</a>
</h1>
<div class="collapseable">
<p class="absatzvor ">La CDI-JO si fonda sull’articolo 54 capoverso 1 Cost. in virtù del quale gli affari esteri competono alla Confederazione. L’articolo 184 capoverso 2 Cost. autorizza il Consiglio federale a firmare e a ratificare i trattati internazionali. Secondo l’articolo 166 capoverso 2 Cost. l’Assemblea federale approva i trattati internazionali; sono fatti salvi quelli la cui conclusione è di competenza del Consiglio federale in virtù di una legge o di un trattato internazionale (cfr. anche art. 7<i>a</i> cpv. 1 della legge del 21 marzo 1997<sup><a href="#fn-d7e371" id="fnbck-d7e371">12</a></sup> sull’organizzazione del Governo e dell’Amministrazione). Poiché nel caso presente non esistono una legge o un trattato internazionale che deleghino al Consiglio federale la competenza di concludere un trattato quale la CDI-JO, la facoltà di approvare la Convenzione spetta al Parlamento. </p>
<p class="absatz ">Secondo l’articolo 141 capoverso 1 lettera d numero 3 Cost., i trattati internazionali che contengono importanti norme di diritto sottostanno a referendum facoltativo. Secondo l’articolo 22 capoverso 4 della legge del 13 dicembre 2002<sup><a href="#fn-d7e384" id="fnbck-d7e384">13</a></sup> sul Parlamento (LParl) contengono norme di diritto le disposizioni che, in forma direttamente vincolante e in termini generali ed astratti, impongono obblighi, conferiscono diritti o determinano competenze.</p>
<p class="absatz ">La CDI-JO prevede disposizioni che impongono obblighi alle autorità svizzere, in particolare nell’ambito dell’assistenza amministrativa, e conferiscono diritti a queste ultime e ai privati (persone fisiche e giuridiche). Contiene pertanto importanti norme di diritto ai sensi dell’articolo 22 capoverso 4 LParl e dell’articolo 141 capoverso 1 lettera d numero 3 Cost. Il decreto federale che approva la CDI-JO è pertanto sottoposto a referendum facoltativo in virtù dell’articolo 141 capoverso 1 lettera d numero 3 Cost.</p>
<p class="absatz ">L’Assemblea federale approva mediante decreto federale i trattati internazionali soggetti a referendum (art. 24 cpv. 3 LParl).</p>
<div class="footnotes">
<p id="fn-d7e371"><sup><a href="#fnbck-d7e371">12</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
<p id="fn-d7e384"><sup><a href="#fnbck-d7e384">13</a></sup><sup></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p>
</div>
</div></section></main>
</div></body>
</html>
