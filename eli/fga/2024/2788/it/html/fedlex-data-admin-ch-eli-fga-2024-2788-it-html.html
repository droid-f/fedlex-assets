<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Notifica <br>relativa alla procedura di cancellazione n<sup>o</sup> 104173</h1>
<p class="erlassdatum ">del 12 novembre 2024</p>
</div>
<div id="preamble"><div>
<p class="absatz "><i>Richiedente </i>Activeshop sp. z o.o., ul. Graniczna 8B, edificio DC2A, 54-610 Wroclaw PL Polonia, rappresentata da Activeshop sp. z o.o, Schaffhauserstrasse 303, 8050 Zürich, contro la <i>controparte</i> Comité International Olympique, Château de Vidy, 1007 Lausanne, rappresentata da TRADAMARCA SA, Avenue du Prieuré 8, 1009 Pully, domanda di cancellazione n<sup>o</sup> 104173 del marchio svizzero n<sup>o</sup> 621700 – OLYMPIC.</p>
<p class="absatz ">In data 16 septembre 2024 la parte richiedente ha inoltrato presso l’Istituto Federale della Proprietà Intellettuale (di seguito: Istituto) una domanda di cancellazione per mancato uso ai sensi dell’art. 35<i>a</i> della Legge federale sulla protezione dei marchi e delle indicazioni di provenienza (LPM, RS <i>232.11</i>) nei confronti del marchio svizzero n<sup>o</sup> 621700 – OLYMPIC, detenuto dalla controparte. La parte richiedente ha indicato un domicilio di notificazione in Svizzera non valido, in quanto le missive ad essa indirizzate vengono ritornate al mittente con l’indicazione «irreperibile».</p>
<p class="absatz ">In considerazione di quanto sopra, l’Istituto rileva quanto segue:</p>
<dl>
<dt>1. </dt>
<dd>In ragione dell’irraggiungibilità della richiedente all’indirizzo di recapito in Svizzera indicato nella domanda di cancellazione è venuto a mancare un requisito obbligatorio e la procedura presenta un difetto formale (art. 24<i>a</i> lett. a dell’ordinanza sulla protezione dei marchi e delle indicazioni di provenienza (OPM, RS <i>232.111</i>) in combinato disposto con l’art. 42 cpv. 1 LPM e l’art. 11<i>b</i> cpv. 1 della Legge federale sulla procedura amministrativa (PA, RS <i>172.021</i>). </dd>
<dt>2. </dt>
<dd>In applicazione dell’art. 24<i>b</i> cpv. 1 OPM, l’Istituto fissa un termine per eliminare il difetto. In ragione dell’irraggiungibilità all’indirizzo di recapito in Svizzera indicato il termine è fissato mediante pubblicazione sull’organo di pubblicazione ufficiale dell’Istituto in virtù dell’art. 36 lett. b PA.</dd>
<dt>3. </dt>
<dd>Il difetto menzionato deve essere eliminato entro 15 giorni dalla pubblicazione della presente notifica sul Foglio federale. </dd>
<dt>4. </dt>
<dd>In caso contrario l’Istituto non entra nel merito della domanda di cancellazione per mancato uso in applicazione dell’art. 24<i>b</i> cpv. 1 OPM. </dd>
<dt>5. </dt>
<dd>Se l’Istituto non entra nel merito della domanda di cancellazione, le tasse già pagate non sono rimborsate (cfr. art. 24<i>e</i> OPM <i>e contrario</i>).</dd>
<dt>6. </dt>
<dd>La presente comunicazione è notificata alla richiedente mediante pubblicazione sul Foglio federale.</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">12 novembre 2024</p>
				</td>
				<td>
					
					<p class="unterschriftenfi1 " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Istituto Federale della Proprietà Intellettuale:</p>
					<p class="unterschriftenfi " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Divisione Marchi &amp; Design</p>
				</td>
			</tr>
		</table></div>
</div></div>
</div></body>
</html>
