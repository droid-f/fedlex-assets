<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Strategia della Svizzera per la lotta al terrorismo</h1>
<p class="botschaftdatum ">del 31 maggio 2024</p>
<p class="botschaftlinie "></p>
<p class="absatz "></p>
<p class="absatz "></p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Introduzione</a>
</h1>
<div class="collapseable">
<p class="absatzvor ">Il terrorismo mette a rischio la pace nel mondo e la sicurezza internazionale e, di conseguenza, la libertà e la sicurezza della Svizzera e i suoi interessi sul proprio territorio e all’estero. È una minaccia per la popolazione residente in Svizzera, i cittadini svizzeri all’estero, i diritti fondamentali, lo Stato di diritto e l’ordinamento democratico del Paese.</p>
<p class="absatz ">I terroristi<sup><a href="#fn-d7e18" id="fnbck-d7e18">1</a></sup>, commettendo o minacciando di commettere gravi reati e diffondendo la paura e il terrore, mirano a influenzare o trasformare con metodi illeciti lo Stato e la società.</p>
<p class="absatz ">La Svizzera vuole proteggere se stessa e i propri interessi dal terrorismo. Lo combatte pertanto con tutti i mezzi a sua disposizione e nei limiti delle possibilità concesse dallo Stato di diritto. Nel farlo, provvede a tutelare i diritti umani e le libertà fondamentali.</p>
<p class="absatz ">Si impegna inoltre affinché i crimini di guerra, i crimini contro l’umanità e i genocidi non restino impuniti. Mediante i buoni uffici, la mediazione e l’aiuto umanitario, la Svizzera si adopera, al contempo, a favore della risoluzione di conflitti e del sostegno alla popolazione civile.</p>
<p class="absatz ">La Svizzera combatte il terrorismo da anni coordinando il proprio operato con vari partner nazionali e internazionali nell’ambito della sicurezza e agendo a tutti i livelli. A livello nazionale, la Confederazione, i Cantoni e i Comuni combattono congiuntamente il terrorismo e coordinano i loro sforzi per garantire la sicurezza del Paese e la protezione della popolazione. Il presente documento espone le attività e i processi già consolidati e indica la strada percorribile in futuro.</p>
<div class="footnotes"><p id="fn-d7e18"><sup><a href="#fnbck-d7e18">1</a></sup><sup></sup>  Nella legislazione svizzera la lotta al terrorismo è disciplinata in diversi atti normativi, segnatamente nella legge federale del 21 marzo 1997 sulle misure per la salvaguardia della sicurezza interna (LMSI; <a href="https://fedlex.data.admin.ch/eli/cc/1998/1546_1546_1546" target="_blank">RS <b>120</b></a>), nella legge federale del 25 settembre 2015 sulle attività informative (LAIn; <a href="https://fedlex.data.admin.ch/eli/cc/2017/494" target="_blank">RS <b>121</b></a>) e nel Codice penale (CP; <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a>). La terminologia utilizzata varia a seconda dell’oggetto e dello scopo della normativa. Nella presente strategia sono utilizzate le nozioni di (presunti) terroristi o persone sospettate di terrorismo.</p></div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Visione</a>
</h1>
<div class="collapseable"><p class="absatzvor ">In Svizzera non si verificano attentati terroristici; il territorio del Paese non è utilizzato né per il finanziamento né per il supporto logistico né per la pianificazione di attività terroristiche in Svizzera o all’estero. La lotta al terrorismo è portata avanti nel quadro della Costituzione e del diritto internazionale salvaguardando i diritti fondamentali e i diritti umani. La Svizzera garantisce un equilibrio tra libertà e sicurezza e, in caso di dubbio, mette in primo piano la libertà. A livello internazionale la Svizzera è considerata un partner affidabile e prudente che rispetta gli obblighi assunti nell’ambito del diritto internazionale.</p></div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Basi</a>
</h1>
<div class="collapseable">
<p class="absatzvor ">Il terrorismo viene combattuto con i mezzi dello Stato di diritto. Il perseguimento di reati correlati al terrorismo rientra in linea di principio nella giurisdizione federale<sup><a href="#fn-d7e52" id="fnbck-d7e52">2</a></sup>. La difesa dai pericoli con mezzi di polizia è un compito affidato ai Cantoni.</p>
<p class="absatz ">La Confederazione dispone di competenze in materia di salvaguardia della sicurezza interna ed esterna. È responsabile delle indagini di polizia giudiziaria e delle inchieste penali relative a reati sottoposti alla giurisdizione federale e, in ampia misura, del controllo alle frontiere. Alla Confederazione compete inoltre il settore della politica estera e quello della cooperazione internazionale nei campi della giustizia, della polizia e delle attività informative.</p>
<p class="absatz ">La Svizzera osserva il diritto internazionale applicabile, segnatamente le convenzioni e i protocolli dell’Organizzazione delle Nazioni Unite (ONU), delle sue agenzie specializzate nonché del Consiglio d’Europa. È inoltre tenuta a mettere in atto le relative risoluzioni del Consiglio di sicurezza dell’ONU. Quale membro dell’ONU sostiene la Strategia globale contro il terrorismo approvata nel 2006 dall’Assemblea generale dell’ONU e nel frattempo aggiornata regolarmente.</p>
<p class="absatz ">La Strategia globale dell’ONU contro il terrorismo poggia su quattro pilastri: 1. misure per l’eliminazione delle condizioni favorevoli alla diffusione del terrorismo; 2. misure di prevenzione e di lotta al terrorismo; 3. misure destinate a sviluppare la capacità degli Stati nel prevenire e combattere il terrorismo e a rafforzare il ruolo del sistema dell’ONU in materia; 4. misure volte a garantire a tutti il rispetto dei diritti umani e dello Stato di diritto come base essenziale per la lotta al terrorismo.</p>
<div class="footnotes"><p id="fn-d7e52"><sup><a href="#fnbck-d7e52">2</a></sup><sup></sup><sup> </sup> Il perseguimento penale del terrorismo di matrice jihadista rientra nella sfera di competenza della Confederazione secondo l’art. 74 cpv. 6 LAIn in combinato disposto con la decisione generale del 19 ottobre 2022 concernente il divieto dei gruppi «Al-Qaïda» e «Stato islamico» nonché delle organizzazioni associate (<a href="https://fedlex.data.admin.ch/eli/fga/2022/2548" target="_blank">FF <b>2022</b> 2548</a>). Il perseguimento penale di fenomeni terroristici di altro carattere ideologico, invece, è di giurisdizione federale soltanto in determinate circostanze, cfr. art. 24 cpv. 1 del Codice di procedura penale (CPP; <a href="https://fedlex.data.admin.ch/eli/cc/2010/267" target="_blank">RS <b>312.0</b></a>).</p></div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Ambiti d’intervento e obiettivi</a>
</h1>
<div class="collapseable">
<p class="absatzvor ">La Svizzera si impegna, con la sua politica interna ed estera, a combattere il terrorismo e le sue cause. Provvede al coordinamento su scala nazionale tra tutti gli attori coinvolti nella lotta al terrorismo e pratica uno scambio attivo ed esteso di informazioni con i partner nazionali ed esteri. Nella lotta al terrorismo la Svizzera è attiva nei seguenti quattro ambiti d’intervento:</p>
<dl>
<dt>– </dt>
<dd>prevenzione;</dd>
<dt>– </dt>
<dd>repressione;</dd>
<dt>– </dt>
<dd>protezione;</dd>
<dt>– </dt>
<dd>preparazione alle situazioni di crisi.</dd>
</dl>
<p class="absatz ">Nella lotta al terrorismo la Svizzera persegue i seguenti sei obiettivi strategici:</p>
<p class="zwischentitel man-font-weight-bold ">Obiettivo1:<br>La Svizzera contrasta il terrorismo sul proprio territorio</p>
<p class="absatz ">La Svizzera impedisce che i terroristi agiscano sul suo territorio. Questo vale anche per le rappresentanze svizzere all’estero, gli aeromobili immatricolati in Svizzera che operano nel traffico aereo commerciale internazionale e le navi battenti bandiera svizzera.</p>
<dl>
<dt>– </dt>
<dd>La Svizzera impedisce attentati terroristici sul suo territorio.</dd>
<dt>– </dt>
<dd>La Svizzera protegge la sua popolazione, segnatamente le minoranze bisognose di particolare protezione, le sue istituzioni e le sue infrastrutture dagli attentati terroristici.</dd>
<dt>– </dt>
<dd>La Svizzera impedisce il finanziamento del terrorismo, l’uso abusivo della piazza finanziaria svizzera per transazioni o investimenti in tale ambito nonché la raccolta e la gestione di denaro per scopi terroristici.</dd>
<dt>– </dt>
<dd>La Svizzera impedisce che presunti terroristi si servano del suo territorio come luogo di rifugio.</dd>
<dt>– </dt>
<dd>La Svizzera impedisce l’entrata di presunti terroristi sul suo territorio nel quadro di flussi migratori o di viaggi.</dd>
<dt>– </dt>
<dd>La Svizzera impedisce l’uso del suo territorio per scopi di propaganda, reclutamento e addestramento finalizzati al terrorismo o per qualsiasi altra attività a fini terroristici.</dd>
</dl>
<p class="zwischentitel man-font-weight-bold ">Obiettivo 2:<br>La Svizzera contrasta l’esportazione del terrorismo e il sostegno ad atti terroristici dal proprio territorio</p>
<p class="absatz ">La Svizzera impedisce che il suo territorio e le sue infrastrutture vengano utilizzate per preparare o sostenere atti terroristici all’estero.</p>
<dl>
<dt>– </dt>
<dd>La Svizzera impedisce che i suoi cittadini o altre persone che soggiornano nel Paese lascino la Svizzera per perpetrare atti terroristici all’estero.</dd>
<dt>– </dt>
<dd>La Svizzera impedisce che i servizi di telecomunicazione offerti sul territorio nazionale possano essere usati in modo illecito per pianificare e perpetrare attacchi terroristici.</dd>
</dl>
<p class="zwischentitel man-font-weight-bold ">Obiettivo 3:<br>La Svizzera sostiene altri Paesi al fine di prevenire e combattere il terrorismo</p>
<p class="absatz ">La lotta al terrorismo non può essere condotta isolatamente, ma deve essere portata avanti sul piano internazionale. Solo la comunità internazionale nel suo complesso può combattere il terrorismo in modo efficace e duraturo. Di conseguenza, la cooperazione transfrontaliera è d’importanza fondamentale.</p>
<dl>
<dt>– </dt>
<dd>La Svizzera partecipa attivamente alla protezione dello spazio Schengen.</dd>
<dt>– </dt>
<dd>La Svizzera partecipa attivamente ai lavori degli organi internazionali per impedire la radicalizzazione terroristica e combattere il terrorismo e il suo finanziamento.</dd>
<dt>– </dt>
<dd>La Svizzera sostiene le organizzazioni internazionali e altri Stati che rispettano e promuovono i diritti umani e il diritto internazionale umanitario nello sviluppo delle capacità indispensabili per garantire una lotta al terrorismo efficace e fondata sullo Stato di diritto.</dd>
</dl>
<p class="zwischentitel man-font-weight-bold ">Obiettivo 4:<br>La Svizzera non si fa ricattare dai terroristi</p>
<p class="absatz ">Per raggiungere i loro scopi, i terroristi puntano su azioni o attentati concreti nonché sulla minaccia di commetterli. Queste minacce riescono spesso a ottenere lo stesso effetto con un minor dispendio di mezzi. Alle minacce (p. es. di attentati, presa di ostaggi, rapimenti o attacchi hacker contro infrastrutture critiche) fanno di frequente seguito le richieste. Numerose organizzazioni terroristiche finanziano le proprie attività con il denaro dei riscatti. Cedendo a un ricatto, uno Stato rischia di perdere la propria libertà di azione contro i terroristi. Il versamento del denaro per il riscatto a organizzazioni colpite da sanzioni del Consiglio di sicurezza dell’ONU viola inoltre il diritto nazionale e internazionale.</p>
<dl>
<dt>– </dt>
<dd>La Svizzera non paga alcun riscatto in caso di privazione della libertà, rapimento e presa di ostaggi a sfondo terroristico. Si oppone inoltre a qualsiasi altra forma di richiesta ricattatoria (p. es. liberazione di terroristi detenuti).</dd>
</dl>
<p class="zwischentitel man-font-weight-bold ">Obiettivo 5:<br>La Svizzera è preparata ad affrontare eventuali attentati terroristici</p>
<p class="absatz ">Non si possono escludere attentati sul territorio svizzero. La Svizzera deve pertanto essere pronta ad affrontare simili attentati rafforzando la capacità di resistenza degli attori a tutti i livelli istituzionali del Paese.</p>
<dl>
<dt>– </dt>
<dd>Le autorità svizzere valutano costantemente e in modo esauriente i rischi per la sicurezza e le vulnerabilità; affrontano attivamente i rischi e le vulnerabilità riconosciuti (eliminazione, riduzione o gestione), per esempio nella protezione delle infrastrutture critiche. Si applica il principio di proporzionalità.</dd>
<dt>– </dt>
<dd>La Svizzera dispone di un meccanismo consolidato di gestione delle crisi a livello federale, cantonale e comunale che è in grado di far fronte ad attentati terroristici e alle loro conseguenze.</dd>
<dt>– </dt>
<dd>Le autorità svizzere sono preparate a svolgere i loro compiti congiuntamente grazie a una specifica formazione e a esercitazioni periodiche.</dd>
<dt>– </dt>
<dd>La società è sensibilizzata mediante informazioni adeguate e mirate in previsione di un evento concreto ed è informata in caso di evento concreto.</dd>
</dl>
<p class="zwischentitel man-font-weight-bold ">Obiettivo 6:<br>A livello internazionale la Svizzera è considerata un partner affidabile e pruden-te che rispetta gli obblighi assunti nell’ambito del diritto internazionale</p>
<p class="absatz ">La Svizzera tutela i propri interessi a livello internazionale. Nella lotta al terrorismo è percepita sul piano internazionale come partner attivo e competente, sul quale fare affidamento nel dispositivo di sicurezza europeo e internazionale.</p>
<dl>
<dt>– </dt>
<dd>La Svizzera si impegna per la salvaguardia del diritto internazionale, segnatamente dei diritti umani, del diritto internazionale umanitario e del diritto in materia di rifugiati. L’impegno svizzero si ispira alla Strategia globale dell’ONU contro il terrorismo.</dd>
<dt>– </dt>
<dd>La Svizzera si adopera in particolare affinché nei conflitti armati e nella lotta al terrorismo venga rispettato il diritto internazionale umanitario. Si impegna affinché i servizi umanitari forniti da un’organizzazione umanitaria imparziale, quale il Comitato internazionale della Croce Rossa, conformemente all’articolo 3 comune alle Convenzioni di Ginevra del 12 agosto 1949, non siano criminalizzati.</dd>
<dt>– </dt>
<dd>La Svizzera contribuisce attivamente a rafforzare il quadro normativo della lotta internazionale al terrorismo sulla base di principi dello Stato di diritto e della democrazia.</dd>
<dt>– </dt>
<dd>La Svizzera contrasta le cause del terrorismo e sostiene gli Stati interessati nello sviluppo di istituzioni dello Stato di diritto al fine di combattere efficacemente il terrorismo.</dd>
<dt>– </dt>
<dd>Con una politica attiva di pace, comprendente l’impegno nel campo della mediazione, e la cooperazione allo sviluppo la Svizzera contribuisce alla lotta contro le cause della radicalizzazione terroristica. Deve restare aperta la possibilità di stabilire contatti.</dd>
</dl>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Misure</a>
</h1>
<div class="collapseable">
<p class="absatzvor ">La lotta al terrorismo è un compito congiunto di Confederazione, Cantoni e Comuni. Il coordinamento nazionale e internazionale è indispensabile per combattere efficacemente il terrorismo e si ricollega con tutti gli ambiti d’intervento strategici. La prevenzione, la repressione, la protezione e la preparazione alle situazioni di crisi sono strettamente interconnesse in modo permanente. La politica estera interagisce in modo reciproco con tutti gli ambiti d’intervento strategici.</p>
<p class="absatz ">Le autorità federali, cantonali e comunali competenti per la lotta al terrorismo ricevono le risorse necessarie per adempiere i compiti loro conferiti. Sono preparate a svolgere i loro compiti congiuntamente grazie a una specifica formazione e a esercitazioni periodiche. Sono disponibili i piani, le misure, le risorse e gli strumenti necessari a prevenire e affrontare attentati terroristici.</p>
<section id="lvl_5/lvl_5_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5_1">5.1 Misure nei quattro ambiti d’intervento</a>
</h2>
<div class="collapseable">
<p class="absatzvor ">Le seguenti misure relative ai quattro ambiti d’intervento sono finalizzate al raggiungimento degli obiettivi strategici summenzionati:</p>
<section id="lvl_5/lvl_5_1/lvl_5_1_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5_1/lvl_5_1_1">5.1.1 Prevenzione</a>
</h3>
<div class="collapseable">
<p class="absatzvor-kurs man-font-style-italic ">Valutazione permanente della situazione:</p>
<dl>
<dt>– </dt>
<dd>monitorare e valutare la situazione di minaccia in Svizzera e all’estero;</dd>
<dt>– </dt>
<dd>elaborare possibili scenari di sviluppo della situazione e determinarne la probabilità che si verifichino;</dd>
<dt>– </dt>
<dd>anticipare e individuare precocemente nuove minacce terroristiche;</dd>
<dt>– </dt>
<dd>formulare possibili raccomandazioni.</dd>
</dl>
<p class="absatzvor-kurs man-font-style-italic ">Sicurezza dei cittadini svizzeri all’estero:</p>
<dl>
<dt>– </dt>
<dd>gestire un sistema di allarme precoce per la sorveglianza della situazione internazionale concernente la sicurezza dei cittadini, delle rappresentanze e degli interessi svizzeri all’estero;</dd>
<dt>– </dt>
<dd>pubblicare consigli di viaggio che contengono informazioni rilevanti per la sicurezza e una valutazione di potenziali rischi e che raccomandano l’adozione di misure precauzionali.</dd>
</dl>
<p class="absatzvor-kurs man-font-style-italic ">Prevenzione della radicalizzazione<sup><a href="#fn-d7e239" id="fnbck-d7e239">3</a></sup>:</p>
<dl>
<dt>– </dt>
<dd>adottare misure nel settore dell’istruzione e della lotta alla disoccupazione (giovanile), creando prospettive di formazione scolastica e professionale nonché di accesso al mercato del lavoro;</dd>
<dt>– </dt>
<dd>adottare misure nel settore dell’integrazione, religioso, degli spazi culturali, dell’aiuto sociale e della protezione di bambini e adulti;</dd>
<dt>– </dt>
<dd>adottare misure nelle carceri, nei centri giovanili ecc., per esempio mediante programmi di sensibilizzazione, prevenzione della violenza e deradicalizzazione;</dd>
<dt>– </dt>
<dd>adottare misure per individuare e valutare a livello sociale e medico persone radicalizzate, per esempio rafforzando il legame tra deradicalizzazione e medicina, dando l’impulso per ricerche e attività scientifiche, creando e incentivando offerte in materia forense.</dd>
</dl>
<p class="absatzvor-kurs man-font-style-italic ">Relazioni con comunità e minoranze particolarmente vulnerabili:</p>
<dl>
<dt>– </dt>
<dd>curare le relazioni con i rappresentanti delle comunità particolarmente vulnerabili e sensibilizzarli al fine di favorire l’individuazione di singoli membri radicalizzati;</dd>
<dt>– </dt>
<dd>prevenire la discriminazione e la stigmatizzazione delle minoranze e promuovere i loro interessi;</dd>
<dt>– </dt>
<dd>introdurre norme applicabili alla formazione di consulenti.</dd>
</dl>
<p class="absatzvor-kurs man-font-style-italic ">Misure in caso di spostamenti transfrontalieri (entrata, partenza e transito):</p>
<dl>
<dt>– </dt>
<dd>pronunciare divieti d’entrata ed espulsioni nei confronti di presunti terroristi e di persone condannate per reati terroristici;</dd>
<dt>– </dt>
<dd>pronunciare misure volte a impedire la partenza dal Paese di cittadini svizzeri sospettati di terrorismo e di presunti terroristi;</dd>
<dt>– </dt>
<dd>impedire entrate, partenze e transiti indesiderati di persone sospettate di terrorismo e di presunti terroristi mediante un uso attivo di sistemi d’informazione nazionali e internazionali, interrogatori, osservazioni ecc.;</dd>
<dt>– </dt>
<dd>segnalare le persone sospettate di terrorismo e i presunti terroristi nei sistemi d’informazione internazionali (p. es. Sistema d’informazione Schengen [SIS], Interpol, Europol);</dd>
<dt>– </dt>
<dd>esaminare i permessi rilasciati secondo il diritto in materia di stranieri e le procedure d’asilo prestando particolare attenzione alla sicurezza.</dd>
</dl>
<p class="absatzvor-kurs man-font-style-italic ">Misure fondate sul diritto o il partenariato:</p>
<dl>
<dt>– </dt>
<dd>applicare sistematicamente gli strumenti preventivi di polizia per la lotta al terrorismo<sup><a href="#fn-d7e299" id="fnbck-d7e299">4</a></sup>, ossia: obbligo di presentarsi e di partecipare a colloqui, divieto di avere contatti, divieto di lasciare e di accedere ad aree determinate, divieto di lasciare il Paese, residenza coatta, sorveglianza elettronica e localizzazione tramite telefonia mobile;</dd>
<dt>– </dt>
<dd>valutare l’adozione di misure supplementari contro la disponibilità e la proliferazione di armi da fuoco, precursori di sostanze esplodenti<sup><a href="#fn-d7e311" id="fnbck-d7e311">5</a></sup> e altri mezzi utilizzati per commettere reati;</dd>
<dt>– </dt>
<dd>valutare ed eseguire la revoca della cittadinanza svizzera a persone con la doppia cittadinanza che hanno perpetrato un grave crimine correlato ad attività terroristiche e che per tale crimine sono state condannate con sentenza passata in giudicato nonché negare la naturalizzazione a persone sospettate di terrorismo e a terroristi;</dd>
<dt>– </dt>
<dd>scambiare informazioni e collaborare in modo attivo e reciproco con partner nazionali e internazionali nell’ambito dell’assistenza amministrativa;</dd>
<dt>– </dt>
<dd>nel quadro della cooperazione internazionale, sostenere altri Stati nell’applicazione e nel rispetto dei diritti umani e dello Stato di diritto nonché nella creazione di istituzioni efficaci e fondate sullo Stato di diritto volte a prevenire e combattere il terrorismo;</dd>
<dt>– </dt>
<dd>applicare le sanzioni internazionali in materia di terrorismo;</dd>
<dt>– </dt>
<dd>valutare costantemente e aggiornare, laddove necessario, le basi giuridiche volte a prevenire e combattere il terrorismo e il suo finanziamento;</dd>
<dt>– </dt>
<dd>collaborare con gestori di server, servizi di messaggistica, siti Internet e reti sociali e, al contempo, rafforzare le basi giuridiche e potenziare la regolamentazione per limitare la diffusione di contenuti penalmente rilevanti che potrebbero diventare terreno fertile per la radicalizzazione terroristica e la violenza.</dd>
</dl>
<p class="absatzvor-kurs man-font-style-italic ">Sensibilizzazione:</p>
<dl>
<dt>
<tmp:inl name="w:u" md="S" id="d7e3455" xmlns:tmp="urn:com:c-moria:legi4ch:xslt:temp"></tmp:inl>–<tmp:inl md="E" id="d7e3455" xmlns:tmp="urn:com:c-moria:legi4ch:xslt:temp"></tmp:inl><tmp:inl name="w:u" md="S" id="d7e3470" xmlns:tmp="urn:com:c-moria:legi4ch:xslt:temp"></tmp:inl> <tmp:inl id="d7e3470" md="E" xmlns:tmp="urn:com:c-moria:legi4ch:xslt:temp"></tmp:inl>
</dt>
<dd>
<tmp:inl name="w:u" id="d7e3470" md="S" xmlns:tmp="urn:com:c-moria:legi4ch:xslt:temp"></tmp:inl><tmp:inl md="E" id="d7e3470" xmlns:tmp="urn:com:c-moria:legi4ch:xslt:temp"></tmp:inl>fornire ad autorità, media e popolazione informazioni generali, ma anche specifiche e mirate, sulle misure di prevenzione;</dd>
<dt>
<tmp:inl name="w:u" md="S" id="d7e3510" xmlns:tmp="urn:com:c-moria:legi4ch:xslt:temp"></tmp:inl>–<tmp:inl md="E" id="d7e3510" xmlns:tmp="urn:com:c-moria:legi4ch:xslt:temp"></tmp:inl><tmp:inl name="w:u" md="S" id="d7e3525" xmlns:tmp="urn:com:c-moria:legi4ch:xslt:temp"></tmp:inl> <tmp:inl id="d7e3525" md="E" xmlns:tmp="urn:com:c-moria:legi4ch:xslt:temp"></tmp:inl>
</dt>
<dd>
<tmp:inl name="w:u" id="d7e3525" md="S" xmlns:tmp="urn:com:c-moria:legi4ch:xslt:temp"></tmp:inl><tmp:inl md="E" id="d7e3525" xmlns:tmp="urn:com:c-moria:legi4ch:xslt:temp"></tmp:inl>monitorare le nuove tecnologie e le loro possibilità di utilizzo da parte di terroristi (p. es. criptovalute, droni, stampanti 3D).</dd>
</dl>
<div class="footnotes">
<p id="fn-d7e239"><sup><a href="#fnbck-d7e239">3</a></sup><sup></sup><sup> </sup> Cfr. in tale contesto il Piano d’azione nazionale per prevenire e combattere la radicalizzazione e l’estremismo violento 2023–2027</p>
<p id="fn-d7e299"><sup><a href="#fnbck-d7e299">4</a></sup><sup></sup>  Misure di polizia per la lotta al terrorismo (MPT), cfr. www.fedpol.admin.ch &gt; Terrorismo</p>
<p id="fn-d7e311"><sup><a href="#fnbck-d7e311">5</a></sup><sup></sup><sup> </sup> Legge federale del 25 settembre 2020 sui precursori di sostanze esplodenti (LPre; <a href="https://fedlex.data.admin.ch/eli/cc/2022/352" target="_blank">RS <b>941.42</b></a>)</p>
</div>
</div></section><section id="lvl_5/lvl_5_1/lvl_5_1_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5_1/lvl_5_1_2">5.1.2 Repressione</a>
</h3>
<div class="collapseable">
<p class="absatzvor-kurs man-font-style-italic ">Perseguimento penale:</p>
<dl>
<dt>– </dt>
<dd>garantire un perseguimento penale coerente e tempestivo, in particolare in caso di sostegno e partecipazione a organizzazioni terroristiche;</dd>
<dt>– </dt>
<dd>rafforzare la certezza del diritto tramite uno sviluppo attivo della giurisprudenza;</dd>
<dt>– </dt>
<dd>coordinare i casi operativi tra Confederazione e Cantoni mediante «single point of contact» (SPOC) presso i pubblici ministeri e i corpi di polizia;</dd>
<dt>– </dt>
<dd>segnalare le persone sospettate di terrorismo nei sistemi d’informazione nazionali e internazionali di polizia e per le attività informative;</dd>
<dt>– </dt>
<dd>provvedere al coordinamento tra le autorità di perseguimento penale degli adulti e dei minori, coinvolgere specialisti di lotta al terrorismo nei procedimenti penali minorili.</dd>
</dl>
<p class="absatzvor-kurs man-font-style-italic ">Misure fondate sul diritto o il partenariato:</p>
<dl>
<dt>– </dt>
<dd>garantire uno scambio di informazioni attivo e reciproco e collaborare nell’assistenza amministrativa e giudiziaria nazionale e internazionale;</dd>
<dt>– </dt>
<dd>verificare il disciplinamento delle competenze in materia di diritto penale tra Confederazione e Cantoni;</dd>
<dt>– </dt>
<dd>collaborare con gli intermediari finanziari e con le organizzazioni senza scopo di lucro per perseguire il finanziamento del terrorismo.</dd>
</dl>
<p class="absatzvor-kurs man-font-style-italic ">Sensibilizzazione:</p>
<dl>
<dt>– </dt>
<dd>fornire ad autorità, media e popolazione informazioni generali, ma anche specifiche e mirate, sulle misure repressive;</dd>
<dt>– </dt>
<dd>formare e sensibilizzare i collaboratori delle autorità di perseguimento penale in materia di estremismo violento e terrorismo.</dd>
</dl>
</div></section><section id="lvl_5/lvl_5_1/lvl_5_1_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5_1/lvl_5_1_3">5.1.3 Protezione</a>
</h3>
<div class="collapseable">
<p class="absatzvor-kurs man-font-style-italic ">Misure a favore di persone minacciate:</p>
<dl>
<dt>– </dt>
<dd>proteggere la società nel suo complesso nonché singole persone e gruppi di persone (p. es. magistrati, membri delle Camere federali, impiegati particolarmente esposti di amministrazioni pubbliche, rappresentanti delle forze di sicurezza);</dd>
<dt>– </dt>
<dd>adottare misure a sostegno della sicurezza di minoranze bisognose di particolare protezione;</dd>
<dt>– </dt>
<dd>proteggere le persone tutelate dal diritto internazionale.</dd>
</dl>
<p class="absatzvor-kurs man-font-style-italic man-text-align-left ">Misure a favore di installazioni e opere minacciate (protezione di infrastrutture critiche):</p>
<dl>
<dt>– </dt>
<dd>proteggere installazioni ed edifici pubblici in Svizzera e all’estero;</dd>
<dt>– </dt>
<dd>proteggere installazioni ed edifici non pubblici in Svizzera che sono fondamentali per il funzionamento e la vita pubblica del Paese (infrastruttura dei trasporti, locali per eventi, luoghi di importanza storica e simbolica, luoghi di culto ecc.);</dd>
<dt>– </dt>
<dd>proteggere le installazioni estere presenti in Svizzera nei cui confronti sussiste un obbligo di protezione in virtù del diritto internazionale (p. es. rappresentanze estere).</dd>
</dl>
<p class="absatzvor-kurs man-font-style-italic ">Misure volte a prevenire atti illeciti che possono mettere in pericolo la sicurezza a bordo di aeromobili svizzeri nel traffico aereo commerciale internazionale:</p>
<dl>
<dt>– </dt>
<dd>impiegare in modo mirato e basato sul rischio guardie di sicurezza nel traffico aereo, d’intesa con l’Ufficio federale dell’aviazione civile (UFAC) e le compagnie aeree svizzere coinvolte in Svizzera e all’estero.</dd>
</dl>
<p class="absatzvor-kurs man-font-style-italic ">Sensibilizzazione:</p>
<dl>
<dt>– </dt>
<dd>fornire ad autorità, media e popolazione informazioni generali, ma anche specifiche e mirate, sulle misure di protezione.</dd>
</dl>
</div></section><section id="lvl_5/lvl_5_1/lvl_5_1_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_5/lvl_5_1/lvl_5_1_4">5.1.4 Preparazione alle situazioni di crisi</a>
</h3>
<div class="collapseable">
<p class="absatzvor-kurs man-font-style-italic ">Preparare le autorità ad affrontare crisi e situazioni di emergenza a livello nazionale:</p>
<dl>
<dt>– </dt>
<dd>sviluppare ulteriormente, consolidare e armonizzare i meccanismi esistenti per la gestione delle crisi al fine di far fronte a eventuali attentati terroristici e alle relative conseguenze (polizia, esercito, protezione della popolazione);</dd>
<dt>– </dt>
<dd>elaborare e aggiornare costantemente le pianificazioni previsionali per la gestione di attentati terroristici in Svizzera;</dd>
<dt>– </dt>
<dd>elaborare e attuare appositi moduli di formazione per la gestione congiunta di eventi concreti;</dd>
<dt>– </dt>
<dd>garantire un addestramento costante alla gestione di eventi concreti a tutti i livelli, simulando anche complessi scenari di attentati e un afflusso in massa di feriti; analizzare le possibilità attuali e rilevare le lacune nell’assistenza a un numero elevato di persone ferite (gravemente) durante un attentato.</dd>
</dl>
<p class="absatzvor-kurs man-font-style-italic ">Preparare le autorità ad affrontare crisi e situazioni di emergenza all’estero:</p>
<dl>
<dt>– </dt>
<dd>prevenire e prepararsi a crisi e situazioni di emergenza causate dal terrorismo che riguardano cittadini e interessi svizzeri all’estero;</dd>
<dt>– </dt>
<dd>prestare aiuto a cittadini svizzeri all’estero (protezione consolare);</dd>
<dt>– </dt>
<dd>partecipare alle operazioni di ricerca e di salvataggio a favore di cittadini svizzeri in caso di crisi e situazioni di emergenza causate dal terrorismo.</dd>
</dl>
<p class="absatzvor-kurs man-font-style-italic ">Sensibilizzazione:</p>
<dl>
<dt>– </dt>
<dd>fornire ad autorità, media e popolazione informazioni generali, ma anche specifiche e mirate, sulle misure volte a prepararsi alle situazioni di crisi.</dd>
</dl>
</div></section>
</div></section><section id="lvl_5/lvl_5_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5_2">5.2 Coordinamento nazionale e internazionale</a>
</h2>
<div class="collapseable">
<p class="absatzvor ">Il coordinamento nazionale e internazionale e la collaborazione interdisciplinare con altre autorità e istituzioni sono indispensabili per una lotta efficace al terrorismo. Questo vale per tutti gli ambiti d’intervento e obiettivi strategici.</p>
<p class="absatz ">Le autorità svizzere intrattengono, nel quadro delle normative vigenti, un attivo scambio di informazioni e una stretta cooperazione con partner nazionali ed esteri.</p>
<p class="absatz ">La Svizzera dispone degli strumenti giuridici necessari per cooperare con l’estero nella prevenzione e nel perseguimento penale del terrorismo e degli atti di sostegno al terrorismo.</p>
<p class="absatz ">La cooperazione internazionale tra autorità di sicurezza e autorità di perseguimento penale sul piano bilaterale e multilaterale avviene conformemente ai vigenti trattati internazionali e alle convenzioni internazionali ratificate dalla Svizzera. La Confederazione e i Cantoni coordinano le proprie misure con quelle delle autorità partner estere, conoscono i pertinenti interlocutori e formano, all’occorrenza, squadre investigative congiunte.</p>
<p class="absatz ">Per la cooperazione e il coordinamento a livello nazionale viene gestito, in seno alla Confederazione e con il coinvolgimento dei Cantoni, l’organo operativo di coordinamento «TETRA». Il Comitato nazionale contro il terrorismo (CNAT) è l’organo di coordinamento politico del Consiglio federale. Il CNAT si occupa del coordinamento della condotta e della comunicazione politiche tra Confederazione e Cantoni in situazioni di terrorismo. Lo Stato maggiore di condotta della polizia provvede al coordinamento nazionale dei mezzi e delle misure di polizia in caso di evento concreto.</p>
</div></section><section id="lvl_5/lvl_5_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5_3">5.3 Relazione della politica estera con gli ambiti d’intervento</a>
</h2>
<div class="collapseable">
<p class="absatzvor ">La politica estera interagisce in modo reciproco con tutti gli ambiti d’intervento strategici. Le misure esposte qui di seguito sono legate in modo specifico alla politica estera.</p>
<p class="absatzvor-kurs man-font-style-italic ">Partecipazione a piattaforme internazionali:</p>
<dl>
<dt>– </dt>
<dd>adottare un atteggiamento coerente nei vari ambiti della politica estera, in linea con i partner e con le esigenze della sicurezza interna (p. es. autorità di sicurezza, di perseguimento penale e di controllo alla frontiera), del diritto penale internazionale, del diritto internazionale umanitario, della politica di pace e dei diritti umani, della politica della piazza finanziaria, della politica di sicurezza, della cooperazione allo sviluppo e dell’aiuto umanitario;</dd>
<dt>– </dt>
<dd>assicurare una partecipazione attiva della Svizzera alle organizzazioni internazionali sui temi della prevenzione della radicalizzazione terroristica e del terrorismo (ONU, Organizzazione per la sicurezza e la cooperazione in Europa [OSCE], Consiglio d’Europa, «Groupe d’action financière» [GAFI], «Global counterterrorism forum» [GCTF] ecc.);</dd>
<dt>– </dt>
<dd>promuovere gli sforzi internazionali e la Ginevra internazionale come piattaforma per la prevenzione della radicalizzazione terroristica e per la lotta alle cause del terrorismo («Global community engagement and resilience fund» [GCERF] ecc.).</dd>
</dl>
<p class="absatzvor-kurs man-font-style-italic ">Misure fondate sul diritto o il partenariato:</p>
<dl>
<dt>– </dt>
<dd>adempiere gli impegni internazionali in materia di lotta al terrorismo e al suo finanziamento;</dd>
<dt>– </dt>
<dd>adoperarsi per garantire procedure conformi allo Stato di diritto nell’ambito delle sanzioni dell’ONU («listing/delisting»);</dd>
<dt>– </dt>
<dd>impegnarsi, nella lotta al terrorismo, a favore del rispetto dei diritti umani, del diritto internazionale umanitario e del diritto in materia di rifugiati;</dd>
<dt>– </dt>
<dd>adoperarsi per garantire la piena efficacia delle azioni umanitarie nel rispetto degli obblighi di neutralità, imparzialità e indipendenza.</dd>
</dl>
<p class="absatzvor-kurs man-font-style-italic ">Sensibilizzazione:</p>
<dl>
<dt>– </dt>
<dd>fornire ad autorità, media e popolazione informazioni generali, ma anche specifiche e mirate, sulle misure in materia di politica estera.</dd>
</dl>
</div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Verifica della strategia</a>
</h1>
<div class="collapseable"><p class="absatzvor ">La strategia verrà sottoposta a valutazione dopo quattro anni e sarà adeguata laddove necessario.</p></div></section></main>
</div></body>
</html>
