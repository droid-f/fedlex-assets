<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><h1 class="erlasstitel botschafttitel ">Designazione di norme tecniche per i prodotti a bassa tensione conformemente all’ordinanza sui prodotti elettrici a bassa tensione (OPBT)</h1></div>
<main id="maintext"><p class="verweisartkursiv man-font-style-italic ">1. Situazione iniziale</p>
<dl class="man-template-absatz-struktur-1">
<dt>1.1. </dt>
<dd>In virtù dell’articolo 7 dell’ordinanza del 25 novembre 2015<sup><a href="#fn-d7e14" id="fnbck-d7e14">1</a></sup> sui prodotti a bassa tensione (OPBT), d’intesa con la Segreteria di Stato dell’economia (SECO), l’Ufficio federale dell’energia (UFE) è autorizzato a designare le norme tecniche idonee a concretizzare i requisiti essenziali per i prodotti a bassa tensione. Per quanto possibile, designa norme armonizzate a livello internazionale. Con l’applicazione delle norme designate si presume che siano soddisfatti i requisiti essenziali.</dd>
<dt>1.2. </dt>
<dd>Nell’ambito dell’applicazione della direttiva 2014/35/UE<sup><a href="#fn-d7e29" id="fnbck-d7e29">2</a></sup>, la Commissione europea ha designato norme tecniche nella decisione di esecuzione (UE) 2023/2723<sup><a href="#fn-d7e38" id="fnbck-d7e38">3</a></sup>. Questa decisione di esecuzione è stata modificata dalla decisione di esecuzione (UE) 2024/1198, GU L del 23.04.2024.</dd>
</dl>
<p class="verweisartkursiv man-font-style-italic ">2. Designazione</p>
<dl class="man-template-absatz-struktur-1">
<dt>2.1. </dt>
<dd>D’intesa con la SECO, l’UFE designa le norme tecniche designate secondo le pubblicazioni dell’UE di cui alla sezione 1.2.</dd>
<dt>2.2. </dt>
<dd>La designazione di norme armonizzate non ne contempla le prefazioni né gli allegati nazionali o elementi affini.</dd>
</dl>
<p class="verweisartkursiv man-font-style-italic ">3. Sostituzione della designazione precedente</p>
<p class="absatz ">La presente designazione sostituisce la designazione dell’11 gennaio 2024<sup><a href="#fn-d7e59" id="fnbck-d7e59">4</a></sup>.</p>
<p class="verweisartkursiv man-font-style-italic ">4. Consultazione e ottenimento</p>
<dl class="man-template-absatz-struktur-1">
<dt>4.1. </dt>
<dd>Le norme designate possono essere consultate od ottenute come segue: <dl>
<dt>a. </dt>
<dd>consultazione gratuita od ottenimento a pagamento presso l’Associazione Svizzera di Normazione (SNV), Sulzerallee 70, 8404 Winterthur (www.snv.ch, telefono: 052 224 54 54);</dd>
<dt>b. </dt>
<dd>ottenimento a pagamento presso Electrosuisse, Luppmenstrasse 1, 8320 Fehraltorf (www.electrosuisse.ch, telefono: 058 595 11 11).</dd>
</dl>
</dd>
<dt>4.2. </dt>
<dd>Un elenco consolidato delle norme tecniche designate è disponibile sul sito della Commissione europea<sup><a href="#fn-d7e88" id="fnbck-d7e88">5</a></sup>. L’elenco è puramente informativo e non esplica effetti giuridici.</dd>
</dl>
<p class="verweisartkursiv man-font-style-italic ">5. Conformità dei requisiti essenziali</p>
<p class="absatz ">Le norme tecniche designate permettono di concretizzare i requisiti essenziali di cui all’articolo 5 OPBT, che corrisponde all’articolo 3 della direttiva 2014/35/UE.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">15 maggio 2024</p>
				</td>
				<td>
					
					<p class="unterschriftenfi1 ">Ufficio federale dell’energia:</p>
					<p class="unterschriftenfi ">Benoît Revaz, Direttore</p>
				</td>
			</tr>
		</table></div></main>
</div></body>
</html>
