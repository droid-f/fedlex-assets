<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della commissione della concorrenza</h1>
<p class="absatz ">(articolo 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli [LCart]; RS <i>251</i>)</p>
<p class="absatz ">Il 15 gennaio 2024 la Segreteria della Commissione della concorrenza, in accordo con un membro della Presidenza, ha aperto un’inchiesta giusta l’articolo 27 LCart contro BMW (Schweiz) AG così come le società a lei affiliate e facenti parte del suo gruppo (Gruppo BMW).</p>
<p class="absatz ">La Segreteria della Commissione della concorrenza dispone di indizi secondo i quali il Gruppo BMW deterrebbe una posizione dominante relativa nei confronti di un distributore e riparatore autorizzato e ne ha abusato e/o ne sta abusando (art. 7 LCart). In particolare, vi sono indizi secondo cui BMW (Schweiz) AG ha indotto un distributore e riparatore autorizzato a investire milioni, interrompendo successivamente la collaborazione inaspettatamente senza una soluzione provvisoria adeguata. Tale comportamento potrebbe aver ostacolato e/o potrebbe ostacolare l’accesso o l’esercizio della concorrenza del distributore e riparatore autorizzato, o averlo svantaggiato e/o lo sta svantaggiando (art. 7 cpv. 1 LCart). Il comportamento di BMW (Schweiz) AG potrebbe in particolare costituire un rifiuto inammissibile di relazioni commerciali (art. 7 cpv. 2 lit. a LCart), una discriminazione inammissibile di partner commerciali in materia di prezzi o di altre condizioni commerciali (art. 7 cpv. 2 lit. b LCart) o un’imposizione inammissibile di prezzi inadeguati o di altre condizioni commerciali inadeguate (art. 7 cpv. 2 lit. c LCart).</p>
<p class="absatz ">I terzi interessati che desiderano partecipare alla procedura possono annunciarsi presso la Segreteria della Commissione della concorrenza entro 30 giorni a partire dal giorno della presente pubblicazione. Giusta l’articolo 43 capoverso 1 lettere a–c LCart possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p class="absatz ">Gli annunci vanno indirizzati alla Segreteria della Commissione della concorrenza, Hallwylstrasse 4, 3003 Berna, telefono: 058 462 20 40, e-mail: info@comco.admin.ch.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">25 gennaio 2024</p>
				</td>
				<td>
					
					<p class="unterschriftenfi1 ">Segreteria della Commissione della concorrenza</p>
				</td>
			</tr>
		</table></div>
<p class="abstand1seite "></p>
</div></div></body>
</html>
