<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza <br>concernente l’apertura di un’indagine «Construction Neuchâtel»</h1>
<p class="absatz ">(articolo 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart, RS <i>251</i>)</p>
<p class="absatz ">Il 20 novembre 2023, la Segreteria della Commissione della concorrenza, di concerto con un membro della presidenza, ha avviato un’indagine ai sensi dell’articolo 27 LCart contro Arrigo SA, Arrigo Holding SA, Duckert SA, Groupe Zuttion SA e Zuttion Construction SA e le loro società affiliate (di seguito: destinatari dell’indagine). Il 4 marzo 2024, la Segreteria della Commissione della concorrenza, d’intesa con un membro della presidenza, ha esteso l’indagine a Bieri et Grisoni S.A., Entreprise de construction Sambiagio SA, Fonseca Holding SA, F. Bernasconi et Cie SA, F. Piémontesi S.A., G. Frey et Fils SA, Guido Cerini &amp; Cie, Implenia Schweiz AG, Implenia AG, L.B.G. S.A., Marti Arc Jura SA, Marti Holding AG, Perucchini SA, Piemontesi Savagnier SA, S. Facchinetti S.A., Spinedi SA, TPA SA, VB constructions Sàrl e Von Arx S.A. Peseux e le loro società affiliate (di seguito ugualmente: i destinatari dell’indagine).</p>
<p class="absatz ">La Segreteria dispone di elementi per ritenere che i destinatari dell’indagine, al più tardi dal 2013 e fino almeno al 2023, abbiano coordinato le loro offerte per le gare d’appalto nel cantone Neuchâtel e nelle regioni limitrofe, con alcuni destinatari dell’indagine che periodicamente lo hanno fatto regolarmente. In particolare, i destinatari dell’indagine si sarebbero scambiati offerte e indicazioni sui prezzi verbalmente e/o via e‑mail, concordando così l’aggiudicatario designato e i prezzi da sottoporre per i progetti di costruzione, in particolare nel campo dell’edilizia e del genio civile. Tali comportamenti possono costituire un accordo illecito sui prezzi e sulla ripartizione del mercato in funzione dei partner commerciali, conformemente all’articolo 5 capoverso 1 in combinato disposto con l’articolo 5 capoverso 3 lettera a e lettera c LCart. </p>
<p class="absatz ">Entro 30 giorni dalla pubblicazione di questa comunicazione, terzi possono annunciare alla Segreteria della Commissione della concorrenza la loro intenzione di partecipare a quest’inchiesta. Secondo l’articolo 43 capoverso 1 lettere a–c LCart, possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto di dedicano alla difesa dei consumatori.</dd>
</dl>
<p class="absatz man-text-align-left ">Richieste in questo senso sono da sottoporre al seguente indirizzo: Segreteria della Commissione della concorrenza, Hallwylstrasse 4, 3003 Berna, Telefono 058 462 20 40.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">19 marzo 2024</p>
				</td>
				<td>
					
					<p class="unterschriftenfi1 man-text-align-right ">Segreteria della Commissione della concorrenza</p>
				</td>
			</tr>
		</table></div>
</div></div></body>
</html>
