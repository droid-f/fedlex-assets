<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Designazione di norme tecniche per i prodotti a bassa tensione conformemente all’ordinanza sui prodotti elettrici a bassa tensione (OPBT)</h1>
<p class="man-template-tab-utit-kurs tab-utit9pt-kurs man-font-style-italic ">1. Situazione iniziale</p>
<dl class="man-template-absatz-struktur-1">
<dt>1.1. </dt>
<dd>In virtù dell’articolo 7 dell’ordinanza del 25 novembre 2015<sup><a href="#fn-d7e13" id="fnbck-d7e13">1</a></sup> sui prodotti a bassa tensione (OPBT), d’intesa con la Segreteria di Stato dell’economia (SECO), l’Ufficio federale dell’energia (UFE) è autorizzato a designare le norme tecniche idonee a concretizzare i requisiti essenziali per i prodotti a bassa tensione. Per quanto possibile, designa norme armonizzate a livello internazionale. Con l’applicazione delle norme designate si presume che siano soddisfatti i requisiti essenziali.</dd>
<dt>1.2. </dt>
<dd>Nell’ambito dell’applicazione della direttiva 2014/35/UE<sup><a href="#fn-d7e28" id="fnbck-d7e28">2</a></sup>, la Commissione europea ha designato norme tecniche nella decisione di esecuzione (UE) 2023/2723<sup><a href="#fn-d7e37" id="fnbck-d7e37">3</a></sup>. Questa decisione di esecuzione è stata modificata dalla:<dl>
<dt>– </dt>
<dd>decisione di esecuzione (UE) 2024/1198, GU L del 23.04.2024,</dd>
<dt>– </dt>
<dd>decisione di esecuzione (UE) 2024/2764, GU L del 31.10.2024.</dd>
</dl>
</dd>
</dl>
<p class="man-template-tab-utit-kurs tab-utit9pt-kurs man-font-style-italic ">2. Designazione</p>
<dl class="man-template-absatz-struktur-1">
<dt>2.1. </dt>
<dd>D’intesa con la SECO, l’UFE designa le norme tecniche designate secondo le pubblicazioni dell’UE di cui alla sezione 1.2.</dd>
<dt>2.2. </dt>
<dd>La designazione di norme armonizzate non ne contempla le prefazioni né gli allegati nazionali o elementi affini.</dd>
</dl>
<p class="man-template-tab-utit-kurs tab-utit9pt-kurs man-font-style-italic ">3. Sostituzione della designazione precedente</p>
<p class="absatz ">La presente designazione sostituisce la designazione dell’15 maggio 2024<sup><a href="#fn-d7e65" id="fnbck-d7e65">4</a></sup>.</p>
<p class="man-template-tab-utit-kurs tab-utit9pt-kurs man-font-style-italic ">4. Consultazione e ottenimento</p>
<dl class="man-template-absatz-struktur-1">
<dt>4.1. </dt>
<dd>Le norme designate possono essere consultate od ottenute come segue: <dl>
<dt>a. </dt>
<dd>consultazione gratuita od ottenimento a pagamento presso l’Associazione Svizzera di Normazione (SNV), Sulzerallee 70, 8404 Winterthur (www.snv.ch, telefono: 052 224 54 54);</dd>
<dt>b. </dt>
<dd>ottenimento a pagamento presso Electrosuisse, Luppmenstrasse 1, 8320 Fehraltorf (www.electrosuisse.ch, telefono: 058 595 11 11).</dd>
</dl>
</dd>
<dt>4.2. </dt>
<dd>Un elenco consolidato delle norme tecniche designate è disponibile sul sito della Commissione europea<sup><a href="#fn-d7e94" id="fnbck-d7e94">5</a></sup>. L’elenco è puramente informativo e non esplica effetti giuridici.</dd>
</dl>
<p class="man-template-tab-utit-kurs tab-utit9pt-kurs man-font-style-italic ">5. Conformità dei requisiti essenziali</p>
<p class="absatz ">Le norme tecniche designate permettono di concretizzare i requisiti essenziali di cui all’articolo 5 OPBT, che corrisponde all’articolo 3 della direttiva 2014/35/UE.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 ">19 novembre 2024</p>
				</td>
				<td>
					
					<p class="unterschriftenfi1 ">Ufficio federale dell’energia:</p>
					<p class="unterschriftenfi ">Benoît Revaz, Direttore</p>
				</td>
			</tr>
		</table></div>
<div class="footnotes">
<p id="fn-d7e13"><sup><a href="#fnbck-d7e13">1</a></sup><sup></sup> <a href="https://fedlex.data.admin.ch/eli/cc/2016/17" target="_blank">RS <b>734.26</b></a></p>
<p id="fn-d7e28"><sup><a href="#fnbck-d7e28">2</a></sup><sup></sup> Direttiva 2014/35/UE del Parlamento europeo e del Consiglio, del 26 febbraio 2014, concernente l’armonizzazione delle legislazioni degli Stati membri relative alla messa a disposizione sul mercato del materiale elettrico destinato a essere adoperato entro taluni limiti di tensione; GU L 96 del 29.3.2014, pag. 357<i> </i></p>
<p id="fn-d7e37"><sup><a href="#fnbck-d7e37">3</a></sup><sup></sup> Decisione di esecuzione (UE) 2023/2723 della Commissione, del 6 dicembre 2023, relativa alle norme armonizzate per il materiale elettrico elaborate a sostegno della direttiva 2014/35/UE del Parlamento europeo e del Consiglio, GU L del 13.12.2023.</p>
<p id="fn-d7e65"><sup><a href="#fnbck-d7e65">4</a></sup><sup></sup>  <a href="https://fedlex.data.admin.ch/eli/fga/2024/1066" target="_blank">FF <b>2024</b> 1066</a></p>
<p id="fn-d7e94"><sup><a href="#fnbck-d7e94">5</a></sup><sup></sup>  https://ec.europa.eu/docsroom/documents/59094</p>
</div>
</div></div></body>
</html>
