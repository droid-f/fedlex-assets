<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>inerente all’assegnazione della chirurgia viscerale complessa altamente specializzata, sottosettori resezione dell’esofago negli adulti, resezione del pancreas negli adulti e resezione epatica negli adulti, nella medicina altamente specializzata (MAS)</h1>
<p class="erlassdatum ">del 28 novembre 2024</p>
</div>
<div id="preamble"><div>
<p class="absatz ">Dopo aver preso visione della proposta dell’Organo scientifico MAS, l’Organo decisionale previsto dalla Convenzione intercantonale sulla medicina altamente specializzata (Organo decisionale MAS), in occasione della seduta del 28 novembre 2024, conformemente all’articolo 39 capoverso 2bis della legge federale sull’assicurazione malattie (LAMal; RS <i>832.10</i>) del 18 marzo 1994 e all’articolo 3 capoversi 3, 4 e 5 della Convenzione intercantonale sulla medicina altamente specializzata (CIMAS), ha deciso quanto segue:</p>
<p class="man-template-tab-untertit ">Assegnazione nella MAS</p>
<p class="absatz ">I tre seguenti sottosettori della chirurgia viscerale complessa altamente specializzata vengono assegnati nella medicina altamente specializzata<sup><a href="#fn-d7e20" id="fnbck-d7e20">1</a></sup>:</p>
<dl>
<dt>– </dt>
<dd>resezione dell’esofago negli adulti</dd>
<dt>– </dt>
<dd>resezione del pancreas negli adulti</dd>
<dt>– </dt>
<dd>resezione epatica negli adulti</dd>
</dl>
<p class="absatz ">L’assegnazione degli ulteriori due sottosettori della chirurgia viscerale complessa altamente specializzata, la resezione bassa del retto negli adulti e la chirurgia bariatrica complessa, resta valida secondo la decisione del 21 gennaio 2016<sup><a href="#fn-d7e43" id="fnbck-d7e43">2</a></sup>.</p>
<p class="absatz ">La decisione è parte integrante dell’elenco comune degli ospedali dei Cantoni contraenti ai sensi dell’articolo 39 LAMal in combinato disposto con l’articolo 3 capoverso 4 CIMAS e costituisce la base per le decisioni di pianificazione e attribuzione nel settore in questione.</p>
<p class="man-template-tab-untertit ">Comunicazione e pubblicazione</p>
<p class="absatz ">Il rapporto sui risultati della consultazione sull’assegnazione della chirurgia viscerale complessa altamente specializzata, sottosettori resezione dell’esofago negli adulti, resezione del pancreas negli adulti e resezione epatica negli adulti nella medicina altamente specializzata del 28 novembre 2024 e il rapporto conclusivo sull’assegnazione della chirurgia viscerale complessa altamente specializzata, sottosettori resezione dell’esofago negli adulti, resezione del pancreas negli adulti e resezione epatica negli adulti nella medicina altamente specializzata del 28 novembre 2024 possono essere consultati sul sito internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk-cds.ch
			</a>). </p>
<p class="absatz ">La presente decisione viene pubblicata nel Foglio federale.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">10 dicembre 2024</p>
				</td>
				<td>
					
					<p class="unterschriftenfi1 ">Per l’Organo decisionale MAS:</p>
					<p class="unterschriftenfi ">La presidente, Natalie Rickli</p>
				</td>
			</tr>
		</table></div>
<div class="footnotes">
<p id="fn-d7e20"><sup><a href="#fnbck-d7e20">1</a></sup><sup></sup>  L’assegnazione delle prestazioni mediche nel settore MAS avviene sulla base della Classificazione svizzera degli interventi chirurgici (CHOP). Il sistema di classificazione è adeguato annualmente. Di conseguenza, deve essere aggiornata ogni anno anche la rappresentazione delle prestazioni MAS. La rappresentazione delle prestazioni mediche in base alla Classificazione svizzera degli interventi chirurgici (CHOP) è pubblicata sul sito internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk-cds.ch
			</a>).</p>
<p id="fn-d7e43"><sup><a href="#fnbck-d7e43">2</a></sup><sup></sup>  Pubblicata il 9 febbraio 2016 nel Foglio federale (<a href="https://fedlex.data.admin.ch/eli/fga/2016/153" target="_blank">FF <b>2016</b> 670</a>).</p>
</div>
</div></div>
</div></body>
</html>
