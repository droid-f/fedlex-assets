<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione di modifica<br>della decisione del 10 gennaio 2024 concernente una modifica temporanea della struttura dello spazio aereo svizzero per una campagna di misurazione degli aerosol e dei gas traccia presenti nell’atmosfera, condotta tramite un pallone cervo volante (helikite) dal Politecnico federale di Losanna (di seguito: PFL), «Campagna Turtmann»</h1>
<p class="erlassdatum ">del 19 febbraio 2024</p>
</div>
<div id="preamble">
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr ">Autorità di decisione:</p>
				</td>
				<td>
					
					<p class="man-template-tab-krpr ">Ufficio federale dell’aviazione civile, 3003 Berna (UFAC) </p>
				</td>
			</tr>
			<tr>
				
				<td>
					
					<p class="man-template-tab-krpr ">Oggetto: </p>
				</td>
				<td>
					
					<p class="man-template-tab-krpr ">Dal 1° al 29 febbraio 2024, nel quadro del progetto di ricerca «Campagna Turtmann», il PFL effettua diverse misurazioni degli aerosol e dei gas traccia presenti nell’atmosfera nella regione di Turtmann (Cantone Vallese) per mezzo di un pallone cervo volante. A tale scopo, con decisione dell’UFAC del 10 gennaio 2024, era stata autorizzata l’istituzione di una zona regolamentata («Tempo Restricted Area», di seguito: TEMPO LSR) attivabile per un periodo limitato durante una finestra temporale compresa fra il 1° e il 29 febbraio 2024; le condizioni di utilizzazione di questa TEMPO LSR prevedevano che essa potesse essere attivata soltanto durante un blocco continuo di due settimane. Il 12 febbraio 2024 il PFL ha presentato all’UFAC una richiesta di estensione di questo blocco di attivazione fino alla fine della finestra temporale approvata (29 febbraio 2024) perché, per svariati motivi, il blocco di due settimane non è sufficiente.</p>
				</td>
			</tr>
			<tr>
				
				<td>
					
					<p class="man-template-tab-krpr ">Basi giuridiche:</p>
				</td>
				<td>
					
					<p class="man-template-tab-krpr ">Secondo gli articoli 8<i>a</i> e 40 della legge sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza concernente il servizio della sicurezza aerea (OSA; RS <i>748.132.1</i>) e d’intesa con l’autorità aeronautica militare (Military Aviation Authority), le Forze aeree e Skyguide, l’UFAC definisce la struttura dello spazio aereo e le classi di quest’ultimo. In virtù dell’articolo 10 dell’ordinanza concernente le norme di circolazione per aeromobili (ONCA; RS <i>748.121.11</i>), l’UFAC può designare zone regolamentate e zone pericolose per garantire la sicurezza aerea. In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				<td>
					
					<p class="man-template-tab-krpr ">Contenuto della decisione:</p>
				</td>
				<td><dl>
<dt>1.</dt>
<dd>il numero 2 lettera b) del dispositivo della decisione dell’UFAC del 10 gennaio 2024 concernente una modifica temporanea della struttura dello spazio aereo svizzero per una campagna di misurazione degli aerosol e dei gas traccia presenti nell’atmosfera, condotta tramite un pallone cervo volante (helikite) dal Politecnico federale di Losanna («Campagna Turtmann») è modificata come segue (modifiche in grassetto):</dd>
<dt></dt>
<dd>«La TEMPO LSR Turtmann può essere attivata nell’arco <b>delle</b> quattro settimane <b>(v. n. 4)</b>, durante un blocco continuo <b>sino alla fine della finestra temporale autorizzata (29 febbraio 2024)</b>, a seconda delle condizioni meteorologiche.»</dd>
<dt>2.</dt>
<dd><u>Le restanti parti del dispositivo della decisione del 10 gennaio 2024 rimangono in vigore invariate.</u></dd>
<dt>3.</dt>
<dd>Per la presente decisione di modifica viene riscosso un emolumento di 600 franchi, a carico della richiedente.</dd>
<dt>4.</dt>
<dd>La presente decisione di modifica è notificata al PFL mediante raccomandata con avviso di ricevimento. Una copia della presente decisione è inoltre trasmessa a tutte le parti interpellate che hanno presentato un parere. </dd>
</dl></td>
			</tr>
			<tr>
				
				<td>
					
					<p class="man-template-tab-krpr ">Destinatari:</p>
				</td>
				<td>
					
					<p class="man-template-tab-krpr ">La presente decisione di modifica interessa tutti coloro che, in qualche modo, utilizzano questo spazio aereo o che vi svolgono attività suscettibili d’influire sullo stesso e, in tal modo, sulla sicurezza del traffico aereo.</p>
				</td>
			</tr>
			<tr>
				
				<td>
					
					<p class="man-template-tab-krpr ">Deposito pubblico:</p>
				</td>
				<td>
					
					<p class="man-template-tab-krpr ">La presente decisione di modifica viene notificata agli utenti dello spazio aereo tramite pubblicazione nel Foglio federale in tedesco, francese e italiano. La presente decisione è inoltre pubblicata sul sito Internet dell’UFAC (<a href="http://www.ufac.admin.ch" target="_blank">
							www.ufac.admin.ch
						</a>) e può essere richiesta telefonicamente all’UFAC al numero 058 467 40 53 (Divisione Sicurezza delle infrastrutture). </p>
				</td>
			</tr>
			<tr>
				
				<td>
					
					<p class="man-template-tab-krpr ">Rimedi giuridici:</p>
				</td>
				<td>
					
					<p class="man-template-tab-krpr ">Contro la presente decisione di modifica può essere interposto ricorso presso il Tribunale amministrativo federale, Casella postale, 9023 San Gallo entro 30 giorni dalla notifica. L’atto di ricorso deve essere inoltrato in duplice copia. Deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso dei ricorrenti. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">4 marzo 2024</p>
				</td>
				<td>
					
					<p class="unterschriftenfi1 ">Ufficio federale dell’aviazione civile:</p>
					<p class="unterschriftenfi ">Il vicedirettore, Martin Bernegger</p>
				</td>
			</tr>
		</table></div>
<?del-struct abstand4pt><p class="abstand1seite "></p>
</div>
</div></body>
</html>
