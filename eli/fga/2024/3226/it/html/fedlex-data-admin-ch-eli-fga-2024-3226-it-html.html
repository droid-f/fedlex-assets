<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione di portata generale <br>dell’Ufficio federale della sicurezza alimentare e di veterinaria (USAV)<br>concernente l’importazione e l’immissione temporanea sulmercato di un vaccino non omologato contro la malattia emorragica epizootica (EHD)</h1>
<p class="erlassdatum ">del 16 dicembre 2024</p>
</div>
<div id="preamble"><div>
<p class="man-template-tab-untertit ">1. Fattispecie</p>
<p class="absatz ">1.1  La malattia emorragica epizootica (EHD) è un’epizoozia da combattere che colpisce ruminanti selvatici e domestici (in particolare bovini) e, come la febbre catarrale ovina, viene trasmessa da insetti pungitori (cfr. art. 4 lett. g<sup>bis</sup> dell’ordinanza sulle epizoozie; RS <i>916.401</i>). L’EHD si sta diffondendo dal Portogallo e dalla Spagna attraverso la Francia verso est e nord-est. Il rischio di una diffusione naturale dell’EHD attraverso i vettori è in aumento anche in Svizzera.</p>
<p class="absatz ">1.2  Vista la rapida diffusione del virus e del suo avvicinarsi al confine svizzero, vi è una grande necessità di un vaccino per proteggere i ruminanti in Svizzera. Un vaccino omologato non è tuttavia disponibile né in Svizzera né in un altro Paese con un controllo dei medicamenti equivalente. </p>
<p class="absatz ">1.3  In alcuni Paesi dell’UE, contro la malattia emorragica epizootica di sierotipo 8 viene utilizzato senza omologazione il vaccino<b> Hepizovac </b>(fabbricante: CZ Vaccines S.A.U.) (autorizzazione d’uso temporanea ai sensi dell’art. 110 par. 2 del regolamento del Parlamento europeo e del Consiglio relativo ai medicinali veterinari [UE 2019/6]).</p>
<p class="man-template-tab-untertit ">2. Considerandi</p>
<p class="absatz ">2.1  Secondo gli articoli 9 e 20 capoverso 1 della legge sugli agenti terapeutici (LATer; RS <i>812.21</i>), i medicamenti a uso veterinario possono essere importati e immessi in commercio soltanto se sono omologati o se non sono soggetti all’obbligo di omologazione. </p>
<p class="absatz ">2.2  Secondo l’articolo 9 della legge sulle epizoozie (LFE; RS <i>916.40</i>), la Confederazione e i Cantoni prendono i provvedimenti che, secondo la scienza e l’esperienza, sembrano atti a impedire l’insorgere o il diffondersi di un’epizoozia. </p>
<p class="absatz ">2.3  Il vaccino di cui al numero 1.3 non è omologato né in Svizzera né in un Paese con un controllo dei medicamenti equivalente. Non potendo al momento prevedere l’omologazione di un vaccino contro la malattia emorragica epizootica di sierotipo 8 in un futuro prossimo, l’importazione e l’immissione temporanea sul mercato del vaccino non omologato vengono approvate sulla base dell’articolo 9 LFE. La decisione di portata generale è provvisoriamente valida fino al 30 giugno 2025.</p>
<p class="absatz ">2.4  L’informazione professionale relativa al vaccino deve essere disponibile in una lingua nazionale.</p>
<p class="absatz ">2.5  Le buone pratiche di fabbricazione e distribuzione (GMP/GDP) devono essere rispettate anche durante la manipolazione del vaccino di cui al numero 1.3. Possono pertanto importare il vaccino soltanto le imprese già titolari di un’autorizzazione di Swissmedic per l’importazione e il commercio all’ingrosso di medicamenti veterinari pronti per l’uso, compreso il rilascio all’immissione sul mercato, che hanno la loro sede sociale o una filiale in Svizzera. Devono verificare che il vaccino importato sia stato tecnicamente autorizzato al rilascio dal rispettivo fabbricante.</p>
<p class="absatz ">2.6  Le ditte necessitano di un’ulteriore autorizzazione dell’USAV per importare il vaccino ai fini della distribuzione temporanea in Svizzera. A tal fine, devono fornire all’USAV le seguenti informazioni: </p>
<dl>
<dt>– </dt>
<dd>denominazione del preparato; </dd>
<dt>– </dt>
<dd>nome e indirizzo dell’esportatore;</dd>
<dt>– </dt>
<dd>nome e indirizzo dell’importatore;</dd>
<dt>– </dt>
<dd>ufficio doganale.</dd>
</dl>
<p class="absatz ">L’USAV esamina la domanda e, se necessario, rilascia un’autorizzazione d’importazione. Questa autorizzazione deve essere allegata alla partita per lo sdoganamento.</p>
<p class="absatz ">2.7  Prima che il responsabile tecnico del distributore svizzero conceda il rilascio all’immissione sul mercato svizzero, l’USAV verifica la documentazione di ogni lotto importato. A tal fine, il distributore svizzero deve presentare all’USAV i seguenti documenti: </p>
<dl>
<dt>– </dt>
<dd>immagini di un campione; almeno in un’immagine devono figurare il numero di lotto e la data di scadenza;</dd>
<dt>– </dt>
<dd>documentazione del lotto del fabbricante: devono essere inclusi la dichiarazione di conformità e il rilascio tecnico della persona qualificata (certificato di partita [Batch Certificate] o certificato di conformità [Certificate of Conformity]). </dd>
</dl>
<p class="absatz ">Il lotto può essere immesso sul mercato solo dopo l’approvazione dell’USAV.</p>
<p class="absatz ">Chiunque importi il vaccino di cui al numero 1.3, lo immetta sul mercato o lo utilizzi sugli animali può notificare gli effetti indesiderati e i fenomeni. Il punto di contatto per notificare casi di farmacovigilanza è Swissmedic (vetvigilance@swissmedic.ch).</p>
<p class="absatz ">2.8  I detentori di animali devono tenere un registro dell’uso, dell’entrata e dell’uscita del vaccino di cui al numero 1.3.</p>
<p class="absatz ">2.9  Non appena un vaccino è omologato in Svizzera o in un Paese con un controllo dei medicamenti equivalente ed è disponibile per la Svizzera, il vaccino non omologato di cui al numero 1.3 non può più essere immagazzinato. Un eventuale vaccino non omologato già importato può tuttavia essere distribuito e utilizzato fino a esaurimento delle scorte. </p>
<p class="absatz ">2.10  Secondo l’articolo 59<i>b</i> capoverso 2 LFE, le opposizioni contro le decisioni basate sulla LFE non hanno effetto sospensivo. La presente decisione è pertanto immediatamente esecutiva.</p>
<p class="man-template-tab-untertit ">Sulla base dell’articolo 9 LFE, l’USAV decide che:</p>
<p class="absatz ">1.  Fatto salvo il numero 5, il vaccino <b>Hepizovac </b>(fabbricante: CZ Vaccines S.A.U.) contro la malattia emorragica epizootica di sierotipo 8 può essere importato in Svizzera e immesso sul mercato fino al 30 giugno 2025.</p>
<p class="absatz ">2.  L’informazione professionale relativa al vaccino deve essere disponibile in una lingua nazionale.</p>
<p class="absatz ">3.  Le imprese che importano il vaccino di cui al numero 1 e lo immettono sul mercato a titolo temporaneo devono essere titolari di un’autorizzazione di Swissmedic per l’importazione e il commercio all’ingrosso di medicamenti veterinari pronti per l’uso, compreso il rilascio all’immissione sul mercato, osservare le linee guida GMP/GDP e avere la loro sede sociale o una filiale in Svizzera. Devono verificare che il vaccino importato sia stato tecnicamente autorizzato al rilascio dal rispettivo fabbricante. Per importare la merce, devono inoltre essere in possesso di un’ulteriore autorizzazione dell’USAV in conformità con il numero 2.6 delle considerandi.</p>
<p class="absatz ">4.  I detentori di animali che fanno vaccinare i loro animali con il vaccino di cui al numero 1 devono tenere un registro dell’uso, dell’entrata e dell’uscita.</p>
<p class="absatz ">5.  Non appena in Svizzera o in un Paese con un controllo dei medicamenti equivalente è disponibile un vaccino contro la malattia emorragica epizootica di sierotipo 8 legalmente omologato, il vaccino non omologato di cui al numero 1 non può più essere immagazzinato. Fino alla comunicazione pubblica della decisione di omologazione, il vaccino immagazzinato può essere distribuito e utilizzato fino a esaurimento delle scorte.</p>
<p class="absatz ">6.  La presente decisione è pubblicata nel Foglio federale.</p>
</div></div>
<main id="maintext"><article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Rimedi giuridici</a>
</h6>
<div class="collapseable">
<p class="absatz ">Contro la presente decisione può essere presentata opposizione per iscritto entro 10 giorni dalla sua notifica all’Ufficio federale della sicurezza alimentare e di veterinaria (USAV), Schwarzenburgstrasse 155, 3003 Berna (art. 59<i>b</i> cpv. 1 e 3 LFE). L’opposizione deve contenere le conclusioni, i motivi con l’indicazione dei mezzi di prova e la firma. Devono essere allegati la decisione impugnata e i documenti indicati come mezzi di prova, purché siano in possesso dell’opponente (art. 52 cpv. 1 della legge federale del 20 dicembre 1968 sulla procedura amministrativa; RS <i>172.021</i>).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">24 dicembre 2024</p>
				</td>
				<td>
					
					<p class="unterschriftenfi1 ">Ufficio federale della sicurezza alimentare e di veterinaria</p>
				</td>
			</tr>
		</table></div>
<p class="abstand1seite "></p>
</div></article></main>
</div></body>
</html>
