<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>concernente una modifica temporanea della struttura dello spazio aereo svizzero per voli di prova di un Remotely Piloted Aerial System (RPAS) della società di servizi meteorologici Meteomatics AG a Amlikon</h1>
<p class="erlassdatum ">del 10 dicembre 2024</p>
</div>
<div id="preamble"><div>
<p class="man-template-tab-untertit ">Autorità di decisione:</p>
<p class="absatz ">Ufficio federale dell’aviazione civile, 3003 Berna (UFAC)</p>
<p class="man-template-tab-untertit ">Oggetto:</p>
<p class="absatz ">Lo spazio aereo indicato nell’allegato 2 alla presente decisione è riclassificato a tempo determinato in una zona regolamentata, attivabile temporaneamente (TEMPO LSR) con, di fatto, interdizione al volo. All’interno della zona regolamentata, durante gli orari fissati sono vietati i voli con aeromobili estranei all’operazione.</p>
<p class="man-template-tab-untertit ">Basi legali:</p>
<p class="absatz ">Secondo gli articoli 8<i>a</i> e 40 della legge del 21 dicembre 1948 sulla navigazione aerea (LNA; RS <i>748.0)</i> in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>) e d’intesa con l’autorità aeronautica militare (Military Aviation Authority, MAA), le Forze aeree e Skyguide, l’UFAC definisce la struttura dello spazio aereo e l’attribuzione delle classi di quest’ultimo. Per garantire la sicurezza aerea, in virtù dell’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare zone regolamentate e zone pericolose. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
<p class="absatz ">In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
<p class="man-template-tab-untertit ">Contenuto della decisione:</p>
<dl>
<dt>1. </dt>
<dd>La struttura dello spazio aereo svizzero è modificata temporaneamente come segue:</dd>
<dt></dt>
<dd>per voli di prova di un Remotely Piloted Aerial System (RPAS) della società di servizi meteorologici Meteomatics AG viene definita una TEMPO LSR (TEMPO LSR Amlikon). L’estensione laterale e verticale della TEMPO LSR Amlikon è definita nell’allegato 2 alla presente decisione.</dd>
<dt>2. </dt>
<dd>Vengono inoltre fissati i vincoli e le condizioni di utilizzazione seguenti:<dl>
<dt>a) </dt>
<dd>la TEMPO LSR Amlikon può essere richiesta e attivata solo tra le 2330LT e le 0500LT;</dd>
<dt>b) </dt>
<dd>la Meteomatics AG deve sottoporre le sue esigenze in materia di spazio aereo presentando una domanda tramite lo strumento Special Flight Office (SFO) affinché sia garantito il coordinamento tra Skyguide AMC e le unità dell’Air Traffic Service (ATS) interessate;</dd>
<dt>c) </dt>
<dd>la richiedente si coordina con il supervisore ACC di Zurigo in vista del via libera all’utilizzazione della TEMPO LSR Amlikon;</dd>
<dt>d) </dt>
<dd>la richiedente notifica al supervisore ACC di Zurigo la disattivazione della TEMPO LSR Amlikon;</dd>
<dt>e) </dt>
<dd>la richiedente informa la Guardia aerea svizzera di soccorso (Rega) e le Forze aeree per e-mail in merito all’attivazione della TEMPO LSR Amlikon;</dd>
<dt>f) </dt>
<dd>devono essere rispettati i valori di geofencing indicati nella documentazione SORA inoltrata della Master Data List Meteo 250-2021-MDL rev 15.pdf del 03.08.2023:<dl>
<dt>– </dt>
<dd>Meteo-250-2021-SORA, Annex A1.3 <br>(rif. 12_Meteo_250_2021_SORA_5.pdf); e</dd>
<dt>– </dt>
<dd>MM-670/C/M-SORA-AA, Annex A <br>(rif. 13_MM670CM_SORA _AA_3.pdf), §2.4.1.2 «Confinement in a given area»,</dd>
</dl>
</dd>
<dt></dt>
<dd>che delimitano lateralmente e verticalmente la zona entro la quale si svolge il volo RPAS;</dd>
<dt>g) </dt>
<dd>la pubblicazione della TEMPO LSR Amlikon avviene mediante Notice to Airmen (NOTAM) ed è visualizzata tramite il Daily Airspace Bulletin Switzerland (DABS). Se la TEMPO LSR Amlikon attivata non è più necessaria, la Meteomatics AG la disattiva immediatamente mediante NOTAM;</dd>
<dt>h) </dt>
<dd>la Meteomatics AG deve inoltrare per via elettronica a <br>LIFS@bazl.admin.ch una domanda NOTAM con un anticipo di almeno tre giorni lavorativi, servendosi del formulario NOTAM;</dd>
<dt>i) </dt>
<dd>nella TEMPO LSR Amlikon attivata i voli di ricerca e di salvataggio (SAR) e i voli di aeroambulanza (HEMS) sono ammessi a condizione di rispettare la procedura indicata nel Manuale d’informazione aeronautica (AIP), capitolo ENR 5.1 – §1.1;</dd>
<dt>j) </dt>
<dd>per permettere in ogni momento lo svolgimento coordinato dei voli SAR e HEMS nella TEMPO LSR Amlikon, la Meteomatics AG fa sì che i voli di prova possano essere interrotti in qualsiasi momento. Per assicurare il coordinamento con gli operatori di voli SAR e HEMS nonché con il servizio della sicurezza aerea o in caso di necessità con le Forze aeree, la Meteomatics AG pubblica in un NOTAM il numero di telefono di una persona di contatto; </dd>
<dt>k) </dt>
<dd>l’attivazione della TEMPO LSR Amlikon dev’essere coordinata previamente con il capo dell’aerodromo di Amlikon (LSPA);</dd>
<dt>l) </dt>
<dd>le condizioni e gli oneri enunciati nell’autorizzazione dell’UFAC del 7 novembre 2024 («autorizzazione per l’esercizio di aeromobili senza occupanti [Unmanned Aircraft Systems, UAS] «MM-670» in Visual Line of Sight [VLOS] e Beyond Visual Line of Sight» [BVLOS]») vanno integralmente rispettati;</dd>
<dt>m) </dt>
<dd>sempre che siano ricevibili e che non siano prive di oggetto, tutte le richieste contrarie alle disposizioni contenute ai numeri 1 e 2 del dispositivo della presente decisione sono respinte.</dd>
</dl>
</dd>
<dt>3. </dt>
<dd>La modifica temporanea della struttura dello spazio aereo entra in vigore il 1° gennaio 2025, con validità fino al 31 dicembre 2025.</dd>
<dt>4. </dt>
<dd>I costi della presente decisione ammontano a franchi 1000 e sono addossati alla richiedente.</dd>
<dt>5. </dt>
<dd>La presente decisione è notificata alla Meteomatics AG mediante raccomandata con ricevuta di ritorno. Una copia della decisione è trasmessa mediante lettera raccomandata a tutte le parti interpellate che hanno presentato un parere, nonché all’aerodromo di Amlikon e alla Rega.</dd>
</dl>
<p class="man-template-tab-untertit ">Destinatari:</p>
<p class="absatz ">La presente modifica temporanea della struttura dello spazio aereo svizzero è destinata a tutti coloro che, in qualche modo, utilizzano questo spazio aereo o vi svolgono attività suscettibili d’influire sullo stesso e, quindi, sulla sicurezza del traffico aereo.</p>
<p class="man-template-tab-untertit ">Deposito pubblico:</p>
<p class="absatz ">La presente decisione è pubblicata in forma sintetica nel Foglio federale in tedesco, francese e italiano e può essere richiesta tramite la homepage dell’UFAC <br>(<a href="http://www.ufac.admin.ch" target="_blank">
				www.bazl.admin.ch
			</a>) o per e-mail (<a href="mailto:_BAZL-Sekretariat_SI@bazl.admin.ch" target="_blank">
				_BAZL-Sekretariat_SI@bazl.admin.ch
			</a>).</p>
<p class="man-template-tab-untertit ">Rimedi giuridici:</p>
<p class="absatz ">Contro la presente decisione può essere interposto ricorso, entro 30 giorni dalla notifica, presso il Tribunale amministrativo federale, casella postale, 9023 San Gallo. Conformemente all’articolo 22<i>a</i> capoverso 1 lettera c della legge federale del 20 dicembre 1968 sulla procedura amministrativa (PA; RS <i>172.021</i>) il termine non decorre dal 18 dicembre al 2 gennaio incluso. L’atto di ricorso deve essere inoltrato in duplice copia. Deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente, come pure la procura di un eventuale rappresentante.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">18 dicembre 2024</p>
				</td>
				<td>
					
					<p class="unterschriftenfi1 ">Ufficio federale dell’aviazione civile:</p>
					<p class="unterschriftenfi ">Il vicedirettore, Martin Bernegger</p>
				</td>
			</tr>
		</table></div>
</div></div>
<div id="annex"><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2  alla decisione del 10 dicembre 2024 relativa alla TEMPO LSR per voli di prova di un Remotely Piloted Aerial System (RPAS) della società di servizi meteorologici AG a Amlikon</a>
</h1>
<div class="collapseable"><section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">TEMPO LSR Amlikon</a>
</h2>
<div class="collapseable">
<p class="absatz ">47°34'26.1'' N, 9°02'52.2'' E, raggio 200 m</p>
<p class="absatz ">Lower Limit: GND</p>
<p class="absatz ">Upper Limit: FL195</p>
</div></section></div></section></div>
</div></body>
</html>
