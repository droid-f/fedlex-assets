<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Riconsiderazione<br>della decisione dell’UFAC del 16 febbraio 2021 concernente la modifica temporanea della struttura dello spazio aereo svizzero per voli di prova e di formazione in vista dell’introduzione del sistema di droni da ricognizione 15 («ADS 15») delle Forze aeree svizzere, modificata dalla decisione di riconsiderazione del 20 aprile 2021</h1>
<p class="erlassdatum ">del 28 maggio 2024</p>
</div>
<div id="preamble">
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr ">Autorità di decisione:</p>
				</td>
				<td>
					
					<p class="man-template-tab-krpr ">Ufficio federale dell’aviazione civile, 3003 Berna (UFAC)</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Oggetto: </p>
				</td>
				<td>
					
					<p class="man-template-tab-krpr ">La decisione dell’UFAC del 16 febbraio 2021 concernente la modifica temporanea della struttura dello spazio aereo svizzero per voli di prova e di formazione in vista dell’introduzione del sistema di droni da ricognizione 15 (»ADS 15») delle Forze aeree svizzere è parzialmente riconsiderata con la proroga del termine fino al 31 dicembre 2028.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Basi giuridiche:</p>
				</td>
				<td>
					
					<p class="man-template-tab-krpr ">Secondo gli articoli 8<i>a</i> e 40 della legge sulla navigazione aerea (LNA; RS <i>748.0</i>), in combinato disposto con l’articolo 2 capoverso 1 dell’ordinanza concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. In virtù dell’articolo 10<i>a</i> dell’ordinanza concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p class="man-template-tab-krpr ">In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p class="man-template-tab-krpr "><br>Contenuto della decisione:</p>
				</td>
				<td><dl class="man-template-tab-struktur-1">
<dt>1. </dt>
<dd>Il numero 13 del dispositivo della decisione del 16 febbraio 2021 concernente la modifica temporanea della struttura dello spazio aereo svizzero per voli di prova e di formazione in vista dell’introduzione del sistema di droni da ricognizione 15 (»ADS 15») delle Forze aeree svizzere è modificato come segue (modifica in grassetto):</dd>
<dt></dt>
<dd>«La modifica temporanea della struttura dello spazio aereo svizzero secondo il numero 1 del dispositivo della presente decisione entra in vigore il 25 marzo 2021 e rimane in vigore fino al <b>31 dicembre 2028</b>.»</dd>
<dt>2. </dt>
<dd>Le restanti parti del dispositivo della decisione del 16 febbraio 2021 rimangono in vigore invariate, tenendo conto di quanto disposto dalla decisione di riconsiderazione del 20 aprile 2021.</dd>
<dt>3. </dt>
<dd>La presente decisione di riconsiderazione non è soggetta al pagamento di un emolumento.</dd>
<dt>4. </dt>
<dd>La presente decisione è notificata alle Forze aeree, alla MAA e a Skyguide e una copia è inviata a tutte le parti che hanno espresso un parere nell’ambito della procedura relativa alla decisione di riconsiderazione del 28 maggio 2024. </dd>
</dl></td>
			</tr>
			<tr>
				
				
				<td>
					
					<p class="man-template-tab-krpr ">Destinatari:</p>
				</td>
				<td>
					
					<p class="man-template-tab-krpr ">La presente modifica temporanea della struttura dello spazio aereo svizzero è destinata a tutti coloro che, in qualche modo, utilizzano questo spazio aereo o vi svolgono attività suscettibili d’influire sullo stesso e, quindi, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Deposito pubblico:</p>
				</td>
				<td>
					
					<p class="man-template-tab-krpr ">La presente decisione viene notificata agli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta all’UFAC, Divisione Sicurezza delle infrastrutture, telefonando allo 058 467 40 53.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Rimedi giuridici:</p>
				</td>
				<td>
					
					<p class="man-template-tab-krpr ">Contro la presente decisione può essere interposto ricorso, entro 30 giorni dalla notifica, presso il Tribunale amministrativo federale, casella postale, 9023 San Gallo. L’atto di ricorso deve essere inoltrato in duplice copia. Deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso dei ricorrenti. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">5 giugno 2024</p>
				</td>
				<td>
					
					<p class="unterschriftenfi1 ">Ufficio federale dell’aviazione civile</p>
					<p class="unterschriftenfi ">Il direttore: Christian Hegner</p>
				</td>
			</tr>
		</table></div>
<?del-struct abstand4pt><p class="abstand1seite "></p>
</div>
</div></body>
</html>
