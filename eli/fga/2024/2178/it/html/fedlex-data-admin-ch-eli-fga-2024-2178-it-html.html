<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--ad 22.423--><p class="srnummer ">ad 22.423</p>
<h1 class="erlasstitel botschafttitel ">Iniziativa parlamentare<br>Per una stampa scritta indipendente è necessario adeguare gli importi del sostegno indiretto<br>Rapporto della Commissione dei trasporti e delle telecomunicazioni del Consiglio nazionale del 2 luglio 2024<br>Parere del Consiglio federale</h1>
<p class="botschaftdatum ">del 4 settembre 2024</p>
<p class="botschaftlinie "></p>
<p class="salutation ">Onorevoli presidente e consiglieri, </p>
<p class="absatzvor ">conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione dei trasporti e delle telecomunicazioni del Consiglio nazionale del 2 luglio 2024<sup><a href="#fn-d7e23" id="fnbck-d7e23">1</a></sup> concernente l’iniziativa parlamentare 22.423 «Per una stampa scritta indipendente è necessario adeguare gli importi del sostegno indiretto». </p>
<p class="absatzvor ">Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">4 settembre 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="absatz "></p>
<p class="titelbotschaftinnen ">Parere</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/fga/2024/1837" target="_blank">FF <b>2024</b> 1837</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor ">Il 18 marzo 2022 la consigliera nazionale Christine Buillard-Marbach ha depositato l’iniziativa parlamentare 22.423 («Per una stampa scritta indipendente è necessario adeguare gli importi del sostegno indiretto»).</p>
<p class="absatz ">Il progetto elaborato dalla Commissione dei trasporti e delle telecomunicazioni del Consiglio nazionale (CTT-N) contiene i seguenti punti:</p>
<dl>
<dt>– </dt>
<dd>Il contributo per distribuire i quotidiani e i settimanali in abbonamento della stampa regionale e locale deve essere aumentato di 15 milioni di franchi, passando da 30 milioni a 45 milioni di franchi all’anno. Questo dovrebbe sgravare finanziariamente gli editori che pubblicano i giornali e i periodici con diritto al sostegno e permettere a queste di investire maggiori risorse nella trasformazione digitale.</dd>
<dt>– </dt>
<dd>Anche il recapito mattutino dei quotidiani e settimanali in abbonamento della stampa regionale e locale durante la settimana, effettuato da organizzazioni specializzate, deve essere sostenuto con 30 milioni di franchi. Oggi la Confederazione sostiene solo la distribuzione regolare da parte della Posta Svizzera nell’ambito del servizio postale universale, con 50 milioni di franchi all’anno, di cui 30 milioni di franchi sono destinati alla stampa regionale e locale e 20 milioni alla stampa associativa e delle fondazioni.</dd>
<dt>– </dt>
<dd>Una minoranza della Commissione intende anche aumentare di 10 milioni di franchi il contributo annuale per la stampa associativa e le fondazioni, portandolo a 30 milioni di franchi.</dd>
<dt>– </dt>
<dd>I contributi di sostegno devono quindi essere aumentati in totale di 45 milioni di franchi (minoranza +55 mio. fr.), passando da 50 milioni a 95 milioni di franchi (minoranza +105 mio. fr.) all’anno. Al termine di un periodo di sette anni, il sostegno indiretto alla stampa deve cessare del tutto. Una minoranza ha chiesto che trascorsi i sette anni il sostegno venga riportato al livello odierno. </dd>
</dl>
<p class="absatz ">Il progetto è stato discusso dalla CTT-N il 14 novembre 2023 e posto in consultazione. La consultazione è durata dal 20 novembre 2023 al 1<sup>o</sup> marzo 2024. Nella riunione del 29 aprile 2024, la CTT-N ha preso atto del rapporto sui risultati della procedura di consultazione e il 2 luglio 2024 ha adottato il progetto presentandolo al Consiglio nazionale e invitando il Consiglio federale a prendere posizione.</p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Riflessioni di base</a>
</h2>
<div class="collapseable">
<p class="absatzvor " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">In Svizzera, i media indipendenti e pluralistici adempiono un’importante funzione in termini di politica democratica. A causa della digitalizzazione, i ricavi da pubblicità e abbonamenti delle imprese del settore dei media sono in continuo calo. La stampa è particolarmente colpita da questi sviluppi e si trova in una situazione finanziaria difficile. Per tenere conto dell’importanza dei media stampati in termini di politica statale, la distribuzione di giornali e periodici in abbonamento ha beneficiato di sussidi per anni. Il Consiglio federale intende continuare ad attenersi a questo principio. Tuttavia rifiuta per vari motivi un ampliamento del sostegno indiretto alla stampa.</p>
<p class="absatz ">Innanzitutto, a sfavore di un ampliamento del sostegno indiretto alla stampa vi sono riflessioni in materia di politica dei media. Nel suo rapporto del 21 febbraio 2024 in adempimento del postulato Christ 21.3781 del 17 giugno 2021<sup><a href="#fn-d7e98" id="fnbck-d7e98">2</a></sup>, il Consiglio federale propone diverse opzioni per il sostegno ai media. In tale ambito, al centro dell’attenzione vi sono le misure che sostengono in modo specifico le offerte di media locali e regionali<i>, indipendentemente dal canale di diffusione e dal modello commerciale</i>. A tal fine, i contributi attualmente utilizzati per il sostegno indiretto alla stampa saranno riassegnati a medio termine.</p>
<p class="absatz ">La distribuzione regolare di giornali e periodici in abbonamento è parte integrante del mandato di servizio universale della Posta. Negli ultimi dieci anni, la Posta ha costantemente registrato elevate perdite in questo settore e l’ammanco nella copertura dei costi è stato in media di circa 80 milioni di franchi all’anno.</p>
<p class="bild "><img src="image/image5.png"></p>
<p class="absatz ">I prezzi di distribuzione della Posta non coprono i costi. Pertanto la distribuzione dei media stampati è di fatto sussidiata ulteriormente dalla Posta. Ciò ha un impatto negativo sul suo risultato operativo e pregiudica quindi la sua capacità di versare dividendi. In quanto proprietaria della Posta, la Confederazione sostiene indirettamente questi costi. </p>
<p class="absatz ">Da ultimo, vi sono ragioni di politica finanziaria che scoraggiano un ampliamento del sostegno indiretto alla stampa. La difficile situazione finanziaria della Confederazione preclude ulteriori spese per un tale sostegno. Il Consiglio federale propone di non entrare in materia sul progetto della Commissione. Nel caso in cui si entrasse in materia, chiede che i fondi per la stampa regionale e locale vengano aumentati solo di 7,5 milioni di franchi all’anno, anziché di 15 milioni di franchi come richiesto dalla maggioranza della CTT-N.</p>
<div class="footnotes"><p id="fn-d7e98"><sup><a href="#fnbck-d7e98">2</a></sup><sup></sup> È ora di avviare una strategia per un sostegno dei media orientato al futuro. Rapporto del Consiglio federale in adempimento del postulato Christ 21.3781 del 17 giugno 2021.</p></div>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Sostegno del recapito mattutino</a>
</h2>
<div class="collapseable">
<p class="absatzvor ">Il Consiglio federale riconosce che limitare la riduzione sul prezzo di distribuzione se questa è effettuata dalla Posta nell’ambito della distribuzione regolare è insoddisfacente. Il sistema attuale non risponde all’ideale di un sostegno alla stampa svincolato dal canale di distribuzione e dal fornitore. Un’apertura ad altre organizzazioni di distribuzione sarebbe in linea di principio fattibile per la distribuzione regolare e il recapito mattutino. Tuttavia, ciò comporterebbe conseguenze normative e finanziarie, da valutare attentamente, per le organizzazioni di distribuzione (inclusa la Posta) e per gli editori. Il vantaggio del legame tra servizio universale e sostegno alla stampa è che la riduzione sul prezzo di distribuzione va interamente agli editori. Le disposizioni previste nel progetto della Commissione (obbligo di notifica e di fornire informazioni, disposizioni contabili, divieto di sovvenzionamento trasversale) non sono sufficienti a garantire che i fondi vadano effettivamente a beneficio degli editori. Solo una regolamentazione dei prezzi potrebbe garantire che il sostegno vada effettivamente a loro favore e non sussidi le organizzazioni di distribuzione. In queste condizioni, tuttavia, il versamento di contributi di sostegno per le organizzazioni di distribuzione private sarebbe poco interessante sul piano economico.</p>
<p class="absatz ">L’ampliamento del sostegno al <i>recapito mattutino</i> aumenta notevolmente l’onere amministrativo. Oggi l’Ufficio federale delle comunicazioni (UFCOM) stabilisce il diritto al sostegno e calcola l’ammontare delle riduzioni sul prezzo di distribuzione. Il versamento dei sussidi è invece gestito dalla Posta. Occorrerebbe verificare nel dettaglio se questa ripartizione del lavoro potrebbe essere mantenuta senza violare la protezione dei dati. La Posta potrebbe infatti venire a conoscenza di rilevanti cifre commerciali della concorrenza. Inoltre, la Posta parte dal presupposto di venire indennizzata dalla Confederazione per le sue attività di supporto amministrativo. In alternativa, l’UFCOM potrebbe assumersi tali compiti. Ciò richiederebbe la creazione delle risorse necessarie con conseguenti costi. In particolare, gli oneri iniziali per la realizzazione del sistema informatico e per la prima registrazione e la verifica dei prezzi delle organizzazioni di distribuzione aventi diritto sarebbero elevati. Nel complesso, per tutte le parti coinvolte (editori, UFCOM, Posta) vengono a crearsi notevoli spese aggiuntive per la gestione del versamento dei sussidi.</p>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Considerazioni finanziarie</a>
</h2>
<div class="collapseable">
<p class="absatzvor ">Il progetto della Commissione comporterebbe un onere aggiuntivo per le finanze della Confederazione di 45 milioni di franchi all’anno (minoranza 55 mio. fr.), ossia 315 milioni di franchi in sette anni (minoranza 385 mio. fr.). Queste spese aggiuntive dovrebbero essere compensate da riduzioni di spese in altri settori. La situazione finanziaria della Confederazione è estremamente tesa. Senza contromisure, il deficit strutturale delle finanze della Confederazione aumenterà a circa 3–4 miliardi di franchi entro il 2032. Vi è una notevole necessità di riequilibrio per rispettare il freno all’indebitamento.</p>
<p class="absatz ">La maggioranza della Commissione prevede che il sostegno indiretto alla stampa venga interrotto dopo sette anni. Trascorso questo periodo, i costi di distribuzione degli editori aventi diritto al sostegno non verrebbero più sussidiati. Da parte sua, la CTT-N considera l’espansione del sostegno alla stampa come una soluzione transitoria fino a quando si instaurerà un sostegno ai media moderno, indipendente dai canali di diffusione e dai modelli commerciali e di cui beneficerebbero anche i media stampati. Nel caso in cui non si trovasse una soluzione per il seguito, alla scadenza del sostegno alla stampa è possibile prevedere una forte opposizione da parte degli interessati e il rischio di un’espansione permanente del sostegno è elevato.</p>
<p class="absatz ">La limitazione temporale comporterebbe a lungo termine una riduzione delle spese della Confederazione.</p>
</div></section><section id="lvl_2/lvl_2.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.4">2.4 Motivazione della proposta subordinata</a>
</h2>
<div class="collapseable">
<p class="absatzvor ">Se il Parlamento dovesse entrare in materia sul progetto di legge, il Consiglio federale chiederà di rinunciare all’espansione al recapito mattutino per un importo annuo pari a 30 milioni di franchi. I costi aggiuntivi per la Posta e l’UFCOM sono sproporzionati rispetto ai benefici aggiuntivi. Per contro, un aumento temporaneo dei contributi alla stampa regionale e locale di 7,5 milioni di franchi all’anno sosterrebbe gli editori nella loro trasformazione digitale. La digitalizzazione mette innanzitutto in discussione i modelli commerciali delle imprese mediatiche tradizionali. Le organizzazioni senza scopo di lucro non devono affrontare le stesse sfide della stampa regionale e locale, ragion per cui il Consiglio federale respinge la proposta di minoranza di aumentare di 10 milioni di franchi i contributi per la stampa associativa e delle fondazioni.</p>
<p class="absatz ">Il Consiglio federale propone inoltre di limitare nel tempo l’aumento del sostegno alla stampa conformemente alla proposta della minoranza della Commissione. In tal modo il sostegno indiretto alla stampa ritornerebbe al livello attuale dopo sette anni.</p>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposte del Consiglio federale</a>
</h1>
<div class="collapseable">
<p class="absatzvor ">Il Consiglio federale propone di non entrare in materia sul progetto della Commissione. </p>
<p class="absatz ">Se si dovesse entrare in materia, il Consiglio federale propone di aumentare di 7,5 milioni di franchi il sostegno indiretto alla stampa a favore della stampa regionale e locale (nessun aumento dei contributi alla stampa associativa e delle fondazioni) e di rinunciare all’estensione al recapito mattutino. Per quanto riguarda la limitazione nel tempo il Consiglio federale propone di seguire la minoranza della Commissione. La proposta subordinata ha pertanto il seguente tenore:</p>
<p class="verweisartkursiv man-font-style-italic " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Art. 2 lett. a<sup>bis</sup></p>
<p class="absatzkurs man-font-style-italic ">Stralciare</p>
<p class="verweisartkursiv man-font-style-italic " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Art. 16 cpv. 5, secondo periodo, e 6 </p>
<p class="absatzkurs man-font-style-italic ">Secondo la proposta della maggioranza della Commissione</p>
<p class="verweisartkursiv man-font-style-italic " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Art. 16 cpv. 7 lett. a</p>
<p class="absatz "><sup>7</sup> La Confederazione accorda annualmente, per tale riduzione, i seguenti contributi: </p>
<dl>
<dt>a. </dt>
<dd>37,5 milioni di franchi per la stampa regionale e locale;</dd>
</dl>
<p class="verweisartkursiv man-font-style-italic ">Art. 16 cpv. 7 lett. b </p>
<p class="absatzkurs man-font-style-italic ">Secondo la proposta della maggioranza della Commissione</p>
<p class="verweisartkursiv man-font-style-italic ">Titolo prima dell’art. 19a</p>
<p class="absatzkurs man-font-style-italic ">Stralciare</p>
<p class="verweisartkursiv man-font-style-italic ">Art. 19a–19c</p>
<p class="absatzkurs man-font-style-italic ">Stralciare</p>
<p class="zifferrmii ">II</p>
<p class="verweisartkursiv man-font-style-italic ">Cpv. 4</p>
<p class="absatzkurs man-font-style-italic ">Secondo la proposta della minoranza della Commissione</p>
</div></section></main>
</div></body>
</html>
