<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>concernente una modifica temporanea della struttura dello spazio aereo svizzero per esercitazioni di atterraggio in autostrada con aviogetti da combattimento da parte delle Forze aeree svizzere il 5 giugno 2024</h1>
<p class="erlassdatum ">del 28 maggio 2024</p>
</div>
<div id="preamble">
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr ">Autorità di decisione:</p>
				</td>
				<td>
					
					<p class="man-template-tab-krpr ">Ufficio federale dell’aviazione civile, 3003 Berna (UFAC)</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Oggetto:</p>
				</td>
				<td>
					
					<p class="man-template-tab-krpr ">Lo spazio aereo di cui all’allegato 2 alla presente decisione è provvisoriamente riclassificato in una zona regolamentata temporanea (TEMPO LSR) con, di fatto, interdizione al volo. All’interno di tale TEMPO (LSR), durante gli orari di attivazione sono vietati i voli con aeromobili che non prendono parte ai voli di addestramento o alle esibizioni (incl. aeromobili senza occupanti ai sensi dell’ordinanza del DATEC del 24 novembre 2022 sulle categorie speciali di aeromobili OACS; RS <i>748.941</i>]). Inoltre, viene definita un’ulteriore TEMPO LSR che collima con la Control Zone (CTR) dell’aerodromo di Payerne (LSMP). All’interno di tale TEMPO LSR, durante gli orari di attivazione è vietato l’esercizio di aeromobili senza occupanti ai sensi dell’OACS.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Basi legali:</p>
				</td>
				<td>
					
					<p class="man-template-tab-krpr ">Secondo gli articoli 8<i>a</i> e 40 della legge del 21 dicembre 1948 sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1998 concernente il servizio della sicurezza aerea (OSA; RS <i>748.132.1</i>) e d’intesa con l’autorità aeronautica militare (Military Aviation Authority, MAA), le Forze aeree e Skyguide, l’UFAC definisce la struttura dello spazio aereo e l’attribuzione delle classi di quest’ultimo. In virtù dell’articolo 10 dell’ordinanza del 20 maggio 2015 del DATEC concernente le norme di circolazione per aeromobili (ONCA; RS <i>748.121.11</i>) l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p class="man-template-tab-krpr ">In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Contenuto della decisione:</p>
				</td>
				<td><dl class="man-template-tab-struktur-1">
<dt>1. </dt>
<dd>La struttura dello spazio aereo svizzero è modificata temporaneamente come segue. Per i voli di addestramento delle Forze aeree svizzere per esercitazioni di atterraggio in autostrada sono definite le TEMPO LSR seguenti:</dd>
<dt>1.1. </dt>
<dd>TEMPO LSR «Alpha Uno» secondo l’allegato 2 della presente decisione. La posizione precisa e le dimensioni laterali e verticali di tale TEMPO LSR sono anch’esse definite nell’allegato 2 alla presente decisione.</dd>
<dt>1.2. </dt>
<dd>TEMPO LSR «CTR LSMP» secondo l’allegato 2 della presente decisione, che sotto il profilo spaziale collima con la CTR dell’aerodromo di Payerne (LSMP).</dd>
<dt>2. </dt>
<dd>Le condizioni di utilizzazione delle TEMPO LSR attivate sono le seguenti:</dd>
<dt>2.1. </dt>
<dd>All’interno della TEMPO LSR «Alpha Uno» attivata sono vietati i voli con aeromobili che non partecipano ai voli di addestramento delle Forze aeree svizzere. Ciò concerne anche tutti gli aeromobili senza occupanti ai sensi dell’OACS. Nelle TEMPO LSR attivate, i voli di ricerca e di salvataggio (SAR) e i voli di aeroambulanza (HEMS) sono ammessi a condizione di rispettare la procedura indicata nel Manuale d’informazione aeronautica (AIP), capitolo ENR 5.1 – §1.1.</dd>
<dt>2.2. </dt>
<dd>All’interno della TEMPO LSR «CTR LSMP» attivata, l’esercizio di aeromobili senza occupanti ai sensi dell’OACS è vietato. I voli di ricerca e salvataggio (SAR) e i voli di aeroambulanza (HEMS) restano ammessi nelle TEMPO LSR attivate a condizione che rispettino la procedura indicata nell’AIP, capitolo ENR 5.1 – §1.1.</dd>
<dt>2.3. </dt>
<dd>Le TEMPO LSR possono essere attivate esclusivamente nelle date indicate nell’allegato 2 alla presente decisione. Le TEMPO LSR e gli esatti orari di attivazione vengono pubblicati in anticipo mediante Notice to Airmen (NOTAM) e sono consultabili tramite il Daily Airspace Bulletin Switzerland (DABS). La richiesta di pubblicazione di un NOTAM deve essere presentata dalle Forze aeree al servizio di autorizzazione delle informazioni aeronautiche (LIFS) dell’UFAC al più tardi tre giorni lavorativi prima della prevista attivazione delle TEMPO LSR. Qualora le TEMPO LSR non vengano più utilizzate, le Forze aeree devono disattivarle immediatamente presso il NOTAM Office (NOF) di Skyguide.</dd>
<dt>3. </dt>
<dd>Le TEMPO LSR e la loro circolazione sono controllate dal servizio della navigazione aerea di Payerne.</dd>
<dt>4. </dt>
<dd>La modifica temporanea della struttura dello spazio aereo svizzero di cui al numero 1 della presente decisione entra in vigore il 5 giugno 2024.</dd>
<dt>5. </dt>
<dd>Non vengono riscossi emolumenti.</dd>
<dt>6. </dt>
<dd>La presente decisione è notificata tramite lettera raccomandata con avviso di ricevimento alle Forze aeree e alla Military Aviation Authority. Una copia della decisione è trasmessa mediante lettera raccomandata a tutte le parti interpellate che hanno presentato un parere.</dd>
</dl></td>
			</tr>
			<tr>
				
				
				<td>
					
					<p class="man-template-tab-krpr ">Destinatari:</p>
				</td>
				<td>
					
					<p class="man-template-tab-krpr ">La presente modifica temporanea della struttura dello spazio aereo svizzero è rivolta a tutti coloro che, in qualche modo, utilizzano lo spazio aereo in questione, oppure vi svolgono attività suscettibili d’influire sullo stesso e, di conseguenza, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Deposito pubblico:</p>
				</td>
				<td>
					
					<p class="man-template-tab-krpr ">La presente decisione viene notificata agli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta all’UFAC, Divisione Sicurezza delle infrastrutture, telefonando allo 058 467 40 53.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Rimedi giuridici:</p>
				</td>
				<td>
					
					<p class="man-template-tab-krpr ">Contro la presente decisione può essere interposto ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. Il termine di ricorso decorre a partire dal giorno successivo alla notifica, in caso di notifica personale alle parti, e il giorno successivo alla pubblicazione, in caso di pubblicazione su un bollettino ufficiale. L’atto di ricorso deve essere inoltrato in duplice copia. Deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso dei ricorrenti. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">31 maggio 2024</p>
				</td>
				<td>
					
					<p class="unterschriftenfi1 ">Ufficio federale dell’aviazione civile:</p>
					<p class="unterschriftenfi ">Il Vicedirettore, Martin Bernegger</p>
				</td>
			</tr>
		</table></div>
<?del-struct abstand18pt>
</div>
<div id="annex"><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2  alla decisione del 28 maggio 2024 concernente le TEMPO LSR per esercitazioni di atterraggio in autostrada con aviogetti da combattimento da parte delle Forze aeree svizzere</a>
</h1>
<div class="collapseable">
<section id="annex_2/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u2">LSR «Alpha Uno»</a>
</h2>
<div class="collapseable">
<p class="absatz ">An area defined by the following coordinates:</p>
<p class="absatz man-text-align-left ">N 46.89228473 / E 7.05436973<br>N 46.95041334 / E 7.1703564<br>N 46.93358017 / E 7.19195725<br>N 46.87571057 / E 7.07636112</p>
<p class="absatz ">Lower Limit: 2300 ft AMSL</p>
<p class="absatz ">Upper Limit: FL100</p>
<p class="absatz ">Date and time: June 5<sup>th</sup>, 2024; 0600Z – 1500Z</p>
</div></section><section id="annex_2/lvl_u3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u3">LSR «CTR LSMP»</a>
</h2>
<div class="collapseable">
<p class="absatz ">An area defined by the following coordinates:</p>
<p class="absatz ">Coordinates CTR LSMP according AIP CH, ENR 2.1:</p>
<p class="absatz man-text-align-left ">46 56 22 N 006 59 31 E<br>46 52 33 N 007 04 35 E<br>46 44 08 N 006 51 13 E<br>46 47 56 N 006 46 09 E<br>46 56 22 N 006 59 31 E</p>
<p class="absatz ">Lower Limit: GND </p>
<p class="absatz ">Upper Limit: FL100</p>
<p class="absatz ">Date and time: June 5<sup>th</sup>, 2024; 0600Z – 1500Z</p>
</div></section>
</div></section></div>
</div></body>
</html>
