<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--24.048--><p class="srnummer ">24.048</p>
<h1 class="erlasstitel botschafttitel ">Messaggio <br>concernente la modifica della legge federale sulla protezione della popolazione e sulla protezione civile<br>(Prolungamento del periodo transitorio e modifica della normativa sull’indennità secondo l’art. 99 cpv. 1) </h1>
<p class="botschaftdatum ">del 26 giugno 2024</p>
<p class="botschaftlinie "></p>
<p class="salutation ">Onorevoli presidenti e consiglieri, </p>
<p class="absatzvor ">con il presente messaggio vi sottoponiamo, per approvazione, il disegno di modifica della legge federale sulla protezione della popolazione e sulla protezione civile<sup><a href="#fn-d7e21" id="fnbck-d7e21">1</a></sup>.</p>
<p class="absatzvor ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">26 giugno 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titeluebersicht man-font-weight-bold ">Compendio</p>
<p class="absatzkurs man-font-style-italic "><b>Il disegno di modifica prevede un prolungamento del periodo transitorio necessario alla Confederazione per assumere l’esercizio e la manutenzione delle sirene fisse. La Confederazione e i Cantoni avranno così il tempo di riesaminare l’organizzazione delle competenze nel settore delle sirene. Poiché l’attuale periodo di transizione termina alla fine dell’anno, il disegno è sottoposto al Parlamento con procedura urgente.</b></p>
<p class="zwischentitel man-font-weight-bold "><i>Situazione iniziale</i></p>
<p class="absatzkurs man-font-style-italic ">Con l’entrata in vigore della revisione totale della legge federale del 20 dicembre 2019 sulla protezione della popolazione e sulla protezione civile (LPPC; RS 520.1), il 1° gennaio 2021 la competenza per le sirene fisse e mobili è stata trasferita dai Cantoni alla Confederazione. Nel corso della pianificazione dell’attuazione della nuova legge è però chiaramente emerso che questa nuova soluzione centralizzata per un sistema decentralizzato comporterà, nella pratica, maggiori sfide e, in particolare, costi più elevati di quanto inizialmente previsto. La soluzione secondo cui la Confederazione avrebbe trasferito questi compiti ai Cantoni dietro il pagamento di un’indennità forfettaria è stata respinta dai Cantoni nella procedura di consultazione o avrebbe potuto essere realizzata solo con elevati costi aggiuntivi. Il periodo transitorio di quattro anni previsto dall’articolo 99 capoverso 1 LPPC dura fino alla fine del 2024, un periodo troppo breve per mettere in atto la ripartizione delle competenze così come prevista dal diritto vigente e, soprattutto, non sufficiente per ripensarla radicalmente. Il termine dovrebbe quindi essere prorogato di quattro anni. Questa normativa temporanea darà alla Confederazione e ai Cantoni il tempo necessario per riesaminare a fondo la pianificazione, adattare le basi legali e sviluppare in modo strutturato le condizioni quadro per una soluzione futura.</p>
<p class="zwischentitel man-font-weight-bold "><i>Contenuto del progetto</i></p>
<p class="absatzkurs man-font-style-italic ">Il progetto prevede di prolungare di altri quattro anni, fino al 31 dicembre 2028, il periodo transitorio previsto dall’articolo 99 capoverso 1 LPPC e di aumentare le indennità forfettarie, versate ai Cantoni per garantire l’esercizio e la manutenzione delle sirene, da 400 a 600 franchi all’anno per sirena.</p>
<p class="absatz "><br></p>
<p class="titelbotschaftinnen ">Messaggio</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/fga/2024/1651" target="_blank">FF <b>2024</b> 1651</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p class="absatzvor ">Attualmente in Svizzera sono in esercizio circa 5050 sirene fisse telecomandate. Secondo la vecchia legge federale del 4 ottobre 2002<sup><a href="#fn-d7e82" id="fnbck-d7e82">2</a></sup> sulla protezione della popolazione e sulla protezione civile (rimasta in vigore fino al 31 dicembre 2020), la competenza per le sirene spettava ai Cantoni. Con l’entrata in vigore della revisione totale della legge federale del 20 dicembre 2019<sup><a href="#fn-d7e155" id="fnbck-d7e155">3</a></sup> sulla protezione della popolazione e sulla protezione civile (LPPC), dal 1° gennaio 2021 la competenza, compreso il finanziamento, è passata alla Confederazione (art. 9 cpv. 2 e art. 24 cpv. 1 LPPC). L’auspicio era quello di sfruttare possibili sinergie legate alla quantità, in particolare nell’acquisto di sirene. Nel messaggio erano stati previsti circa 3 milioni di franchi per l’esercizio e la manutenzione. Durante un periodo transitorio, che termina alla fine del 2024, i Cantoni assicurano l’esercizio e la manutenzione delle sirene dietro un’indennità forfettaria massima di 400 franchi all’anno per sirena (art. 99 cpv. 1 LPPC in combinato disposto con l’art. 63 cpv. 1 dell’ordinanza dell’11 novembre 2020<sup><a href="#fn-d7e166" id="fnbck-d7e166">4</a></sup> sulla protezione della popolazione [OPPop]). Entro la fine del periodo transitorio, la gestione e la proprietà delle sirene dovrebbero essere assunte dalla Confederazione (art. 63 cpv. 2 e 3 OPPop).</p>
<p class="absatz ">L’idea iniziale era che la Confederazione affidasse l’intera gestione delle sirene a un appaltatore generale. Durante la pianificazione dell’attuazione è però emerso che questa soluzione è più costosa e complessa di quanto previsto e, in particolare, rischia di superare il limite di spesa di 3 milioni di franchi. Poiché i Cantoni si sono mostrati fin dall’inizio scettici nei confronti della nuova regolamentazione, la Confederazione ha cercato di trovare insieme a loro una soluzione volta a trasmettere ai Cantoni, durante il periodo transitorio, la maggior parte dei compiti legati alle sirene a fronte di un’indennità. In linea di principio, i Cantoni hanno condiviso questa soluzione.</p>
<p class="absatz ">Nell’ambito della corrente revisione parziale della LPPC per l’attuazione del rapporto sull’apporto di personale (parte 1)<sup><a href="#fn-d7e181" id="fnbck-d7e181">5</a></sup>, le basi legali avrebbero dovuto essere adeguate di conseguenza. Nel progetto posto in consultazione era stata proposta un’indennità forfettaria di 450 franchi. I Cantoni hanno però chiesto all’unanimità un’indennità forfettaria di almeno 800 franchi, che avrebbe generato costi annui complessivi di circa 4 milioni e superato il budget disponibile di 3 milioni annui. Si è quindi rinunciato a modificare le basi legali nell’ambito della revisione parziale della LPPC. </p>
<p class="absatz ">I lavori per l’attuazione della legge vigente e le discussioni con i Cantoni offrono l’opportunità di riesaminare a fondo la vigente, ma non ancora applicata, ripartizione delle competenze nel settore delle sirene. Il periodo transitorio, che scade alla fine di quest’anno, non è però sufficiente a tal fine. Dovrebbe quindi essere prolungato di quattro anni. Questa normativa temporanea darà alla Confederazione e ai Cantoni il tempo di riesaminare la pianificazione, adattare le basi legali e sviluppare in modo strutturato le condizioni quadro per una soluzione futura.</p>
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Rapporto con il programma di legislatura e il piano finanziario, nonché con le strategie del Consiglio federale</a>
</h2>
<div class="collapseable">
<p class="absatzvor ">Il progetto non è annunciato nel messaggio del 24 gennaio 2024<sup><a href="#fn-d7e200" id="fnbck-d7e200">6</a></sup> sul programma di legislatura 2023–2027. Un sistema di allarme e informazione funzionante e di elevata qualità contribuisce però alla realizzazione dell’obiettivo 18: «La Svizzera accresce le proprie capacità di condotta nella gestione delle crisi, rafforza la propria capacità di resistenza e dispone di strumenti e mezzi per affrontare i pericoli e le minacce alla propria sicurezza».</p>
<div class="footnotes"><p id="fn-d7e200"><sup><a href="#fnbck-d7e200">6</a></sup><sup></sup>  <a href="https://fedlex.data.admin.ch/eli/fga/2024/525" target="_blank">FF <b>2024 </b>525</a></p></div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Interventi parlamentari</a>
</h2>
<div class="collapseable"><p class="absatzvor ">Il disegno di modifica non adempie alcun intervento parlamentare.</p></div></section><div class="footnotes">
<p id="fn-d7e82"><sup><a href="#fnbck-d7e82">2</a></sup><sup></sup>  <a href="https://fedlex.data.admin.ch/eli/oc/2003/620" target="_blank">RU <b>2003</b> 4187</a>, <a href="https://fedlex.data.admin.ch/eli/oc/2003/645" target="_blank">4327</a>; <b></b><a href="https://fedlex.data.admin.ch/eli/oc/2005/472" target="_blank"><b>2005</b> 2881</a>; <b></b><a href="https://fedlex.data.admin.ch/eli/oc/2006/352" target="_blank"><b>2006</b> 2197</a>; <b></b><a href="https://fedlex.data.admin.ch/eli/oc/2009/823" target="_blank"><b>2009</b> 6617</a>; <b></b><a href="https://fedlex.data.admin.ch/eli/oc/2010/869" target="_blank"><b>2010</b> 6015</a>; <b></b><a href="https://fedlex.data.admin.ch/eli/oc/2011/816" target="_blank"><b>2011</b> 5891</a>; <b></b><a href="https://fedlex.data.admin.ch/eli/oc/2012/20" target="_blank"><b>2012</b> 335</a>; <b></b><a href="https://fedlex.data.admin.ch/eli/oc/2014/615" target="_blank"><b>2014</b> 3545</a>; <b></b><a href="https://fedlex.data.admin.ch/eli/oc/2015/24" target="_blank"><b>2015 </b>187</a>; <b></b><a href="https://fedlex.data.admin.ch/eli/oc/2016/714" target="_blank"><b>2016</b> 4277</a>; <b></b><a href="https://fedlex.data.admin.ch/eli/oc/2018/807" target="_blank"><b>2018</b> 5343</a>; <b></b><a href="https://fedlex.data.admin.ch/eli/oc/2020/887" target="_blank"><b>2020</b> 4995</a></p>
<p id="fn-d7e155"><sup><a href="#fnbck-d7e155">3</a></sup><sup></sup>  <a href="https://fedlex.data.admin.ch/eli/cc/2020/887" target="_blank">RS <b>520.1</b></a></p>
<p id="fn-d7e166"><sup><a href="#fnbck-d7e166">4</a></sup><sup></sup>  <a href="https://fedlex.data.admin.ch/eli/cc/2020/889" target="_blank">SR <b>520.12</b></a></p>
<p id="fn-d7e181"><sup><a href="#fnbck-d7e181">5</a></sup><sup></sup>  Rapporto del Consiglio federale del 30 giu. 2021 sull’apporto di personale in seno all’esercito e alla protezione civile; parte 1: analisi e provvedimenti a breve e medio termine, <a href="https://fedlex.data.admin.ch/eli/fga/2021/1555" target="_blank">FF <b>2021 </b>1555</a>; cit. rapporto sull’apporto di personale (parte 1).</p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable">
<p class="absatzvor ">Considerata l’urgenza dell’oggetto, la LPPC deve essere modificata nel quadro della legislazione d’urgenza (art. 165 della Costituzione federale [Cost.]<sup><a href="#fn-d7e220" id="fnbck-d7e220">7</a></sup>). Si è quindi rinunciato a una procedura di consultazione (art. 3<i>a </i>cpv. 1 lett. c della legge del 18 marzo 2005<sup><a href="#fn-d7e233" id="fnbck-d7e233">8</a></sup> sulla consultazione [LCo]). Dato che il disegno di modifica è stato elaborato su esplicita richiesta dei Cantoni e d’intesa con essi e che non interessa in modo particolare altri ambiti, si è rinunciato a una consultazione in casi di urgenza secondo l’articolo 10 LCo.</p>
<div class="footnotes">
<p id="fn-d7e220"><sup><a href="#fnbck-d7e220">7</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e233"><sup><a href="#fnbck-d7e233">8</a></sup><sup></sup>  <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Diritto comparato, in particolare rapporto con il diritto europeo</a>
</h1>
<div class="collapseable"><p class="absatzvor ">Il disegno concerne esclusivamente normative del diritto nazionale; non è pertanto necessario prendere in considerazione disposizioni del diritto europeo.</p></div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Punti essenziali del progetto</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 La normativa proposta</a>
</h2>
<div class="collapseable">
<p class="absatzvor ">Sulla base dei risultati della procedura di consultazione relativa alla revisione della LPPC per l’attuazione del rapporto sull’apporto di personale (parte 1), si rinuncia ad apportare le previste modifiche alle basi legali in materia di sirene. In linea di principio deve quindi essere attuata la legge vigente, secondo cui l’esercizio e la manutenzione delle sirene devono essere assicurati dalla Confederazione. Il periodo di transizione di quattro anni (art. 99 cpv. 1 LPPC) inizialmente previsto a tal fine si concluderà alla fine del 2024 e dovrebbe quindi essere prolungato di altri quattro anni. Durante questo periodo di transizione, l’esercizio e la manutenzione delle sirene continueranno a essere garantiti dai Cantoni. L’indennità forfettaria massima verrà aumentata da 400 a 600 franchi all’anno per sirena, per tenere conto del rincaro e dei costi attestati dai Cantoni in questo settore.</p>
<p class="absatz ">Questa normativa temporanea darà alla Confederazione e ai Cantoni il tempo di riesaminare la pianificazione, adattare le basi legali e sviluppare in modo strutturato le condizioni quadro per una soluzione futura.</p>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Compatibilità tra compiti e finanze</a>
</h2>
<div class="collapseable"><p class="absatzvor ">Nell’ambito della revisione totale della LPPC entrata in vigore il 1° gennaio 2021, per l’esercizio e la manutenzione del sistema di allarme sono stati approvati 3 milioni di franchi all’anno. Con la richiesta indennità forfettaria di 600 franchi all’anno per sirena, tale importo è superato di 30 000 franchi, vale a dire solo in misura marginale. Questi costi supplementari sono compensati nell’ambito del budget ordinario per le sirene. Non sono richiesti mezzi finanziari supplementari.</p></div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Commento ai singoli articoli</a>
</h1>
<div class="collapseable">
<p class="titelartikelkomm man-font-style-italic ">Art. 99 cpv. 1<sup>bis</sup></p>
<p class="absatz ">Il disegno prevede un prolungamento del periodo transitorio di altri quattro anni. La Confederazione e i Cantoni avrebbero così abbastanza tempo per riesaminare a fondo le loro competenze nel settore delle sirene e di attuare le eventuali misure necessarie (p. es. trasferire la proprietà delle sirene dai Cantoni alla Confederazione) o adeguare le basi legali.</p>
<p class="absatz ">Inoltre, l’indennità forfettaria massima che la Confederazione versa ai Cantoni per garantire l’esercizio e la manutenzione verrà aumentata da 400 a 600 franchi all’anno per sirena. Si tiene così conto del rincaro in questo settore e delle spese attestate dai Cantoni.</p>
<p class="absatz ">Non saranno apportate ulteriori modifiche. I Cantoni continueranno a garantire la disponibilità delle sirene nonché a provvedere alla loro manutenzione e prontezza d’esercizio secondo le direttive federali, al massimo fino alla fine del periodo di transizione prolungato. Fintanto che svolgono questi compiti, essi hanno diritto all’indennità forfettaria.</p>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni</a>
</h1>
<div class="collapseable">
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni per la Confederazione</a>
</h2>
<div class="collapseable"><p class="absatzvor ">Il progetto intende prolungare di quattro anni la situazione attuale relativa alla gestione delle sirene, in modo che la Confederazione e i Cantoni possano rivedere la ripartizione delle competenze nel settore delle sirene. L’importo preventivato di 3 milioni di franchi viene superato solo in misura marginale (di 30 000 franchi) a seguito dell’aumento delle indennità forfettarie a 600 franchi. Questi costi supplementari sono compensati nell’ambito del budget ordinario per le sirene. Non vengono richiesti né mezzi finanziari né posti di lavoro supplementari.</p></div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Ripercussioni per i Cantoni e i Comuni</a>
</h2>
<div class="collapseable"><p class="absatzvor ">Il disegno di modifica è stato elaborato su esplicita richiesta dei Cantoni e d’intesa con essi. Questi continueranno a garantire la manutenzione e la prontezza d’esercizio permanente delle sirene. Dispongono già di personale con le competenze necessarie e non devono quindi creare altri posti di lavoro. L’indennità forfettaria annua verrà aumentata per tenere conto del rincaro in questo settore e dei costi attestati dai Cantoni. I Cantoni non avranno quindi bisogno di ulteriori mezzi finanziari.</p></div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable"><p class="absatzvor ">Il presente atto normativo si fonda sugli articoli 57 capoverso 2 e 61 Cost.</p></div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con gli impegni internazionali della Svizzera</a>
</h2>
<div class="collapseable"><p class="absatzvor ">Le modifiche previste sono compatibili con gli obblighi di diritto internazionale della Svizzera e non creano nuovi impegni per la Svizzera nei confronti di altri Stati od organizzazioni internazionali. Sono inoltre compatibili con il diritto comunitario vigente o in fase di elaborazione, nonché con le pertinenti raccomandazioni in materia di protezione dei diritti umani (Consiglio d’Europa, ONU).</p></div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable"><p class="absatzvor ">Nel presente caso si tratta di importanti norme legislative ai sensi dell’articolo 164 Cost., che devono essere statuite in una legge formale (in questo caso nella LPPC).</p></div></section><section id="lvl_7/lvl_7.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.4">7.4 Procedura urgente</a>
</h2>
<div class="collapseable"><p class="absatzvor ">Il periodo transitorio vigente in cui la gestione delle sirene è affidata ai Cantoni scade alla fine del 2024. Senza una proroga formale, dopo questo termine verrebbe a mancare una base legale corrispondente. Il periodo transitorio deve quindi essere prolungato con una legislazione d’urgenza (art. 165 Cost.). Il progetto è già stato annunciato per l’attribuzione alle commissioni nella sessione estiva 2024 con decisione del Consiglio federale dell’8 maggio 2024, in vista del trattamento da parte del Parlamento nella sessione autunnale del 2024.</p></div></section><section id="lvl_7/lvl_7.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.5">7.5 Subordinazione al freno delle spese</a>
</h2>
<div class="collapseable"><p class="absatzvor ">La proroga di disposizioni temporanee sulle sovvenzioni deve essere subordinata al freno alle spese se comporta una spesa unica di oltre 20 milioni di franchi o spese ricorrenti di oltre 2 milioni di franchi. Siccome le indennità versate ai Cantoni per l’esercizio e la manutenzione delle sirene comportano spese superiori a 2 milioni di franchi all’anno, l’articolo 99 capoverso 1<sup>bis</sup> LPPC deve essere subordinato al freno alle spese.</p></div></section><section id="lvl_7/lvl_7.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.6">7.6 Rispetto del principio di sussidiarietà e del principio dell’equivalenza fiscale</a>
</h2>
<div class="collapseable"><p class="absatzvor ">Questa normativa temporanea darà alla Confederazione e ai Cantoni il tempo di riesaminare la ripartizione delle competenze nel settore delle sirene e, se necessario, adattare le basi legali e sviluppare in modo strutturato le condizioni quadro per una soluzione futura. La soluzione auspicata mira in particolare anche a rispettare il principio di sussidiarietà e il principio dell’equivalenza fiscale.</p></div></section><section id="lvl_7/lvl_7.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.7">7.7 Conformità alla legge sui sussidi</a>
</h2>
<div class="collapseable"><p class="absatzvor ">I mezzi finanziari necessari per l’esercizio del sistema d’allarme sono già stati approvati nell’ambito della revisione totale della LPPC entrata in vigore il 1° gennaio 2021. Non vengono richiesti mezzi finanziari supplementari.</p></div></section><section id="lvl_7/lvl_7.8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.8">7.8 Delega di competenze legislative</a>
</h2>
<div class="collapseable">
<p class="absatzvor ">Il progetto non prevede deleghe.</p>
<p class="abstand1seite "></p>
</div></section>
</div></section></main>
</div></body>
</html>
