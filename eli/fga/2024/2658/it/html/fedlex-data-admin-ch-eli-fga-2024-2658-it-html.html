<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione di portata generale <br>dell’Ufficio federale della sicurezza alimentare e di veterinaria (USAV)<br>concernente l’importazione di specifici vaccini non omologati contro la febbre catarrale ovina di sierotipo 3</h1>
<p class="erlassdatum ">del 18 ottobre 2024</p>
</div>
<div id="preamble"><div>
<p class="man-template-tab-untertit ">1. Fatti</p>
<p class="absatz ">1.1  La febbre catarrale ovina (anche nota come malattia della lingua blu) è un’epizoozia da combattere, che colpisce ruminanti e camelidi e viene trasmessa da insetti pungitori (cfr. art. 4 lett. g<sup>bis</sup> dell’ordinanza sulle epizoozie; RS <i>916.401</i>). Dalla fine di agosto, il sierotipo 3 si è largamente diffuso in Svizzera e interessa al momento la maggior parte dei Cantoni e oltre 1000 aziende detentrici di animali.</p>
<p class="absatz ">1.2  Vista l’importante propagazione del virus in Svizzera, la richiesta di un vaccino è molto elevata. Un vaccino omologato non è tuttavia disponibile né in Svizzera né in un altro Paese con un controllo dei medicamenti equivalente. </p>
<p class="absatz ">1.3  In alcuni Paesi dell’UE vengono impiegati senza omologazione i vaccini contro la febbre catarrale ovina di sierotipo 3 elencati di seguito (autorizzazione d’impiego temporanea ai sensi dell’art. 110 par. 2 del regolamento del Parlamento europeo e del Consiglio relativo ai medicinali veterinari [UE 2019/6]; fabbricanti indicati tra parentesi):</p>
<dl>
<dt>– </dt>
<dd>Bultavo 3 (Boehringer Ingelheim Vetmedica GmbH)</dd>
<dt>– </dt>
<dd>Bluevac-3 (CZ Vaccines S.A.U.)</dd>
<dt>– </dt>
<dd>Syvazul BTV 3 (Laboratorios Syva S.A.)</dd>
</dl>
<p class="man-template-tab-untertit ">2. Considerandi</p>
<p class="absatz ">2.1  Secondo gli articoli 9 capoverso 1 e 20 capoverso 1 della legge sugli agenti terapeutici (LATer; RS <i>812.21</i>), i medicamenti a uso veterinario possono essere importati e immessi in commercio soltanto se sono omologati. </p>
<p class="absatz ">2.2  Secondo l’articolo 9 della legge sulle epizoozie (LFE; RS <i>916.40</i>), la Confederazione e i Cantoni prendono i provvedimenti che, secondo la scienza e l’esperienza, sembrano atti a impedire l’insorgere o il diffondersi di un’epizoozia.</p>
<p class="absatz ">2.3  I vaccini elencati al numero 1.3 non sono omologati né in Svizzera né in un Paese con un controllo dei medicamenti equivalente. Sebbene non proteggano gli animali ricettivi alla febbre catarrale ovina da un’infezione, possono portare a decorsi più lievi della malattia e ridurre la mortalità. Il loro impiego è quindi adatto a limitare i danni e le perdite di animali nelle aziende detentrici. Non potendo infine prevedere l’omologazione di un vaccino contro la febbre catarrale ovina di sierotipo 3 in un futuro prossimo, l’importazione e l’impiego dei vaccini non omologati vengono autorizzati sulla base dell’articolo 9 LFE. L’autorizzazione è provvisoriamente limitata al 30 aprile 2025.</p>
<p class="absatz ">2.4  Le informazioni tecniche relative ai vaccini devono essere disponibili in una lingua nazionale.</p>
<p class="absatz ">2.5  Per l’importazione e la distribuzione dei vaccini elencati al numero 1.3 – anche se non omologati – devono essere rispettate le buone pratiche di fabbricazione e distribuzione dei medecinali (GMP/GDP). Possono pertanto importare il vaccino soltanto le imprese già titolari di un’autorizzazione di Swissmedic per l’importazione e il commercio all’ingrosso di altri medicamenti veterinari che hanno la loro sede sociale o una delle loro filiali in Svizzera. Devono inoltre tenere un registro delle entrate e delle uscite dei vaccini e conservare i relativi giustificativi. Devono infine verificare che i vaccini importati siano stati tecnicamente autorizzati dal rispettivo fabbricante.</p>
<p class="absatz ">2.6  I detentori di animali devono annotare nel giornale dei trattamenti l’impiego di uno dei vaccini elencati al numero 1.3.</p>
<p class="absatz ">2.7  Qualora in Svizzera o in un Paese con un controllo dei medicamenti equivalente venisse presentata una domanda di omologazione di un vaccino contro la febbre catarrale ovina di sierotipo 3, se questa venisse approvata e se il vaccino fosse disponibile, solo il vaccino omologato potrà essere immesso in commercio e impiegato. I vaccini non omologati già importati possono tuttavia essere distribuiti e utilizzati fino a esaurimento delle scorte. </p>
<p class="absatz ">2.8  Secondo l’articolo 59<i>b</i> capoverso 2 LFE, le opposizioni contro le decisioni basate sulla LFE non hanno effetto sospensivo. La presente decisione è pertanto immediatamente esecutiva.</p>
<p class="man-template-tab-untertit ">Sulla base dell’articolo 9 LFE, l’USAV decide che:</p>
<p class="absatz ">1.  Fatto salvo il numero 5, fino al 30 aprile 2025 è possibile importare in Svizzera, distribuire ai veterinari e impiegare i seguenti vaccini contro la febbre catarrale ovina di sierotipo 3 (fabbricanti indicati tra parentesi):</p>
<dl>
<dt>– </dt>
<dd>Bultavo 3 (Boehringer Ingelheim Vetmedica GmbH)</dd>
<dt>– </dt>
<dd>Bluevac-3 (CZ Vaccines S.A.U.)</dd>
<dt>– </dt>
<dd>Syvazul BTV 3 (Laboratorios Syva S.A.)</dd>
</dl>
<p class="absatz ">2.  Le informazioni tecniche relative ai vaccini devono essere disponibili in una lingua nazionale.</p>
<p class="absatz ">3.  Le imprese che importano i vaccini di cui al numero 1 devono disporre di un’autorizzazione di Swissmedic per l’importazione e il commercio all’ingrosso, nonché avere la loro sede sociale o una filiale in Svizzera. Devono tenere un registro delle entrate e delle uscite dei vaccini e conservare i relativi giustificativi. Devono infine verificare che i vaccini importati siano stati tecnicamente autorizzati dal rispettivo fabbricante.</p>
<p class="absatz ">4.  I detentori di animali che fanno vaccinare i loro animali con uno dei vaccini di cui al numero 1 devono annotarlo nel giornale dei trattamenti.</p>
<p class="absatz ">5.  Non appena in Svizzera o in un Paese con un controllo dei medicamenti equivalente è disponibile un vaccino contro la febbre catarrale ovina di sierotipo 3 munito di omologazione passata in giudicato, l’importazione dei vaccini di cui al numero 1 non è più autorizzata. Fino al passaggio in giudicato dell’omologazione, i vaccini importati possono essere distribuiti e impiegati fino a esaurimento delle scorte.</p>
<p class="absatz ">6.  La presente decisione è pubblicata nel Foglio federale.</p>
</div></div>
<main id="maintext"><p class="verweisartkursiv man-font-style-italic ">Rimedi giuridici</p>
<p class="absatz ">Contro la presente decisione può essere presentata opposizione per iscritto entro 10 giorni dalla sua notifica all’Ufficio federale della sicurezza alimentare e di veterinaria (USAV), Schwarzenburgstrasse 155, 3003 Berna (art. 59<i>b</i> cpv. 1 e 3 LFE). L’opposizione deve contenere le conclusioni, i motivi con l’indicazione dei mezzi di prova e la firma. Devono essere allegati la decisione impugnata e i documenti indicati come mezzi di prova, purché siano in possesso dell’opponente (art. 52 cpv. 1 della legge federale del 20 dicembre 1968 sulla procedura amministrativa; RS <i>172.021</i>).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">25 ottobre 2024</p>
				</td>
				<td>
					
					<p class="unterschriftenfi1 ">Ufficio federale della sicurezza alimentare e di veterinaria</p>
				</td>
			</tr>
		</table></div>
<?del-struct abstand4pt><p class="abstand1seite "></p></main>
</div></body>
</html>
