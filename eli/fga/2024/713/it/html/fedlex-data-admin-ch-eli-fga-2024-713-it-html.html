<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione <br>relativa all’attribuzione dei mandati di prestazioni nel campo della medicina altamente specializzata (MAS): trattamento di pazienti con traumi gravi</h1>
<p class="absatz ">del 14 marzo 2024</p>
</div>
<div id="preamble">
<p class="absatz ">In occasione della seduta del 14 marzo 2024, l’organo decisionale previsto dalla Convenzione intercantonale sulla medicina altamente specializzata (Organo decisionale MAS), dopo aver preso visione della proposta dell’Organo scientifico MAS e conformemente all’articolo 39 capoverso 2<sup>bis</sup> della legge federale sull’assicurazione malattie del 18 marzo 1994 (LAMal; RS <i>832.10</i>) e all’articolo 3 capoversi 3, 4 e 5 della Convenzione intercantonale sulla medicina altamente specializzata (CIMAS), ha deciso quanto segue:</p>
<p class="man-template-tab-untertit ">1. Attribuzione</p>
<p class="absatz ">Il trattamento di pazienti con traumi gravi è stato assegnato alla medicina altamente specializzata con decisione del 9 marzo 2023, pubblicata il 21 marzo 2023. Le corrispondenti prestazioni sono attribuite ai seguenti centri ospedalieri:</p>
<dl>
<dt>– </dt>
<dd>Kantonsspital Aarau AG, Aarau</dd>
<dt>– </dt>
<dd>Insel Gruppe AG, Inselspital Universitätsspital Bern, Berna</dd>
<dt>– </dt>
<dd>Les hôpitaux universitaires de Genève, Ginevra</dd>
<dt>– </dt>
<dd>Stiftung Kantonsspital Graubünden, Coira</dd>
<dt>– </dt>
<dd>LUKS Spitalbetriebe AG, Lucerna</dd>
<dt>– </dt>
<dd>Kantonsspital St. Gallen, San Gallo</dd>
<dt>– </dt>
<dd>Ente Ospedaliero Cantonale, Ospedale Regionale di Lugano, Civico, Lugano</dd>
<dt>– </dt>
<dd>Centre hospitalier universitaire vaudois, Losanna</dd>
<dt>– </dt>
<dd>Kantonsspital Winterthur, Winterthur</dd>
<dt>– </dt>
<dd>Universitätsspital Zürich, Zurigo</dd>
<dt>– </dt>
<dd>Universitätsspital Basel, Basilea (mandato di prestazioni con onere particolare, vedi punto 4)</dd>
<dt>– </dt>
<dd>Hôpital du Valais, Hôpital de Sion, Sion (mandato di prestazioni con onere particolare, vedi punto 4)</dd>
</dl>
<p class="absatz ">La decisione costituisce parte integrante dell’elenco dei centri ospedalieri comune dei Cantoni aderenti alla Convenzione, predisposto ai sensi dell’articolo 39 LAMal in combinato disposto con l’articolo 3 capoverso 4 CIMAS.</p>
<p class="man-template-tab-untertit ">2. Esigenze</p>
<p class="absatz ">Per l’attribuzione del mandato di prestazioni, i centri sopra elencati devono soddisfare esigenze specifiche definite dall’Organo scientifico MAS sulla base dei criteri di pianificazione previsti dalla CIMAS e dei criteri di pianificazione del fabbisogno sanciti da LAMal e OAMal (vedi allegato I). </p>
<p class="absatz ">Tali esigenze devono essere rispettate in modo cumulativo per l’intera durata del mandato di prestazioni. Eventuali inosservanze possono condurre alla revoca del mandato.</p>
<p class="man-template-tab-untertit ">3. Oneri</p>
<p class="absatz ">I centri sopra elencati devono adempiere, per l’intera durata del mandato di prestazioni MAS, ai seguenti oneri:</p>
<dl>
<dt>a) </dt>
<dd>osservanza delle disposizioni dell’ordinanza del 27 giugno 1995 sull’assicurazione malattie (OAMal; RS <i>832.102</i>) riguardanti gli ospedali, incluse in particolare quelle entrate in vigore il 1° gennaio 2022 (RU <i>2021 </i>439);</dd>
<dt>b) </dt>
<dd>assunzione dei compiti previsti dal mandato e rispetto delle esigenze connesse;</dd>
<dt>c) </dt>
<dd>dovere di collaborazione per quanto riguarda il rispetto degli oneri e delle esigenze nonché le verifiche in merito alla loro osservanza;</dd>
<dt>d) </dt>
<dd>rendiconto al Segretariato di progetto MAS all’attenzione degli organi CIMAS:<dl>
<dt>a. </dt>
<dd>comunicazione immediata di eventuali scostamenti dalle esigenze qualitative e dei cambiamenti riguardanti la struttura o il personale suscettibili di influire sulla garanzia della qualità (ad es. ristrutturazioni, vacanza della direzione clinica, della conduzione medica o della conduzione infermieristica);</dd>
<dt>b. </dt>
<dd>inoltro annuale dei dati rilevati nell’ambito del set di dati minimo MAS (vedi allegato II) inerenti alla qualità dei processi e dell’esito, inclusi i dati quantitativi dei casi; i centri trasmettono in modo coordinato al Segretariato di progetto MAS i dati standardizzati direttamente comparabili e designano una persona a ciò preposta;</dd>
<dt>c. </dt>
<dd>attribuzione al gestore del registro dell’autorizzazione di trasmettere i dati rilevati al Segretariato di progetto MAS;</dd>
<dt>d. </dt>
<dd>stesura di un rapporto sulle attività d’insegnamento, perfezionamento e ricerca due e cinque anni dopo l’entrata in vigore del mandato di prestazioni; </dd>
</dl>
</dd>
<dt>e) </dt>
<dd>rilevazione uniforme e trasmissione al Registro svizzero dei traumi delle informazioni previste dal set di dati minimo (vedi allegato II) per ciascun/ciascuna paziente MAS;</dd>
<dt>f) </dt>
<dd>assunzione dei costi di tenuta del registro di cui alla precedente lettera e) unitamente agli altri centri MAS;</dd>
<dt>g) </dt>
<dd>svolgimento a cadenze regolari di audit indipendenti dei dati rilevati nel registro ai fini di garanzia della qualità e assunzione dei relativi costi; i risultati degli audit sono resi noti agli organi CIMAS con esplicita menzione dei centri oggetto dei controlli.</dd>
</dl>
<p class="absatz ">Tali oneri devono essere rispettati in modo cumulativo per l’intera durata del mandato di prestazioni. Eventuali inosservanze possono condurre alla revoca del mandato.</p>
<p class="man-template-tab-untertit ">4. Oneri particolari</p>
<p class="absatz ">Il mandato di prestazioni è attribuito a Universitätsspital Basel, Basilea, per sei anni con il seguente onere particolare: le esigenze in fatto di insegnamento, perfezionamento e ricerca devono risultare soddisfatte due anni dopo l’entrata in vigore del mandato di prestazioni.</p>
<p class="absatz ">Il mandato di prestazioni è attribuito a Hôpital du Valais, Hôpital de Sion, Sion, per sei anni con il seguente onere particolare: il riconoscimento ISFM quale centro di perfezionamento professionale di categoria ACT1 in chirurgia generale e traumatologia e/o di categoria A1 o A2 in chirurgia ortopedica e traumatologia dell’apparato locomotore deve essere ottenuto entro tre anni dall’entrata in vigore del mandato di prestazioni.</p>
<p class="absatz ">Gli oneri particolari devono essere soddisfatti entro i limiti di tempo definiti. </p>
<p class="man-template-tab-untertit ">5. Scadenza</p>
<p class="absatz ">Le decisioni di attribuzione giungono a scadenza il 30 giugno 2030.</p>
<p class="man-template-tab-untertit ">6. Motivazione</p>
<p class="absatz ">Per la motivazione si rimanda al rapporto conclusivo «Rivalutazione – Trattamento di pazienti con traumi gravi – Rapporto esplicativo per l’attribuzione delle prestazioni» del 14 marzo 2024.</p>
<p class="man-template-tab-untertit ">7. Entrata in vigore</p>
<p class="absatz ">La presente decisione entra in vigore il 1° luglio 2024.</p>
<p class="man-template-tab-untertit ">8. Indicazione dei rimedi giuridici</p>
<p class="absatz ">Contro questa decisione è possibile interporre ricorso presso il Tribunale amministrativo federale entro 30 giorni dalla data di pubblicazione nel Foglio federale (art. 90<i>a </i>cpv. 2 della legge federale sull’assicurazione malattie del 18 marzo 1994 in combinato disposto con l’art. 12 della Convenzione intercantonale sulla medicina altamente specializzata).</p>
<p class="man-template-tab-untertit ">Precisazione per i fornitori di prestazioni esclusi dall’attribuzione </p>
<p class="absatz ">Ai fornitori di prestazioni esclusi dall’attribuzione viene notificata una decisione individuale separata contenente la motivazione dettagliata nonché l’indicazione dei rimedi giuridici. Contro tale decisione è possibile interporre ricorso entro 30 giorni presso il Tribunale amministrativo federale. In conformità alla sentenza del Tribunale amministrativo federale C-1313/2019, C-2654/2019 dell’11 novembre 2021 (consid. 4.6), in caso di ricorso questo deve essere interposto unicamente contro la decisione individuale e non contro la presente decisione.</p>
<p class="man-template-tab-untertit ">Comunicazione e pubblicazione</p>
<p class="absatz ">Il rapporto conclusivo «Rivalutazione – Trattamento di pazienti con traumi gravi – Rapporto esplicativo per l’attribuzione delle prestazioni» del 14 marzo 2024 può essere consultato sul sito internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk-cds.ch
			</a>).</p>
<p class="absatz ">La presente decisione è pubblicata nel Foglio federale.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">27 marzo 2024</p>
				</td>
				<td>
					
					<p class="unterschriftenfi1 ">Per l’Organo decisionale MAS:</p>
					<p class="unterschriftenfi ">La presidente, Natalie Rickli</p>
				</td>
			</tr>
		</table></div>
</div>
<div id="annex">
<section id="annex_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_I">Allegato I alla decisione relativa all’attribuzione dei mandati di prestazioni nel campo della medicina altamente specializzata (MAS): trattamento di pazienti con traumi gravi</a>
</h1>
<div class="collapseable"><section id="annex_I/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u1">Esigenze specifiche del settore</a>
</h2>
<div class="collapseable">
<p class="man-template-tab-untertit ">Numero minimo di casi</p>
<p class="absatz ">Almeno 40 casi di pazienti con traumi gravi secondo la definizione MAS in essere per anno e per sede. A questo proposito sono utilizzati i dati del Registro svizzero dei traumi.</p>
<p class="absatz ">Almeno 250 casi per anno e per sede per i quali siano necessarie cure iniziali in sala di emergenza («déchocage»). </p>
<p class="absatz ">Almeno 500 casi di ferite trattate in ambito stazionario per anno e per sede.</p>
<p class="man-template-tab-untertit ">Qualità della struttura</p>
<p class="absatz ">Ammissione e cura di pazienti con traumi gravi garantite 24/7.</p>
<p class="absatz ">Nel centro MAS sono disponibili i seguenti reparti e servizi di medicina specialistica, incluso piano dei servizi di picchetto:</p>
<dl>
<dt>a) </dt>
<dd>anestesia</dd>
<dt>b) </dt>
<dd>chirurgia (infortunistica e/o generale)</dd>
<dt>c) </dt>
<dd>neurochirurgia</dd>
<dt>d) </dt>
<dd>traumatologia/ortopedia</dd>
<dt>e) </dt>
<dd>medicina d’urgenza</dd>
<dt>f) </dt>
<dd>medicina intensiva</dd>
</dl>
<p class="absatz ">Nel centro MAS sono disponibili 24/7 gli specialisti/le specialiste seguenti: </p>
<dl>
<dt>a) </dt>
<dd>team di pronto intervento traumatologico: <dl>
<dt>– </dt>
<dd>medico specialista in chirurgia, medico specialista in ortopedia con esperienza in politraumi o medici in possesso del titolo di formazione approfondita in medicina clinica d’urgenza (SGNOR)</dd>
<dt>– </dt>
<dd>medico specialista in anestesiologia</dd>
<dt>– </dt>
<dd>personale infermieristico con formazione in cure d’urgenza</dd>
</dl>
</dd>
<dt>b) </dt>
<dd>specialisti/specialiste di radiologia medico-tecnica (MTRA)</dd>
</dl>
<p class="absatz ">Nel centro MAS sono disponibili 24/7 ed entro 30 minuti specialisti/specialiste con perfezionamento professionale FMH e/o con competenze specialistiche nelle seguenti discipline:</p>
<dl>
<dt>a) </dt>
<dd>traumatologia/ortopedia</dd>
<dt>b) </dt>
<dd>chirurgia viscerale / chirurgia generale</dd>
<dt>c) </dt>
<dd>chirurgia vascolare</dd>
<dt>d) </dt>
<dd>chirurgia toracica</dd>
<dt>e) </dt>
<dd>neurochirurgia</dd>
<dt>f) </dt>
<dd>radiologia, radiologia interventistica</dd>
<dt>g) </dt>
<dd>chirurgia della colonna vertebrale</dd>
<dt>h) </dt>
<dd>chirurgia della mano</dd>
<dt>i) </dt>
<dd>chirurgia mascellare / ORL</dd>
<dt>j) </dt>
<dd>chirurgia plastica</dd>
<dt>k) </dt>
<dd>oftalmologia</dd>
<dt>l) </dt>
<dd>ginecologia/ostetricia</dd>
<dt>m) </dt>
<dd>urologia</dd>
</dl>
<p class="absatz ">Nel centro MAS è disponibile 24/7 la seguente infrastruttura con le corrispondenti risorse in termini di personale:</p>
<dl>
<dt>a) </dt>
<dd>sala di emergenza («déchocage») con capacità per almeno due pazienti</dd>
<dt>b) </dt>
<dd>sala operatoria immediatamente disponibile</dd>
<dt>c) </dt>
<dd>pronto soccorso chirurgico o interdisciplinare con responsabile permanente</dd>
<dt>d) </dt>
<dd>unità di cure intensive certificata dalla SSMI </dd>
<dt>e) </dt>
<dd>«area di atterraggio d’ospedale di categoria speciale» ai sensi della corrispondente direttiva dell’Ufficio federale dell’aviazione civile (UFAC)</dd>
<dt>f) </dt>
<dd>apparecchiature per la formazione d’immagini a uso diagnostico e interventistico</dd>
<dt>g) </dt>
<dd>laboratorio di analisi per tutti i parametri utilizzati abitualmente per la cura di pazienti con traumi gravi</dd>
<dt>h) </dt>
<dd>banca del sangue/centro donazioni con possibilità di trasfusione massiva</dd>
</dl>
<p class="absatz ">Nel centro MAS è disponibile 24/7 ed entro 30 minuti la seguente infrastruttura:</p>
<dl>
<dt>a) </dt>
<dd>angioecografia</dd>
<dt>b) </dt>
<dd>tomografia computerizzata</dd>
</dl>
<p class="man-template-tab-untertit ">Qualità dei processi</p>
<p class="absatz ">Collaborazione specialistica attestata nell’ambito di una rete con i fornitori di prestazioni delle rispettive regioni di assistenza. </p>
<p class="absatz ">Interconnessione esterna regolamentata con altri fornitori di prestazioni, inclusi criteri di attribuzione e criteri per trasferimenti di ritorno.</p>
<p class="absatz ">Impiego di linee guida basate sulla pratica in materia di traumatologia.</p>
<p class="man-template-tab-untertit ">Attività di insegnamento, perfezionamento e ricerca</p>
<p class="absatz ">Riconoscimento ISFM quale centro di perfezionamento professionale di categoria ACT1 in chirurgia generale e traumatologia e/o di categoria A1 o A2 in chirurgia ortopedica e traumatologia dell’apparato locomotore.</p>
<p class="absatz ">Osservanza delle esigenze fissate dall’Organo scientifico MAS in materia di insegnamento, perfezionamento e ricerca (vedi allegato III).</p>
</div></section></div></section><section id="annex_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_II">Allegato II alla decisione relativa all’attribuzione dei mandati di prestazioni nel campo della medicina altamente specializzata (MAS): trattamento di pazienti con traumi gravi</a>
</h1>
<div class="collapseable"><section id="annex_II/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/lvl_u1">Set di dati minimo per il rapporto agli organi CIMAS</a>
</h2>
<div class="collapseable">
<p class="absatz ">I dati di tutti i centri svizzeri devono essere trasmessi in modo coordinato, ma suddivisi per centro, al Segretariato di progetto MAS da parte di una persona a ciò preposta.</p>
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf "></p>
				</th>
				<th class=" man-text-align-left ">
					
					<p class="man-template-tab-kpf ">all centers together</p>
				</th>
				<th class=" man-text-align-left ">
					
					<p class="man-template-tab-kpf ">for each center</p>
				</th>
			</tr>
			<tr>
				
				<td colspan="3">
					
					<p class="man-template-tab-krpr "><b>Number of cases</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Number severe injured patients (ISS ≥ 16)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Number severe injured patients, HSM fulfilled (ISS ≥ 20)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr "><b>Patients characteristics</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Sex (N and % female, N and % male)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Median age (years) (total, female, male)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr "><b>Transport to hospital</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Helicopter (%)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr "><b>Admissions</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Primary admitted (N and %)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Secondary admitted (N and %)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Duration between accident and hospitalisation (min) (mean) </dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Mechanism of the injury (N and % blunt, N and % penetrating)</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><b>Clinical</b><b> data</b></p>
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">[per HSM trauma center and benchmarked against the supra-regional trauma centers (STC) of the DGU Registry (for all 12 HSM trauma centers individually and aggregated)]</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Length of stay in ICU (days)</dd>
</dl></td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Length of mechanical ventilation (days)</dd>
</dl></td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Length of stay in hospital (days)</dd>
</dl></td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Patients with<dl>
<dt>– </dt>
<dd>unconsciousness (GCS ≤ 8 at the scene of accident) (%)</dd>
<dt>– </dt>
<dd>coagulopathy (%) </dd>
</dl>
</dd>
</dl></td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
				<td>
					
					<p class="man-template-tab-krpr man-text-align-center " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr "><b>Outcome</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Length of stay</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>ISS Median</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>% severe head trauma</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Mortality over all HSM Trauma Centers vs DGU Registry data</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr "><b>Prognosis</b></p>
					<p class="man-template-tab-krpr ">Lethality compared to prognosis [RISC II score per HSM trauma center and benchmarked against the supra-regional trauma centers (STC) of the DGU Registry (for all 12 HSM trauma centers individually and aggregated)]</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Head injury (AIS head 3) [%]</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Without head injury</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Patients ≥ 70 years</dd>
</dl></td>
				<td>
					
					<p class="man-template-tab-krpr man-text-align-center ">x</p>
				</td>
				<td>
					
					<p class="man-template-tab-krpr man-text-align-center ">x</p>
				</td>
			</tr>
			<tr>
				
				<td colspan="3">
					
					<p class="man-template-tab-krpr ">Lethality in hospital/center [all 12 HSM trauma centers] benchmarked against the supra-regional trauma centers (STC) of the DGU Registry (for all 12 HSM trauma centers individually and aggregated)</p>
				</td>
			</tr>
		</table></div>
</div></section></div></section><section id="annex_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_III">Allegato III alla decisione relativa all’attribuzione dei mandati di prestazioni nel campo della medicina altamente specializzata (MAS): trattamento di pazienti con traumi gravi</a>
</h1>
<div class="collapseable"><section id="annex_III/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_III/lvl_u1">Schema di valutazione delle esigenze in materia di insegnamento, perfezionamento e ricerca</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr ">1</p>
				</td>
				<td>
					
					<p class="man-template-tab-krpr ">Formazione</p>
				</td>
				<td>
					
					<p class="man-template-tab-krpr ">Nessuno/nessuna studente/studentessa in medicina in formazione </p>
				</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p class="man-template-tab-krpr "></p>
				</td>
				<td>
					
					<p class="man-template-tab-krpr ">Almeno uno studente / una studentessa di medicina in formazione per semestre (sono presi in considerazione anche programmi o corsi didattici formali per sottoassistenti e altri programmi di formazione organizzati e strutturati diversamente)</p>
				</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p class="man-template-tab-krpr ">2</p>
				</td>
				<td>
					
					<p class="man-template-tab-krpr ">Perfezionamento</p>
				</td>
				<td>
<p class="man-template-tab-krpr ">Nessuno/nessuna aspirante in perfezionamento professionale per i seguenti titoli:</p>
<dl class="man-template-tab-struktur-1">
<dt>– </dt>
<dd>specializzazione in chirurgia ortopedica e traumatologia dell’apparato locomotore,</dd>
<dt>– </dt>
<dd>specializzazione in anestesiologia,</dd>
<dt>– </dt>
<dd>specializzazione in chirurgia</dd>
<dt>– </dt>
<dd>formazione approfondita in chirurgia generale e traumatologia,</dd>
</dl>
<p class="man-template-tab-krpr ">né programmi di formazione complementare in</p>
<dl class="man-template-tab-struktur-1">
<dt>– </dt>
<dd>ATLS (corso istruttori),</dd>
<dt>– </dt>
<dd>medicina d’urgenza (SGNOR) e</dd>
<dt>– </dt>
<dd>medicina clinica d’urgenza (SGNOR).</dd>
</dl>
</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p class="man-template-tab-krpr "></p>
				</td>
				<td>
<p class="man-template-tab-krpr ">Almeno un posto di perfezionamento professionale occupato in</p>
<dl class="man-template-tab-struktur-1">
<dt>– </dt>
<dd>chirurgia ortopedica e traumatologia dell’apparato locomotore,</dd>
<dt>– </dt>
<dd>anestesiologia,</dd>
<dt>– </dt>
<dd>chirurgia,</dd>
<dt>– </dt>
<dd>chirurgia generale e traumatologia,</dd>
</dl>
<p class="man-template-tab-krpr ">o programmi di formazione complementare in</p>
<dl class="man-template-tab-struktur-1">
<dt>– </dt>
<dd>ATLS (corso istruttori),</dd>
<dt>– </dt>
<dd>medicina d’urgenza (SGNOR) e</dd>
<dt>– </dt>
<dd>medicina clinica d’urgenza (SGNOR).</dd>
</dl>
</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">3</p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Ricerca <br>clinica</p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Nessuna ricerca clinica relativa al trattamento di pazienti con traumi gravi </p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">0 punti</p>
				</td>
			</tr>
			<tr>
				
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"></p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"></p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Svolgimento di uno studio monocentro o partecipazione a uno studio multicentro relativo al trattamento di pazienti con traumi gravi e impiego di almeno una study nurse / uno study coordinator</p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">1 punto</p>
				</td>
			</tr>
			<tr>
				
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"></p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"></p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Direzione di uno studio multicentrico relativo al trattamento di pazienti con traumi gravi</p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">2 punti</p>
				</td>
			</tr>
			<tr>
				
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">4</p>
				</td>
				<td>
					
					<p class="man-template-tab-krpr ">Pubblicazioni (peer-reviewed)</p>
				</td>
				<td>
					
					<p class="man-template-tab-krpr ">Nessuna pubblicazione figurante in Pubmed relativa al trattamento di pazienti con traumi gravi </p>
				</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Una pubblicazione in media all’anno figurante in Pubmed relativa al trattamento di pazienti con traumi gravi (un membro del team è primo, secondo o ultimo autore; per gli studi multicentro sono presi in considerazione anche i membri coautori)</p>
				</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Più di una pubblicazione in media all’anno figurante in Pubmed relativa al trattamento di pazienti con traumi gravi (un membro del team è primo, secondo o ultimo autore; per gli studi multicentro sono presi in considerazione anche i membri coautori)</p>
				</td>
				<td>
					
					<p class="man-template-tab-krpr ">2 punti</p>
				</td>
			</tr>
		</table></div>
<p class="absatz ">Il criterio «Partecipazione attiva a insegnamento, perfezionamento e ricerca» è considerato soddisfatto se sono ottenuti almeno <b>quattro punti (sui sei possibili)</b>.</p>
<p class="abstand1seite "></p>
</div></section></div></section>
</div>
</div></body>
</html>
