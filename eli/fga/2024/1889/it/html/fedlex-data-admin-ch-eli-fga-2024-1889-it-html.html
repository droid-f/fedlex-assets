<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione generale <br>concernente l’autorizzazione provvisoria dell’additivo 25‑idrossicolecalciferolo nell’alimentazione dei ruminanti </h1>
<p class="erlassdatum ">del 29 luglio 2024</p>
</div>
<div id="preamble">
<p class="man-template-autor ">L’Ufficio federale dell’agricoltura, </p>
<p class="absatz ">visto l’articolo 20 capoverso 5 dell’ordinanza del 26 ottobre 2011<sup><a href="#fn-d7e16" id="fnbck-d7e16">1</a></sup> sugli alimenti per animali (OsAlA); dopo aver verificato se i requisiti di cui a tale articolo sono soddisfatti;</p>
<p class="absatz ">considerando l’esito positivo dell’esame dei documenti presentati per l’autorizzazione dell’additivo 3a670a, 25‑idrossicolecalciferolo come additivo nell’alimentazione dei ruminanti;</p>
<p class="absatz ">considerando che tale additivo è autorizzato nell’UE secondo il Regolamento di esecuzione (UE) 2024/1070<sup><a href="#fn-d7e31" id="fnbck-d7e31">2</a></sup>;</p>
<p class="man-template-verb ">decide:</p>
<p class="absatz ">Il preparato in forma solida di 25-idrossicolecalciferolo è autorizzato nella categoria degli additivi nutrizionali, gruppo funzionale delle vitamine, provitamine e sostanze chimicamente definite ad effetto analogo per un anno a partire dalla data di pubblicazione della presente decisione generale secondo le condizioni di cui nell’allegato.</p>
<p class="man-template-tab-untertit ">Revoca dell’effetto sospensivo</p>
<p class="absatz ">A un eventuale ricorso contro la presente decisione generale viene tolto l’effetto sospensivo in virtù dell’articolo 55 capoverso 2 della legge federale del 20 dicembre 1968<sup><a href="#fn-d7e52" id="fnbck-d7e52">3</a></sup> sulla procedura amministrativa.</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup>  <a href="https://fedlex.data.admin.ch/eli/cc/2011/772" target="_blank">RS <b>916.307</b></a></p>
<p id="fn-d7e31"><sup><a href="#fnbck-d7e31">2</a></sup><sup></sup>  Regolamento di esecuzione (UE) 2024/1070 della Commissione, del 12 aprile 2024, relativo al rinnovo dell’autorizzazione di un preparato di 25‑idrossicolecalciferolo prodotto da <i>Saccharomyces cerevisiae</i> CBS 146008 destinato a polli da ingrasso, tacchini da ingrasso e altri volatili nonché a suini e all’autorizzazione di tale preparato destinato ai ruminanti e che abroga il regolamento (CE) n. 887/2009 della Commissione, versione della GU L 2024/1070, <i>15.04.2024</i>. </p>
<p id="fn-d7e52"><sup><a href="#fnbck-d7e52">3</a></sup><sup></sup>  <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
</div>
</div>
<main id="maintext"><p class="verweisartkursiv man-font-style-italic ">Rimedi giuridici</p>
<p class="absatz " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">La presente decisione può essere impugnata mediante ricorso dinanzi al Tribunale amministrativo federale, casella postale, 9023 San Gallo, entro 30 giorni dalla notifica. Il ricorso deve essere inoltrato in duplice esemplare, firmato dal ricorrente o dal suo rappresentante legale e corredato della decisione impugnata e contenere le conclusioni e i motivi per l’indicazione dei mezzi di prova. Dovranno essere allegati i documenti addotti quali mezzi di prova sempre che siano a disposizione del ricorrente.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">5 agosto 2024</p>
				</td>
				<td>
					
					<p class="unterschriftenfi1 ">Ufficio federale dell’agricoltura:</p>
					<p class="unterschriftenfi ">Il direttore, Christian Hofer</p>
				</td>
			</tr>
		</table></div>
<?del-struct abstand4pt></main>
</div></body>
</html>
