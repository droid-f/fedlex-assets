<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><p class="absatzkurs man-font-style-italic ">Termine di referendum: 4 luglio 2024</p></div>
<div id="preamble">
<h1 class="erlasstitel botschafttitel ">Legge federale<br>sulla sistemazione dei corsi d’acqua</h1>
<?del-struct abstand18pt><p class="man-template-datum-aend ">Modifica del 15 marzo 2024</p>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto il messaggio del Consiglio federale del 10 marzo 2023<sup><a href="#fn-d7e19" id="fnbck-d7e19">1</a></sup>,</p>
<p class="man-template-verb ">decreta:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/fga/2023/858" target="_blank">FF <b>2023</b> 858</a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">La legge federale del 21 giugno 1991<sup><a href="#fn-d7e38" id="fnbck-d7e38">2</a></sup> sulla sistemazione dei corsi d’acqua è modificata come segue:</p>
<article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Titolo</a>
</h6>
<div class="collapseable">
<p class="absatz ">Legge federale sulla sistemazione dei corsi d’acqua </p>
<p class="absatz ">(LSCA)</p>
</div></article><article class="man-art-mod" id="mod_u2"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u2">Ingresso</a>
</h6>
<div class="collapseable">
<p class="absatz ">visto l’articolo 76 capoverso 3 della Costituzione federale<sup><a href="#fn-d7e65" id="fnbck-d7e65">3</a></sup>;</p>
<div class="footnotes"><p id="fn-d7e65"><sup><a href="#fnbck-d7e65">3</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></article><article class="man-art-mod" id="mod_u3"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u3">Titolo prima dell’art. 1</a>
</h6>
<div class="collapseable"><p class="man-mod-shadow-heading man-font-weight-bold ">Sezione 1: Scopo</p></div></article><article class="man-art-mod" id="mod_u4"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u4"><i>Art. 1</i></a>
</h6>
<div class="collapseable"><p class="absatz ">La presente legge ha lo scopo di proteggere persone e beni materiali importanti dagli effetti dannosi delle acque sulla superficie terrestre, in particolare dalle inondazioni, dalle erosioni e dalle alluvioni (protezione contro le piene). </p></div></article><article class="man-art-mod" id="mod_u5"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u5"><i>Art. 3</i> Provvedimenti</a>
</h6>
<div class="collapseable">
<p class="absatz "><sup>1</sup> I Cantoni limitano l’entità e la probabilità di insorgenza di un danno causato da piene (rischio di piena) in primo luogo tramite la manutenzione delle acque secondo l’articolo 4 lettera n della legge del 24 gennaio 1991<sup><a href="#fn-d7e99" id="fnbck-d7e99">4</a></sup> sulla protezione delle acque e tramite misure pianificatorie.</p>
<p class="absatz "><sup>2</sup> Se tali provvedimenti non sono sufficienti, i Cantoni adottano misure organizzative, tecniche e di ingegneria naturalistica atte a ridurre il rischio di piena.</p>
<p class="absatz "><sup>3</sup> I provvedimenti sono pianificati in funzione dei rischi e in modo integrale e sono valutati globalmente, nella loro interazione con provvedimenti simili dipendenti da altri ambiti.</p>
<div class="footnotes"><p id="fn-d7e99"><sup><a href="#fnbck-d7e99">4</a></sup><sup></sup>  <a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p></div>
</div></article><article class="man-art-mod" id="mod_u6"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u6"><i>Art. 4</i> Esigenze</a>
</h6>
<div class="collapseable">
<p class="absatz "><sup>1</sup> Le acque, le rive e le opere di protezione contro le piene sono mantenute in modo da garantire la protezione a un livello costante, in particolare riguardo alla capacità di deflusso. </p>
<p class="absatz "><sup>2</sup> Gli interventi sui corsi d’acqua soddisfano le esigenze di cui all’articolo 37 della legge del 24 gennaio 1991<sup><a href="#fn-d7e128" id="fnbck-d7e128">5</a></sup> sulla protezione delle acque. </p>
<p class="absatz "><sup>3</sup> In caso di progetti di protezione contro le piene, la nuova sistemazione dei tratti dello spazio riservato alle acque è garantita nel quadro del progetto durante i primi cinque anni.</p>
<div class="footnotes"><p id="fn-d7e128"><sup><a href="#fnbck-d7e128">5</a></sup><sup></sup>  <a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p></div>
</div></article><article class="man-art-mod" id="mod_u7"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u7"><i>Art. 6</i> Indennità per l’acquisizione di dati di base e le misure di protezione contro le piene</a>
</h6>
<div class="collapseable">
<p class="absatz "><sup>1</sup> Nei limiti dei crediti stanziati e sulla base di accordi di programma, la Confederazione accorda ai Cantoni indennità globali per l’acquisizione di dati di base e per le misure necessarie per la protezione contro le piene a livello pianificatorio, organizzativo, tecnico o di ingegneria naturalistica.</p>
<p class="absatz "><sup>2</sup> Per progetti particolarmente onerosi le indennità possono essere accordate singolarmente.</p>
<p class="absatz "><sup>3</sup> Essa accorda indennità in particolare per:</p>
<dl>
<dt>a. </dt>
<dd>l’elaborazione di dati di base quali analisi degli eventi, catasti, valutazioni dei pericoli, panoramiche dei rischi e pianificazioni globali;</dd>
<dt>b. </dt>
<dd>misure pianificatorie quali accertamenti per la limitazione dei rischi e spostamento in luoghi sicuri di costruzioni e impianti minacciati;</dd>
<dt>c. </dt>
<dd>misure organizzative quali dispositivi di allarme, pianificazioni d’intervento e provvedimenti tecnici per gli interventi d’emergenza;</dd>
<dt>d. </dt>
<dd>misure di ingegneria naturalistica e tecniche quali manutenzione, ripristino, sostituzione e realizzazione di opere e impianti di protezione;</dd>
<dt>e. </dt>
<dd>misure per rimediare ai danni nelle aree di ritenzione in caso di evento e per i mancati ricavi a causa delle perdite di stoccaggio in relazione all’abbassamento preventivo dei bacini di accumulazione artificiali.</dd>
</dl>
<p class="absatz "><sup>4</sup> Le spese sono computabili se effettivamente sostenute e strettamente necessarie per adempiere in modo adeguato il compito.</p>
<p class="absatz "><sup>5</sup> Il contributo è del 50 per cento per le spese computabili relative all’acquisizione di dati di base e del 35 per cento per le spese relative alle misure.</p>
<p class="absatz "><sup>6 </sup>Il contributo per le misure può essere incrementato:</p>
<dl>
<dt>a. </dt>
<dd>fino al 10 per cento per prestazioni supplementari;</dd>
<dt>b. </dt>
<dd>fino al 20 per cento qualora un Cantone debba adottare provvedimenti di protezione straordinari e particolarmente onerosi contro pericoli naturali, segnatamente in seguito a danni causati dal maltempo.</dd>
</dl>
</div></article><article class="man-art-mod" id="mod_u8"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u8"><i>Art. 7</i> Aiuti finanziari per la formazione continua, la ricerca e l’informazione</a>
</h6>
<div class="collapseable">
<p class="absatz "><sup>1</sup> Per promuovere procedure di esecuzione uniformi e un’efficace attuazione della gestione integrale dei rischi, la Confederazione può accordare aiuti finanziari per:</p>
<dl>
<dt>a. </dt>
<dd>la formazione continua di specialisti;</dd>
<dt>b. </dt>
<dd>progetti per lo studio e lo sviluppo di dati di base e misure di protezione contro le piene;</dd>
<dt>c. </dt>
<dd>l’informazione al pubblico.</dd>
</dl>
<p class="absatz "><sup>2</sup> Gli aiuti finanziari possono essere accordati a:</p>
<dl>
<dt>a. </dt>
<dd>istituti e associazioni per la formazione continua di specialisti;</dd>
<dt>b. </dt>
<dd>associazioni professionali e di categoria nazionali;</dd>
<dt>c. </dt>
<dd>Cantoni;</dd>
<dt>d. </dt>
<dd>enti di diritto pubblico;</dd>
<dt>e. </dt>
<dd>gestori di impianti.</dd>
</dl>
<p class="absatz "><sup>3</sup> Gli aiuti finanziari ammontano al massimo al 45 per cento delle spese computabili e si basano sull’interesse della Confederazione all’adempimento dei compiti e sulle possibilità di finanziamento del destinatario.</p>
<p class="absatz "><sup>4</sup> Possono essere accordati anche in modo forfettario sulla base di una precedente stima dei costi.</p>
</div></article><article class="man-art-mod" id="mod_u9"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u9"><i>Art. 8</i></a>
</h6>
<div class="collapseable"><p class="absatzkurs man-font-style-italic ">Abrogato</p></div></article><article class="man-art-mod" id="mod_u10"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u10"><i>Art. 9</i> Condizioni per la concessione di contributi</a>
</h6>
<div class="collapseable">
<p class="absatz "><sup>1</sup> Le indennità di cui all’articolo 6 sono accordate se le misure:</p>
<dl>
<dt>a. </dt>
<dd>si basano su una pianificazione integrale;</dd>
<dt>b. </dt>
<dd>adempiono le esigenze legali; e</dd>
<dt>c. </dt>
<dd>presentano un rapporto costi-benefici favorevole.</dd>
</dl>
<p class="absatz "><sup>2</sup> Gli aiuti finanziari di cui all’articolo 7 sono accordati se le attività o i progetti:</p>
<dl>
<dt>a. </dt>
<dd>sono di interesse nazionale;</dd>
<dt>b. </dt>
<dd>adempiono le esigenze legali; e</dd>
<dt>c. </dt>
<dd>sono svolti in maniera professionale, orientati alla pratica e realizzati a costi contenuti.</dd>
</dl>
<p class="absatz "><sup>3</sup> Il Consiglio federale disciplina dettagliatamente le condizioni ed emana prescrizioni, segnatamente sull’ammontare dei contributi e sulle spese computabili.</p>
</div></article><article class="man-art-mod" id="mod_u11"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u11">Art. 11 cpv. 4</a>
</h6>
<div class="collapseable"><p class="absatz "><sup>4</sup> L’Ufficio federale dell’ambiente può organizzare corsi di formazione continua per specialisti. </p></div></article><article class="man-art-mod" id="mod_u12"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u12">Inserire prima del titolo della sezione 5</a>
</h6>
<div class="collapseable"></div></article><article class="man-art-mod" id="mod_u13"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u13"><i>Art. 12a</i> Informazione e consulenza</a>
</h6>
<div class="collapseable"><p class="absatz ">La Confederazione e i Cantoni provvedono all’informazione e alla consulenza delle autorità e del pubblico in merito ai dati di base e alle misure di protezione contro le piene. </p></div></article><div class="footnotes"><p id="fn-d7e38"><sup><a href="#fnbck-d7e38">2</a></sup><sup></sup> <a href="https://fedlex.data.admin.ch/eli/cc/1993/234_234_234" target="_blank">RS <b>721.100</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable"><p class="absatz ">La modifica di altri atti normativi è disciplinata nell’allegato.</p></div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> La presente legge sottostà a referendum facoltativo.</p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">Consiglio nazionale, 15 marzo 2024</p>
					<p class="unterschriftenfi ">Il presidente: Eric Nussbaumer<br>Il segretario: Pierre-Hervé Freléchoz</p>
				</td>
				<td>
					
					<p class="unterschriftenfi1 ">Consiglio degli Stati, 15 marzo 2024</p>
					<p class="unterschriftenfi ">La presidente: Eva Herzog<br>La segretaria: Martina Buol</p>
				</td>
			</tr>
		</table></div>
<p class="absatz ">Data della pubblicazione: 26 marzo 2024</p>
<p class="absatz ">Termine di referendum: 4 luglio 2024</p>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext ">(cifra II)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Modifica di altri atti normativi</a>
</h2>
<div class="collapseable">
<p class="absatz ">Gli atti normativi qui appresso sono modificati come segue:</p>
<section id="annex_u1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_1">1.  Legge federale del 1° luglio 1966</a><span class="man-font-weight-normal"><sup><a href="#fn-d7e354" id="fnbck-d7e354">6</a></sup></span><a href="#annex_u1/lvl_u1/lvl_1"> sulla protezione della natura e del paesaggio </a>
</h3>
<div class="footnotes"><p id="fn-d7e354"><sup><a href="#fnbck-d7e354">6</a></sup><sup></sup> <a href="https://fedlex.data.admin.ch/eli/cc/1966/1637_1694_1679" target="_blank">RS <b>451</b></a></p></div>
<div class="collapseable"><article class="man-art-mod" id="annex_u1/lvl_u1/lvl_1/mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_1/mod_u1">Art. 22 cpv. 2</a>
</h6>
<div class="collapseable">
<p class="absatz "><sup>2</sup> Essa può autorizzare, per progetti che non possono essere realizzati altrove, la rimozione della vegetazione ripuale nei casi ammessi dalla legge federale del 21 giugno 1991<sup><a href="#fn-d7e373" id="fnbck-d7e373">7</a></sup> sulla sistemazione dei corsi d’acqua o dalla legge federale del 24 gennaio 1991<sup><a href="#fn-d7e384" id="fnbck-d7e384">8</a></sup> sulla protezione delle acque. </p>
<div class="footnotes">
<p id="fn-d7e373"><sup><a href="#fnbck-d7e373">7</a></sup><sup></sup> <a href="https://fedlex.data.admin.ch/eli/cc/1993/234_234_234" target="_blank">RS <b>721.100</b></a></p>
<p id="fn-d7e384"><sup><a href="#fnbck-d7e384">8</a></sup><sup></sup> <a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p>
</div>
</div></article></div></section><section id="annex_u1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_2">2.  Legge del 22 dicembre 1916</a><span class="man-font-weight-normal"><sup><a href="#fn-d7e399" id="fnbck-d7e399">9</a></sup></span><a href="#annex_u1/lvl_u1/lvl_2"> sulle forze idriche</a>
</h3>
<div class="footnotes"><p id="fn-d7e399"><sup><a href="#fnbck-d7e399">9</a></sup><sup></sup> <a href="https://fedlex.data.admin.ch/eli/cc/33/189_191_191" target="_blank">RS <b>721.80</b></a></p></div>
<div class="collapseable">
<p></p>
<div class="table"><table border="1">
			
			
			<tr>
				
				<td>
					
					<p class="man-mod-ref man-font-style-italic "></p>
				</td>
				<td>
					
					<p class="man-mod-ref man-font-style-italic ">Art. 17 cpv. 2</p>
				</td>
			</tr>
			<tr>
				
				<td>
					
					<p class="absatz man-text-align-left "></p>
				</td>
				<td>
					
					<p class="absatz "><sup>2</sup> L’autorità cantonale vigila affinché siano osservate le prescrizioni della Confederazione e dei Cantoni sulla protezione contro le piene e sulla polizia delle acque e che non siano lesi i diritti di utilizzazione esistenti.</p>
				</td>
			</tr>
			<tr>
				
				<td>
					
					<p class="man-mod-ref man-font-style-italic "></p>
				</td>
				<td>
					
					<p class="man-mod-ref man-font-style-italic ">Art. 21, titolo marginale e cpv. 1</p>
				</td>
			</tr>
			<tr>
				
				<td>
					
					<p class="absatz man-text-align-left ">A. Vigilanza delle autorità</p>
					<p class="absatz man-text-align-left ">I. Protezione contro le piene e  polizia delle acque</p>
				</td>
				<td>
					
					<p class="absatz "><sup>1</sup> Gli impianti idraulici devono corrispondere alle prescrizioni della Confederazione e dei Cantoni sulla protezione contro le piene e sulla polizia delle acque.</p>
				</td>
			</tr>
			<tr>
				
				<td>
					
					<p class="man-mod-ref " msg:wcstyle02-2="loose pPr/outlineLvl" xmlns:msg="urn:com:c-moria:legi4ch:xslt:message"></p>
				</td>
				<td>
					
					<p class="man-mod-ref " msg:wcstyle02-2="loose pPr/outlineLvl" xmlns:msg="urn:com:c-moria:legi4ch:xslt:message"><i>Art. 30</i></p>
				</td>
			</tr>
			<tr>
				
				<td>
					
					<p class="absatz man-text-align-left ">VII. Accesso delle autorità</p>
				</td>
				<td>
					
					<p class="absatz ">I possessori d’impianti idraulici e i rivieraschi hanno l’obbligo di concedere libero accesso alle autorità competenti cui è affidata la polizia delle acque e della navigazione, la sorveglianza della pesca, la protezione contro le piene nonché il servizio idrometrico.</p>
				</td>
			</tr>
		</table></div>
</div></section><section id="annex_u1/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_3">3.  Legge federale del 22 marzo 1985</a><span class="man-font-weight-normal"><sup><a href="#fn-d7e509" id="fnbck-d7e509">10</a></sup></span><a href="#annex_u1/lvl_u1/lvl_3"> concernente l’utilizzazione dell’imposta sugli oli minerali a destinazione vincolata e di altri mezzi a destinazione vincolata per il traffico stradale e aereo</a>
</h3>
<div class="footnotes"><p id="fn-d7e509"><sup><a href="#fnbck-d7e509">10</a></sup><sup></sup> <a href="https://fedlex.data.admin.ch/eli/cc/1985/834_834_834" target="_blank">RS <b>725.116.2</b></a></p></div>
<div class="collapseable"><article class="man-art-mod" id="annex_u1/lvl_u1/lvl_3/mod_u2"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_3/mod_u2">Art. 32 cpv. 1</a>
</h6>
<div class="collapseable">
<p class="absatz "><sup>1</sup> I contributi della Confederazione sono commisurati alle disposizioni della legge forestale del 4 ottobre 1991<sup><a href="#fn-d7e528" id="fnbck-d7e528">11</a></sup> e della legge federale del 21 giugno 1991<sup><a href="#fn-d7e539" id="fnbck-d7e539">12</a></sup> sulla sistemazione dei corsi d’acqua.</p>
<div class="footnotes">
<p id="fn-d7e528"><sup><a href="#fnbck-d7e528">11</a></sup><sup></sup> <a href="https://fedlex.data.admin.ch/eli/cc/1992/2521_2521_2521" target="_blank">RS <b>921.0</b></a></p>
<p id="fn-d7e539"><sup><a href="#fnbck-d7e539">12</a></sup><sup></sup> <a href="https://fedlex.data.admin.ch/eli/cc/1993/234_234_234" target="_blank">RS <b>721.100</b></a></p>
</div>
</div></article></div></section><section id="annex_u1/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_4">4.  Legge federale del 24 gennaio 1991</a><span class="man-font-weight-normal"><sup><a href="#fn-d7e554" id="fnbck-d7e554">13</a></sup></span><a href="#annex_u1/lvl_u1/lvl_4"> sulla protezione delle acque</a>
</h3>
<div class="footnotes"><p id="fn-d7e554"><sup><a href="#fnbck-d7e554">13</a></sup><sup></sup> <a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p></div>
<div class="collapseable">
<article class="man-art-mod" id="annex_u1/lvl_u1/lvl_4/mod_u3"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_4/mod_u3">Art. 4 lett. n</a>
</h6>
<div class="collapseable">
<p class="absatz ">Ai sensi della presente legge si intendono per:</p>
<dl>
<dt>n. </dt>
<dd>
<i>manutenzione delle acque</i>: provvedimenti ricorrenti o necessari a seguito di eventi dannosi per preservare e ripristinare le funzioni naturali delle acque nonché per garantire la protezione contro le piene.</dd>
</dl>
</div></article><article class="man-art-mod" id="annex_u1/lvl_u1/lvl_4/mod_u4"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_4/mod_u4"><i>Art. 37</i> Interventi nelle acque superficiali</a>
</h6>
<div class="collapseable">
<p class="absatz "><sup>1</sup> Le acque superficiali possono essere arginate e corrette solo se:</p>
<dl>
<dt>a. </dt>
<dd>lo esige la protezione contro le piene (art. 3 cpv. 1−3 della legge federale del 21 giugno 1991<sup><a href="#fn-d7e592" id="fnbck-d7e592">14</a></sup> sulla sistemazione dei corsi d’acqua);</dd>
<dt>b. </dt>
<dd>è necessario per la navigabilità o per sfruttare nel pubblico interesse le forze idriche;</dd>
<dt>c. </dt>
<dd>è necessario per realizzare una discarica che può essere ubicata soltanto nel luogo previsto e nella quale viene depositato esclusivamente materiale di scavo e di sgombero non inquinato; oppure</dd>
<dt>d. </dt>
<dd>in tal modo si migliorano ai sensi della presente legge acque superficiali già arginate o corrette.</dd>
</dl>
<p class="absatz "><sup>2</sup> Gli interventi sui corsi d’acqua superficiali devono per quanto possibile rispettare o ricostituire il tracciato naturale. </p>
<p class="absatz "><sup>3</sup> Le acque superficiali e lo spazio riservato alle acque devono essere sistemati e sottoposti a manutenzione in modo da:</p>
<dl>
<dt>a. </dt>
<dd>offrire un biotopo a una fauna e a una flora diversificate;</dd>
<dt>b. </dt>
<dd>conservare per quanto possibile le interazioni fra le acque superficiali e quelle sotterranee;</dd>
<dt>c. </dt>
<dd>permettere lo sviluppo di una vegetazione ripuale consona al luogo.</dd>
</dl>
<p class="absatz "><sup>4</sup> Nelle zone edificate, l’autorità può autorizzare deroghe ai capoversi 2 e 3.</p>
<p class="absatz "><sup>5</sup> I capoversi 2 e 3 sono applicabili per analogia alla creazione di corpi idrici artificiali, nonché al ripristino e al rafforzamento, a seguito di eventi dannosi, di opere di protezione esistenti. </p>
<div class="footnotes"><p id="fn-d7e592"><sup><a href="#fnbck-d7e592">14</a></sup><sup></sup> <a href="https://fedlex.data.admin.ch/eli/cc/1993/234_234_234" target="_blank">RS <b>721.100</b></a></p></div>
</div></article><article class="man-art-mod" id="annex_u1/lvl_u1/lvl_4/mod_u5"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_4/mod_u5">Art. 62b cpv. 3<sup>bis</sup></a>
</h6>
<div class="collapseable"><p class="absatz "><sup>3bis </sup>In caso di progetti di rivitalizzazione, la sistemazione dei tratti dello spazio riservato alle acque secondo l’articolo 37 capoverso 3 è finanziata nel quadro del progetto durante i primi cinque anni.</p></div></article>
</div></section><section id="annex_u1/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_5">5.  Legge forestale del 4 ottobre 1991</a><span class="man-font-weight-normal"><sup><a href="#fn-d7e647" id="fnbck-d7e647">15</a></sup></span>
</h3>
<div class="footnotes"><p id="fn-d7e647"><sup><a href="#fnbck-d7e647">15</a></sup><sup></sup> <a href="https://fedlex.data.admin.ch/eli/cc/1992/2521_2521_2521" target="_blank">RS <b>921.0</b></a></p></div>
<div class="collapseable">
<article class="man-art-mod" id="annex_u1/lvl_u1/lvl_5/mod_u6"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_5/mod_u6"><i>Art. 19</i></a>
</h6>
<div class="collapseable"><p class="absatz ">Se la protezione della vita umana o di beni materiali considerevoli lo esige, i Cantoni provvedono alla sicurezza delle zone soggette a valanghe, scoscendimento di terreno, erosione o caduta di pietre, come pure alle opere forestali per la correzione dei torrenti. I provvedimenti sono pianificati in funzione del rischio e in modo integrale, utilizzando per quanto possibile metodi rispettosi della natura.</p></div></article><article class="man-art-mod" id="annex_u1/lvl_u1/lvl_5/mod_u7"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#annex_u1/lvl_u1/lvl_5/mod_u7"><i>Art. 36</i> Protezione da catastrofi naturali</a>
</h6>
<div class="collapseable">
<p class="absatz "><sup>1</sup> La Confederazione accorda ai Cantoni sulla base di accordi di programma indennità globali per l’acquisizione di dati di base e per i provvedimenti necessari per la protezione da catastrofi naturali a livello pianificatorio, organizzativo, tecnico o di ingegneria naturalistica.</p>
<p class="absatz "><sup>2</sup> Le indennità sono accordate segnatamente per:</p>
<dl>
<dt>a. </dt>
<dd>l’elaborazione di dati di base quali analisi degli eventi, catasti, valutazione dei pericoli, panoramiche dei rischi e pianificazioni globali;</dd>
<dt>b. </dt>
<dd>provvedimenti di pianificazione del territorio quali accertamenti per la limitazione dei rischi e lo spostamento in luoghi sicuri di costruzioni e impianti minacciati;</dd>
<dt>c. </dt>
<dd>provvedimenti organizzativi quali dispositivi di allarme, pianificazioni d’intervento e provvedimenti tecnici per gli interventi d’emergenza;</dd>
<dt>d. </dt>
<dd>provvedimenti biologici quali la realizzazione di foreste con funzione protettiva, nonché la cura di giovani popolamenti;</dd>
<dt>e. </dt>
<dd>provvedimenti tecnici quali la manutenzione, il ripristino, il rafforzamento, la sostituzione e la realizzazione di opere e impianti di protezione;</dd>
<dt>f. </dt>
<dd>provvedimenti per rimediare ai danni nelle aree di ritenzione in caso di evento.</dd>
</dl>
<p class="absatz "><sup>3</sup> In casi eccezionali, la Confederazione può accordare, mediante decisione formale, indennità a singoli progetti che richiedono una sua valutazione.</p>
<p class="absatz "><sup>4</sup> L’ammontare delle indennità è determinato in base al pericolo costituito da catastrofi naturali, nonché ai costi e all’efficacia dei provvedimenti.</p>
</div></article>
</div></section>
</div></section>
</div></section></div>
</div></body>
</html>
