<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Deroghe alle disposizioni sulle operazioni con aeromobili senza equipaggio</h1>
<p class="erlassdatum ">del 24 giugno 2024</p>
</div>
<div id="preamble">
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr ">Autorità di decisione:</p>
				</td>
				<td>
					
					<p class="man-template-tab-krpr ">Ufficio federale dell’aviazione civile (UFAC)</p>
				</td>
			</tr>
			<tr>
				
				<td>
					
					<p class="man-template-tab-krpr ">Oggetto:</p>
				</td>
				<td>
					
					<p class="man-template-tab-krpr ">Il regolamento di esecuzione (UE) 2019/947 della Commissione, del 24 maggio 2019, relativo a norme e procedure per l’esercizio di aeromobili senza equipaggio, nella parte B dell’allegato sancisce, al paragrafo 1 lettera l del punto UAS.SPEC.050, che gli operatori di aeromobili senza equipaggio (UA) devono garantire che ogni singolo UA sia dotato i) di almeno una luce verde lampeggiante ai fini della visibilità notturna e ii) di un sistema attivo e aggiornato di identificazione remota.</p>
					<p class="man-template-tab-krpr ">Secondo l’articolo 3 n. 31 del regolamento delegato (UE) 2019/945, l’«identificazione remota diretta» (in inglese «direct remote identification») è «un sistema che garantisce la diffusione locale di informazioni riguardanti un UA in funzione, compresa la marcatura dell’UA, in modo tale che tale informazione sia accessibile senza bisogno di accesso fisico all’UA».</p>
					<p class="man-template-tab-krpr ">A causa delle particolarità delle operazioni condotte esclusivamente di notte, in un’area a terra controllata, con diversi UA controllati contemporaneamente dallo stesso pilota (sciami di droni) e già dotati di luci a scopo di intrattenimento che garantiscono la visibilità poiché raramente spente per più di due secondi, non è opportuno applicare le norme di cui al punto UAS.SPEC.050 paragrafo 1 lettera l punti i) e ii) a detto tipo di operazioni. Il requisito di una luce verde lampeggiante supplementare costituirebbe un disturbo visivo ai fini dell’esibizione. </p>
					<p class="absatz ">Inoltre, applicare un sistema di identificazione remota a ogni singolo UA di uno sciame di sistemi di UA (UAS) non sarebbe proporzionale, poiché molti UA concentrati in un unico luogo emetterebbero un gran numero di segnali con le stesse informazioni, il che non porterebbe alcun valore aggiunto. Una tale serie di segnali può addirittura avere come conseguenza una saturazione della frequenza, compromettendo la sicurezza anziché aumentarla.</p>
				</td>
			</tr>
			<tr>
				
				<td>
					
					<p class="man-template-tab-krpr ">Basi legali:</p>
				</td>
				<td>
					
					<p class="man-template-tab-krpr ">Secondo il punto UAS.SPEC.050 paragrafo 1 lettera l del regolamento di esecuzione (UE) 2019/947 della Commissione, del 24 maggio 2019, relativo a norme e procedure per l’esercizio di aeromobili senza equipaggio, gli operatori di UAS devono garantire che ogni singolo UA sia dotato i) di almeno una luce verde lampeggiante ai fini della visibilità notturna e ii) di un sistema attivo e aggiornato di identificazione remota.</p>
					<p class="man-template-tab-krpr ">I paragrafi 1 e 2 dell’articolo 71 del regolamento (UE) 2018/1139 permettono all’UFAC, quale autorità competente («competent authority»), in caso di circostanze imprevedibili urgenti o di esigenze operative urgenti, di concedere esenzioni dai singoli requisiti delle disposizioni di esecuzione di atti delegati o di esecuzione.</p>
				</td>
			</tr>
			<tr>
				
				<td>
					
					<p class="man-template-tab-krpr man-text-align-left ">Contenuto della decisione:</p>
				</td>
				<td>
					
					<p class="man-template-tab-krpr ">La decisione generale dell’UFAC del 24 giugno 2024 concernente deroghe alle disposizioni sulle operazioni con aeromobili senza equipaggio recita come segue: </p>
					<p class="man-template-tab-krpr "><b>Operazioni con aeromobili senza equipaggio nella categoria «specifica» secondo il regolamento (UE) 2019/947</b></p>
					<p class="man-template-tab-krpr ">Le seguenti norme ovvero le seguenti deroghe alle disposizioni applicabili valgono per tutti gli operatori di UA civili che rientrano nella «categoria specifica» e che dispongono di un’autorizzazione d’esercizio per sciami di UAS.</p>
					<p class="man-template-tab-krpr ">Gli operatori di UA della categoria «specifica» in possesso di un’autorizzazione d’esercizio per sciami di UAS non devono dotare ogni singolo UA di una luce verde lampeggiante e di un sistema aggiornato di identificazione remota. Le luci applicate ai fini dell’esibizione sono sufficienti per tenere in debita considerazione il requisito della visibilità. Per quanto riguarda il sistema di identificazione remota, basta che almeno un drone ne sia provvisto.</p>
				</td>
			</tr>
			<tr>
				
				<td>
					
					<p class="man-template-tab-krpr ">Destinatari:</p>
				</td>
				<td>
					
					<p class="man-template-tab-krpr ">La presente deroga è destinata a tutti gli operatori di UA della categoria «specifica» in possesso di un’autorizzazione d’esercizio per sciami di UAS basata sull’articolo 12 del regolamento di esecuzione (UE) 2019/947 e rilasciata dall’UFAC.</p>
				</td>
			</tr>
			<tr>
				
				<td>
					
					<p class="man-template-tab-krpr ">Deposito pubblico:</p>
				</td>
				<td>
					
					<p class="man-template-tab-krpr ">La presente decisione viene notificata tramite pubblicazione sul Foglio federale in tedesco, francese e italiano. Inoltre può essere richiesta per iscritto all’UFAC, Divisione Strategia e supporto alla direzione.</p>
				</td>
			</tr>
			<tr>
				
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Rimedi giuridici:</p>
				</td>
				<td>
					
					<p class="man-template-tab-krpr " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Contro la presente decisione può essere interposto ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. Secondo l’articolo 22<i>a</i> capoverso 1 lettera b della legge federale del 20 dicembre 1968 sulla procedura amministrativa (PA; RS <i>172.021</i>), il termine non decorre dal 15 luglio al 15 agosto incluso. L’atto di ricorso deve essere inoltrato in duplice copia. Deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">3 luglio 2024</p>
				</td>
				<td>
					
					<p class="unterschriftenfi1 ">Ufficio federale dell’aviazione civile:</p>
					<p class="unterschriftenfi ">Il direttore, Christian Hegner</p>
				</td>
			</tr>
		</table></div>
<?del-struct abstand4pt><p class="abstand1seite "></p>
</div>
</div></body>
</html>
