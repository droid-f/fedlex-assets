<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decreto federale<br>concernente i parametri fondamentali per l’orientamento dell’esercito fino al 2035</h1>
<p class="erlassdatum ">del 2 dicembre 2024</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 28 capoversi 1<sup>bis</sup> lettera c e 3 della legge del 13 dicembre 2002<sup><a href="#fn-d7e18" id="fnbck-d7e18">1</a></sup> sul Parlamento;<br>visto il messaggio del Consiglio federale del 14 febbraio 2024<sup><a href="#fn-d7e31" id="fnbck-d7e31">2</a></sup> sull’esercito 2024,</p>
<p class="man-template-verb ">decreta:</p>
<div class="footnotes">
<p id="fn-d7e18"><sup><a href="#fnbck-d7e18">1</a></sup><sup></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p>
<p id="fn-d7e31"><sup><a href="#fnbck-d7e31">2</a></sup><sup></sup><sup> </sup><a href="https://fedlex.data.admin.ch/eli/fga/2024/563" target="_blank">FF <b>2024</b> 563</a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">L’Esercito è orientato in modo tale che la capacità di difesa venga rafforzata tenendo conto di un contesto conflittuale ibrido.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Nei prossimi 12 anni si perseguiranno i seguenti parametri fondamentali:</p>
<dl>
<dt>a. </dt>
<dd>le capacità nell’ambito della condotta e dell’interconnessione saranno rafforzate migliorando lo scambio rapido e sicuro di dati tra i livelli di condotta nonché con le autorità civili;</dd>
<dt>b. </dt>
<dd>le capacità nell’ambito della Rete informativa integrata e dei sensori saranno rafforzate migliorando i mezzi di acquisizione di informazioni e di rappresentazione della situazione in tutte le zone d’efficacia;</dd>
<dt>c. </dt>
<dd>le capacità nell’ambito dell’efficacia contro obiettivi aerei saranno completate rinnovando i mezzi per la protezione dello spazio aereo inferiore e intermedio;</dd>
<dt>d. </dt>
<dd>le capacità nell’ambito dell’efficacia contro obiettivi al suolo saranno ulteriormente orientate verso un contesto conflittuale ibrido, fermo restando che la difesa da attacchi militari assumerà maggiore importanza rispetto al passato;</dd>
<dt>e. </dt>
<dd>le capacità nell’ambito dell’efficacia nel ciberspazio e nello spazio elettromagnetico saranno rafforzate potenziando fortemente l’efficacia e la protezione dei sistemi d’informazione e di comunicazione;</dd>
<dt>f. </dt>
<dd>le capacità nell’ambito della logistica saranno potenziate aumentando la capacità di trasporto e la protezione e migliorando la capacità di resistenza attraverso la costituzione di scorte, in particolare di munizioni e di pezzi di ricambio;</dd>
<dt>g. </dt>
<dd>le capacità nell’ambito della sanità saranno mantenute al livello attuale;</dd>
<dt>h. </dt>
<dd>le capacità nell’ambito della mobilità non protetta al suolo saranno mantenute al livello attuale;</dd>
<dt>i. </dt>
<dd>le capacità nell’ambito della mobilità protetta al suolo saranno ulteriormente sviluppate a lungo termine mediante un rinnovo e una standardizzazione scaglionati della flotta;</dd>
<dt>j. </dt>
<dd>le capacità nell’ambito della mobilità aerea saranno a lungo termine mantenute al livello attuale;</dd>
<dt>k. </dt>
<dd>le capacità nell’ambito dello spazio cosmico saranno potenziate, in particolare a favore della condotta e dell’interconnessione nonché della rete informativa integrata;</dd>
<dt>l. </dt>
<dd>le capacità nell’ambito della protezione dell’integrità cognitiva (e della resilienza) di singole persone e della popolazione saranno ulteriormente sviluppate nell’ottica dei nuovi e dei futuri progressi tecnologici.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Il presente decreto non sottostà a referendum.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 ">Consiglio degli Stati, 2 dicembre 2024</p>
					<p class="unterschriftenfi ">Il presidente: Andrea Caroni<br>La segretaria: Martina Buol</p>
				</td>
				<td>
					
					<p class="unterschriftenfi1 ">Consiglio nazionale, 18 settembre 2024</p>
					<p class="unterschriftenfi ">Il presidente: Eric Nussbaumer<br>Il segretario: Pierre-Hervé Freléchoz</p>
				</td>
			</tr>
		</table></div>
</div></article></main>
</div></body>
</html>
