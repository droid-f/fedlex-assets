<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione generale <br>concernente l’autorizzazione alla distribuzione al pubblico dei test rapidi SARS-CoV-2 («test autodiagnostici Covid-19») per l’autodiagnosi</h1>
<p class="erlassdatum ">del 1° luglio 2024</p>
</div>
<div id="preamble">
<p class="man-template-autor ">Swissmedic, Istituto svizzero per gli agenti terapeutici,</p>
<p class="ingress ">in virtù dell’articolo 61 capoverso 3 dell’ordinanza del 4 maggio 2022<sup><a href="#fn-d7e16" id="fnbck-d7e16">1</a></sup> relativa ai dispositivi medico-diagnostici in vitro (ODIV),</p>
<p class="ingress ">visto:</p>
<dl>
<dt>– </dt>
<dd>che i test per la diagnosi del coronavirus SARS-CoV-2 sono dispositivi medici per la diagnostica in vitro (IVD), </dd>
<dt>– </dt>
<dd>che i requisiti formali e tecnici per questo tipo di test sono disciplinati dalla legge federale sui medicamenti e i dispositivi medici del 15 dicembre 2000<sup><a href="#fn-d7e37" id="fnbck-d7e37">2</a></sup> (legge sugli agenti terapeutici), dall’ODIV, dal regolamento (UE) 2017/746 del Parlamento europeo e del Consiglio, del 5 aprile 2017, relativo ai dispositivi medico-diagnostici in vitro e che abroga la direttiva 98/79/CE e la decisione 2010/227/UE della Commissione (regolamento (UE) 2017/746) e dalla precedente direttiva 98/79/CE del Parlamento europeo e del Consiglio del 27 ottobre 1998 relativa ai dispositivi medico-diagnostici in vitro (direttiva 98/79/CE),</dd>
<dt>– </dt>
<dd>che la regolamentazione relativa agli IVD fa una distinzione tra i test per uso professionale da parte di specialisti, ad esempio nei laboratori, e i test autodiagnostici, </dd>
<dt>– </dt>
<dd>che gli IVD autodiagnostici, ad es. i test rapidi SARS-CoV-2 per l’autodiagnosi, vengono sviluppati e valutati dai rispettivi fabbricanti in modo tale da poter essere utilizzati in sicurezza da parte di non professionisti,</dd>
<dt>– </dt>
<dd>che conformemente all’art. 61 cpv. 3 ODIV la dispensazione al pubblico di IVD per la diagnosi di malattie trasmissibili dell’uomo è vietata, ma che l’Istituto può autorizzare eccezioni nell’interesse della salute pubblica,</dd>
<dt>– </dt>
<dd>che la durata di validità dell’ordinanza 3 sui provvedimenti per combattere il coronavirus (COVID-19) del 19 giugno 2020<sup><a href="#fn-d7e61" id="fnbck-d7e61">3</a></sup> (Ordinanza 3 COVID-19) termina il 30 giugno 2024;</dd>
</dl>
<p class="absatzkurs man-font-style-italic ">e considerato:</p>
<dl>
<dt>– </dt>
<dd>il parere dell’Ufficio federale della sanità pubblica (UFSP) – divisione Malattie trasmissibili – sulla distribuzione al pubblico dei test SARS-CoV-2 per l’autodiagnosi («test autodiagnostici Covid-19») del 6 maggio 2024, in cui l’UFSP è giunto alla conclusione che la dispensazione al pubblico dei test SARS-CoV-2Tests per l’autodiagnosi è di interesse per la salute pubblica,</dd>
<dt>– </dt>
<dd>che Swissmedic ha esaminato tale parere e lo condivide,</dd>
<dt>– </dt>
<dd>che l’approvazione della dispensazione al pubblico dei test rapidi SARS-CoV‑2 per l’autodiagnosi implica benefici superiori ai rischi, tanto più che i kit di questi test sono stati appositamente concepiti dai fabbricanti tenendo conto dell’utilizzo autodiagnostico e che sono certificati in tal senso da un organismo designato,</dd>
</dl>
<p class="man-template-verb ">dispone quanto segue:</p>
<p class="absatz ">Dal 1° luglio 2024 viene rilasciata un’autorizzazione generale alla dispensazione al pubblico dei test rapidi SARS-CoV-2<sup><a href="#fn-d7e88" id="fnbck-d7e88">4</a></sup> per l’autodiagnosi, a condizione che siano soddisfatti tutti i seguenti requisiti:</p>
<dl>
<dt>– </dt>
<dd>i test rapidi SARS-CoV-2 per l’autodiagnosi soddisfano le disposizioni della legge sugli agenti terapeutici e dell’ordinanza relativa ai dispositivi medico-diagnostici in vitro, in particolare riguardo all’informazione relativa al prodotto che deve essere redatta nelle tre lingue ufficiali;</dd>
<dt>– </dt>
<dd>i test sono concepiti dal fabbricante come test rapidi SARS-CoV-2 per l’autodiagnosi e certificati come tali. </dd>
</dl>
<p class="man-template-tab-untertit ">Effetto sospensivo</p>
<p class="absatz ">L’interesse della salute pubblica di rendere immediatamente applicabile questa decisione generale (proteggere se stessi e gli altri, contribuire a prevenire e combattere il SARS-CoV-2 nel contesto delle persone particolarmente a rischio e qualora si verifichi un evento che lo rende necessario) è da considerare preponderante nei confronti degli eventuali interessi opposti (per i non professionisti può essere difficile interpretare i risultati negativi dei test e trarne le giuste conclusioni). Per questi motivi viene tolto l’effetto sospensivo a un eventuale ricorso contro questa decisione generale conformemente all’articolo 55 capoverso 2 della legge federale sulla procedura amministrativa del 20 dicembre 1968<sup><a href="#fn-d7e107" id="fnbck-d7e107">5</a></sup>.</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup>  <a href="https://fedlex.data.admin.ch/eli/cc/2022/291" target="_blank">RS <b>812.219</b></a></p>
<p id="fn-d7e37"><sup><a href="#fnbck-d7e37">2</a></sup><sup></sup>  <a href="https://fedlex.data.admin.ch/eli/cc/2001/422" target="_blank">RS <b>812.21</b></a></p>
<p id="fn-d7e61"><sup><a href="#fnbck-d7e61">3</a></sup><sup></sup>  <a href="https://fedlex.data.admin.ch/eli/cc/2020/438" target="_blank">RS <b>818.101.24</b></a></p>
<p id="fn-d7e88"><sup><a href="#fnbck-d7e88">4</a></sup><sup></sup>  Sono considerati test rapidi SARS-CoV-2 i metodi che permettono di rilevare direttamente la presenza degli antigeni del SARS-CoV-2. I test non sono automatizzati e richiedono uno strumentario minimo.</p>
<p id="fn-d7e107"><sup><a href="#fnbck-d7e107">5</a></sup><sup></sup>  <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
</div>
</div>
<main id="maintext"><p class="verweisartkursiv man-font-style-italic ">Rimedi giuridici</p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Contro la presente decisione può essere inoltrato ricorso entro 30 giorni a decorrere dalla sua notifica presso il Tribunale amministrativo federale, casella postale, 9023 San Gallo. L’atto di ricorso deve contenere le conclusioni, i motivi, l’indicazione dei mezzi di prova e la firma della parte ricorrente o del suo rappresentante legale; deve essere presentato in duplice esemplare con la decisione impugnata in allegato; se in possesso della parte ricorrente, devono altresì essere allegati i documenti indicati come mezzi di prova.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">1° luglio 2024</p>
				</td>
				<td colspan="2">
					
					<p class="unterschriftenfi1 ">Swissmedic, Istituto svizzero per gli agenti terapeutici:</p>
				</td>
			</tr>
			<tr>
				
				<td>
					
					<p class="unterschriftenfi "></p>
				</td>
				<td>
					
					<p class="unterschriftenfi ">Dott.ssa Karoline Mathys Badertscher <br>Caposettore <br>Sorveglianza Dispositivi medici</p>
				</td>
				<td>
					
					<p class="unterschriftenfi ">Michel Pürro<br>Capodivisione <br>Medical Devices Surveillance</p>
				</td>
			</tr>
		</table></div>
<?del-struct abstand4pt><p class="abstand1seite "></p></main>
</div></body>
</html>
