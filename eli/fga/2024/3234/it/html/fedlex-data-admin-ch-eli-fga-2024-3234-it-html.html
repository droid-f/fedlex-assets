<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Obiettivi strategici <br>del Servizio svizzero di assegnazione delle tracce per gli anni 2025–2028</h1>
<p class="erlassdatum ">del 20 settembre 2024</p>
<p class="erlasssubtitel ">Approvati dal Consiglio federale il 6 dicembre 2024</p>
</div>
<div id="preamble"><div></div></div>
<div id="annex"><section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">1. Introduzione</a>
</h1>
<div class="collapseable">
<p class="absatz ">Il Servizio svizzero di assegnazione delle tracce (SAT) è un istituto di diritto pubblico della Confederazione senza scopo di lucro e dotato di propria personalità giuridica. Gode di autonomia organizzativa e gestionale e tiene una contabilità propria.</p>
<p class="absatz ">Conformemente all’articolo 9<i>e</i> della legge federale del 20 dicembre 1957<sup><a href="#fn-d7e23" id="fnbck-d7e23">1</a></sup> sulle ferrovie (Lferr), con il SAT la Confederazione persegue l’accesso trasparente e non discriminatorio alla rete ferroviaria, una sana evoluzione della concorrenza nel traffico ferroviario e l’utilizzazione ottimale delle capacità ferroviarie. A tal fine il SAT svolge le funzioni essenziali di gestione dell’infrastruttura ferroviaria per l’accesso alla rete in modo imparziale e indipendente rispetto agli utenti della rete svizzera a scartamento normale.</p>
<p class="absatz ">I compiti e le competenze del SAT sono definiti nell’articolo 9<i>f</i> Lferr e negli articoli 1 e 2 dell’ordinanza del 13 maggio 2020<sup><a href="#fn-d7e38" id="fnbck-d7e38">2</a></sup> sul Servizio di assegnazione delle tracce (OSAT). I compiti principali del SAT comprendono in particolare la pianificazione delle tracce, l’assegnazione delle tracce e l’elaborazione dell’orario di rete, l’incasso del prezzo delle tracce e il relativo versamento ai gestori dell’infrastruttura, nonché la tenuta del registro dell’infrastruttura.</p>
<p class="absatz ">Sulla base dell’articolo 9<i>i</i> lettera a Lferr, il consiglio d’amministrazione definisce gli obiettivi strategici del SAT e li sottopone per approvazione al Consiglio federale.</p>
<section id="annex_1/lvl_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_2">2. Priorità strategiche</a>
</h2>
<div class="collapseable">
<section id="annex_1/lvl_2/lvl_2_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_2/lvl_2_1">2.1 Priorità programmatiche</a>
</h3>
<div class="collapseable"><dl class="man-template-absatz-struktur-1">
<dt>2.1.1 </dt>
<dd>Il SAT garantisce l’accesso non discriminatorio alla rete, creando in tal modo i presupposti per una concorrenza efficace nell’utilizzazione della rete ferroviaria svizzera a scartamento normale interoperabile.</dd>
<dt>2.1.2 </dt>
<dd>Nell’ambito delle sue responsabilità in materia di pianificazione dell’orario e di assegnazione delle tracce, esso persegue l’obiettivo di offrire tracce che consentano di sviluppare efficacemente il traffico in funzione delle esigenze.</dd>
<dt>2.1.3 </dt>
<dd>Si adopera per ottenere la massima fiducia dei richiedenti di tracce, dei partner commerciali e dei collaboratori.</dd>
<dt>2.1.4 </dt>
<dd>Nel quadro delle possibilità offerte dalla gestione dell’azienda, persegue una strategia sostenibile dal punto di vista ecologico e sociale e rispettosa dei principi etici, soprattutto nei settori tematici dell’ecologia e della parità dei sessi.</dd>
</dl></div></section><section id="annex_1/lvl_2/lvl_2_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_2/lvl_2_2">2.2 Obiettivi aziendali</a>
</h3>
<div class="collapseable"><dl class="man-template-absatz-struktur-1">
<dt>2.2.1 </dt>
<dd>Il SAT lavora in modo orientato alle soluzioni e fornisce le proprie prestazioni in maniera efficiente.</dd>
<dt>2.2.2 </dt>
<dd>Esso dispone di:<dl>
<dt>– </dt>
<dd>un sistema di garanzia e sviluppo della qualità conforme alla norma ISO 9001:2015;</dd>
<dt>– </dt>
<dd>un sistema di gestione del rischio orientato alla norma ISO 31000;</dd>
<dt>– </dt>
<dd>un sistema di gestione della compliance (CMS) orientato alla norma ISO 37301;</dd>
<dt>– </dt>
<dd>un sistema di gestione della continuità aziendale.</dd>
</dl>
</dd>
<dt></dt>
<dd>Il SAT informa il proprietario in merito ai principali rischi e alle priorità del CMS.</dd>
<dt>2.2.3 </dt>
<dd>Analizza con lungimiranza il contesto di mercato e gli sviluppi tecnologici a livello nazionale e internazionale partecipando allo sviluppo di processi e condizioni armonizzati a livello internazionale nonché allo sviluppo del sistema nel suo insieme.</dd>
<dt>2.2.4 </dt>
<dd>Il consiglio d’amministrazione del SAT verifica periodicamente la propria operatività e, se del caso, adotta le misure necessarie.</dd>
</dl></div></section>
</div></section><section id="annex_1/lvl_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_3">3. Obiettivi specifici per singoli settori di prestazioni</a>
</h2>
<div class="collapseable">
<section id="annex_1/lvl_3/lvl_3_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_3/lvl_3_1">3.1 Pianificazione dell’orario</a>
</h3>
<div class="collapseable"><dl class="man-template-absatz-struktur-1">
<dt>3.1.1 </dt>
<dd>Il SAT garantisce la pianificazione della capacità delle tracce e l’elaborazione dell’orario su tutti gli orizzonti di pianificazione conformemente alla legge e al mandato, inclusi gli adeguamenti in caso di lavori di costruzione e di manutenzione e di perturbazioni d’esercizio di un certo rilievo.</dd>
<dt>3.1.2 </dt>
<dd>Assicura il coinvolgimento delle imprese che possono chiedere l’accesso alla rete secondo l’articolo 9<i>a</i> capoverso 4 Lferr.</dd>
<dt>3.1.3 </dt>
<dd>Garantisce un elevato livello di trasparenza nel processo di elaborazione dell’orario da parte dei gestori dell’infrastruttura cui ha conferito un mandato, in particolare per quanto riguarda il coinvolgimento dei richiedenti di tracce e degli altri gestori dell’infrastruttura, nonché le basi di pianificazione degli addetti all’elaborazione dell’orario.</dd>
<dt>3.1.4 </dt>
<dd>Promuove, in particolare lungo i corridoi per il trasporto ferroviario delle merci, processi di pianificazione delle capacità armonizzati a livello internazionale, creando in tal modo presupposti attrattivi per il traffico ferroviario transfrontaliero.</dd>
</dl></div></section><section id="annex_1/lvl_3/lvl_3_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_3/lvl_3_2">3.2 Assegnazione delle tracce</a>
</h3>
<div class="collapseable"><dl class="man-template-absatz-struktur-1">
<dt>3.2.1 </dt>
<dd>Il SAT assegna le tracce in modo non discriminatorio e fornisce un’assistenza imparziale ai singoli richiedenti di tracce.</dd>
<dt>3.2.2 </dt>
<dd>Coordina le richieste di tracce in conflitto nell’intento di trovare soluzioni consensuali per tutte le esigenze di utilizzazione della rete, in modo che tutti i treni previsti possano circolare. Così facendo, assicura un elevato sfruttamento della rete.</dd>
<dt>3.2.3 </dt>
<dd>Svolge la procedura di assegnazione delle tracce in modo trasparente e la sottopone a un processo di miglioramento continuo.</dd>
<dt>3.2.4 </dt>
<dd>Si impegna a sviluppare ulteriormente le procedure di pianificazione dell’orario e di assegnazione delle tracce a livello nazionale e internazionale.</dd>
</dl></div></section><section id="annex_1/lvl_3/lvl_3_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_3/lvl_3_3">3.3 Incasso del corrispettivo per l’utilizzazione delle tracce</a>
</h3>
<div class="collapseable"><dl class="man-template-absatz-struktur-1">
<dt>3.3.1 </dt>
<dd>Il SAT garantisce la fatturazione corretta e non discriminatoria del corrispettivo per l’utilizzazione delle tracce e assicura che il pagamento venga effettuato nei tempi previsti. Ottimizza l’efficacia della procedura d’incasso in base alle esigenze.</dd>
<dt>3.3.2 </dt>
<dd>Limita in misura significativa il potenziale di discriminazione dei gestori dell’infrastruttura, verificando con controlli a campione se i dati relativi all’utilizzazione delle tracce sono registrati in modo completo e monitorando il sistema dei reclami.</dd>
</dl></div></section><section id="annex_1/lvl_3/lvl_3_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_3/lvl_3_4">3.4 Tenuta del registro dell’infrastruttura ferroviaria</a>
</h3>
<div class="collapseable"><dl class="man-template-absatz-struktur-1">
<dt>3.4.1 </dt>
<dd>Il SAT sviluppa il registro dell’infrastruttura ferroviaria tenendo conto delle modifiche apportate alla legislazione nazionale ed europea.</dd>
<dt>3.4.2 </dt>
<dd>Tiene il registro e assicura in tal modo un’assistenza alla clientela efficiente e adeguata alle esigenze degli utenti.</dd>
<dt>3.4.3 </dt>
<dd>Coordina la fornitura e l’integrazione dei dati registrati dai gestori dell’infrastruttura conformemente alle direttive dell’Ufficio federale dei trasporti (UFT) e di cui essi sono responsabili, al fine di garantire la loro trasmissione al registro europeo delle infrastrutture dell’Agenzia dell’Unione europea per le ferrovie (European Union Agency for Railways ERA).</dd>
</dl></div></section>
</div></section><section id="annex_1/lvl_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_4">4. Obiettivi finanziari</a>
</h2>
<div class="collapseable"><dl class="man-template-absatz-struktur-1">
<dt>4.1 </dt>
<dd>Il SAT è gestito in base a principi di economia aziendale. Impiega le proprie risorse in modo economico ed efficace.</dd>
<dt>4.2 </dt>
<dd>Nel periodo di validità dei presenti obiettivi strategici consegue un risultato equilibrato.</dd>
<dt>4.3 </dt>
<dd>Il SAT gestisce attivamente le riserve complessive e riduce costantemente al livello necessario all’esercizio aziendale il totale delle riserve esistenti nel 2024 fino alla fine del periodo strategico 2025–2028.</dd>
</dl></div></section><section id="annex_1/lvl_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_5">5. Obiettivi in materia di politica del personale e di previdenza</a>
</h2>
<div class="collapseable"><dl class="man-template-absatz-struktur-1">
<dt>5.1 </dt>
<dd>Al fine di assicurare i propri compiti, il SAT persegue una politica del personale lungimirante, socialmente responsabile, trasparente e attendibile.</dd>
<dt>5.2 </dt>
<dd>Crea condizioni di lavoro attrattive e competitive sul mercato del lavoro delle imprese ferroviarie svizzere che consentono di reclutare e mantenere specialisti qualificati.</dd>
<dt>5.3 </dt>
<dd>Promuove il mantenimento e lo sviluppo continuo dell’elevata competenza professionale necessaria allo svolgimento dei compiti e l’efficienza dei propri dipendenti mediante misure di formazione e di formazione continua.</dd>
<dt>5.4 </dt>
<dd>Adotta una prassi dirigenziale basata sulla valorizzazione reciproca, il rispetto, la fiducia, l’affidabilità, la cooperazione, la partecipazione e la responsabilità e che promuove ed esige elevate prestazioni. Crea un clima di fiducia attraverso la comunicazione interna ed esterna.</dd>
<dt>5.5 </dt>
<dd>Presta attenzione all’integrità dei propri superiori e dei collaboratori nonché a un modo di agire conforme alle direttive della politica di compliance del SAT e alle disposizioni del governo d’impresa della Confederazione.</dd>
<dt>5.6 </dt>
<dd>Si impegna a favore della conciliabilità tra professione e vita privata, proponendo tra l’altro modelli di orario di lavoro adeguati.</dd>
<dt>5.7 </dt>
<dd>Si adopera per un’adeguata rappresentanza delle lingue nazionali e dei sessi.</dd>
</dl></div></section><section id="annex_1/lvl_6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_6">6. Cooperazioni e partecipazioni</a>
</h2>
<div class="collapseable"><p class="absatz ">Il SAT coopera con altre istituzioni nella misura in cui ciò sia utile al raggiungimento degli obiettivi strategici. Partecipa agli organismi nazionali e internazionali dei gestori dell’infrastruttura.</p></div></section><section id="annex_1/lvl_7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_7">7. Adeguamento degli obiettivi strategici</a>
</h2>
<div class="collapseable"><p class="absatz ">All’occorrenza, il consiglio di amministrazione può adeguare gli obiettivi strategici durante il loro periodo di validità. Gli obiettivi modificati sono sottoposti al Consiglio federale per approvazione.</p></div></section><section id="annex_1/lvl_8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_8">8. Rendiconto e scambio di informazioni</a>
</h2>
<div class="collapseable">
<dl class="man-template-absatz-struktur-1">
<dt>8.1 </dt>
<dd>In primavera il SAT riferisce per iscritto al Consiglio federale, contemporaneamente al rapporto di gestione e a complemento dello stesso, in merito al raggiungimento degli obiettivi strategici nell’anno precedente. Rileva i dati e gli indicatori necessari a tal fine.</dd>
<dt>8.2 </dt>
<dd>Nel corso dell’anno mantiene uno scambio regolare con rappresentanti della Confederazione, in particolare nell’ambito dei colloqui tra il proprietario e l’azienda che si svolgono almeno una volta all’anno.</dd>
</dl>
<p class="abstand1seite "></p>
</div></section><div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
<p id="fn-d7e38"><sup><a href="#fnbck-d7e38">2</a></sup><sup></sup> <sup><inl></inl></sup><a href="https://fedlex.data.admin.ch/eli/cc/2020/402" target="_blank"><sup><inl>RS </inl></sup><sup><b><inl>742.123</inl></b></sup></a></p>
</div>
</div></section></div>
</div></body>
</html>
