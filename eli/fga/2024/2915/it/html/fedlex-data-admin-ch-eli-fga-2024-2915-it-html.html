<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><p class="man-template-tab-krpr-kurs man-font-style-italic ">Termine per la raccolta delle firme: 26 maggio 2026</p></div>
<div id="preamble"><div>
<h1 class="erlasstitel botschafttitel ">Iniziativa popolare federale <br>«Per una piazza finanziaria svizzera sostenibile e orientata al futuro (Iniziativa sulla piazza finanziaria)»</h1>
<p class="erlasstitel10pt ">Esame preliminare</p>
<p class="man-template-autor ">La Cancelleria federale svizzera,</p>
<p class="ingress ">esaminata la lista per la raccolta delle firme a sostegno dell’iniziativa popolare federale «Per una piazza finanziaria svizzera sostenibile e orientata al futuro (Iniziativa sulla piazza finanziaria)», presentata il 29 ottobre 2024;<br>dopo che il 24 ottobre 2024 il comitato ha dichiarato di approvare le tre versioni linguistiche vincolanti del testo dell’iniziativa e confermato che queste sono definitive;<br>visti gli articoli 68 e 69 della legge federale del 17 dicembre 1976<sup><a href="#fn-d7e22" id="fnbck-d7e22">1</a></sup> sui diritti politici;<br>visto l’articolo 23 dell’ordinanza del 24 maggio 1978<sup><a href="#fn-d7e35" id="fnbck-d7e35">2</a></sup> sui diritti politici,</p>
<p class="man-template-verb ">decide:</p>
<dl>
<dt>1. </dt>
<dd>La lista per la raccolta delle firme a sostegno dell’iniziativa popolare federale «Per una piazza finanziaria svizzera sostenibile e orientata al futuro (Iniziativa sulla piazza finanziaria)», presentata il 29 ottobre 2024, soddisfa formalmente le esigenze legali; essa contiene le indicazioni seguenti: il Cantone e il Comune politico in cui i firmatari hanno diritto di voto, il titolo e il testo dell’iniziativa e la data di pubblicazione nel Foglio federale, una clausola di ritiro, la menzione secondo cui chiunque corrompe o si lascia corrompere in occasione della raccolta delle firme (art. 281 CP<sup><a href="#fn-d7e53" id="fnbck-d7e53">3</a></sup>) oppure altera il risultato della raccolta delle firme (art. 282 CP) è punibile, come anche il nome e l’indirizzo di almeno sette ma al massimo 27 promotori. La validità dell’iniziativa verrà esaminata dall’Assemblea federale in caso di riuscita formale.</dd>
<dt>2. </dt>
<dd>L’iniziativa popolare può essere ritirata dalla maggioranza assoluta dei seguenti promotori:<dl>
<dt>1. </dt>
<dd>Widmer Céline, Anwandstrasse 28, 8004 Zürich</dd>
<dt>2. </dt>
<dd>Pult Jon, Engadinstrasse 19, 7000 Chur</dd>
<dt>3. </dt>
<dd>Meyer Mattea, Unterrütiweg 3, 8400 Winterthur</dd>
<dt>4. </dt>
<dd>Bendahan Samuel, Route des Plaines-du-Loup 41, 1018 Lausanne</dd>
<dt>5. </dt>
<dd>Müller-Altermatt Stefan, Dorfstrasse 6, 4715 Herbetswil</dd>
<dt>6. </dt>
<dd>Jost Marc, Hohmadstrasse 29, 3600 Thun</dd>
<dt>7. </dt>
<dd>Andrey Gerhard, Chablioux-Parc 16, 1763 Granges-Paccot</dd>
<dt>8. </dt>
<dd>Mazzone Lisa, Av. Ernest-Pictet 5, 1203 Genève</dd>
<dt>9. </dt>
<dd>Tharian Maya, Birkenstrasse 44, 8107 Buchs</dd>
<dt>10. </dt>
<dd>Bertschy Kathrin, Länggassstrasse 10, 3012 Bern</dd>
<dt>11. </dt>
<dd>Schaffner Barbara, Riedstrasse 4, 8112 Otelfingen</dd>
<dt>12. </dt>
<dd>Rüdisüli Marc, Hochwachtstrasse 24, 8370 Sirnach</dd>
<dt>13. </dt>
<dd>Hochuli Susanne, Im Winkel 10, 5057 Reitnau</dd>
<dt>14. </dt>
<dd>Vellacott Thomas, Gladiolenweg 3, 8048 Zürich</dd>
<dt>15. </dt>
<dd>Brunner Elgin, Zeunerstrasse 17, 8037 Zürich</dd>
<dt>16. </dt>
<dd>Maillard Ardenti Yvan, Chemin des Cossettes 41, 1723 Marly</dd>
<dt>17. </dt>
<dd>Steimer Frédéric, Avenue Louis-Ruchonnet 24, 1003 Lausanne</dd>
<dt>18. </dt>
<dd>Bosshard Peter, Feldgüetliweg 71, 8706 Meilen</dd>
<dt>19. </dt>
<dd>Cisar Sasha, Juliastrasse 5, 8032 Zürich</dd>
<dt>20. </dt>
<dd>Gajowski Melanie, Trittligasse 26, 8001 Zürich</dd>
<dt>21. </dt>
<dd>Bardet Nicole, En Bouley 39, 1680 Romont</dd>
<dt>22. </dt>
<dd>Wey Natascha, Waffenplatzstrasse 95, 8002 Zürich</dd>
<dt>23. </dt>
<dd>Malquarti Michaël, Av. De Champel 59, 1206 Genève</dd>
<dt>24. </dt>
<dd>Zaugg-Ott Kurt, Melchtalstrasse 15, 3014 Bern</dd>
<dt>25. </dt>
<dd>Wuarin Marc, Ch. Du Pré-du-Couvent 3f, 1224 Chêne-Bougeries</dd>
<dt>26. </dt>
<dd>Langhart Konrad, Breitenweg 1, 8477 Oberstammheim</dd>
<dt>27. </dt>
<dd>Comte Raphaël, Case Postale 76, 2035 Corcelles</dd>
</dl>
</dd>
<dt>3. </dt>
<dd>Il titolo dell’iniziativa popolare federale «Per una piazza finanziaria svizzera sostenibile e orientata al futuro (Iniziativa sulla piazza finanziaria)» soddisfa le condizioni stabilite nell’articolo 69 capoverso 2 della legge federale del 17 dicembre 1976 sui diritti politici.</dd>
<dt>4. </dt>
<dd>La presente decisione è comunicata al comitato d’iniziativa: Initiativkomitee Finanzplatz-Initiative, Hohlstrasse 110, 8004 Zürich, e pubblicata nel Foglio federale del 26 novembre 2024.</dd>
</dl>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">12 novembre 2024</p>
				</td>
				<td>
					
					<p class="unterschriftenfi1 " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Cancelleria federale svizzera:</p>
					<p class="unterschriftenfi " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="erlasstitel10pt ">Iniziativa popolare federale <br>«Per una piazza finanziaria svizzera sostenibile e orientata al futuro (Iniziativa sulla piazza finanziaria)»</p>
<p class="absatz ">L’iniziativa popolare ha il tenore seguente:</p>
<p class="absatz ">La Costituzione federale<sup><a href="#fn-d7e187" id="fnbck-d7e187">4</a></sup> è modificata come segue:</p>
<div class="footnotes">
<p id="fn-d7e22"><sup><a href="#fnbck-d7e22">1</a></sup><sup></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p>
<p id="fn-d7e35"><sup><a href="#fnbck-d7e35">2</a></sup><sup></sup> <a href="https://fedlex.data.admin.ch/eli/cc/1978/712_712_712" target="_blank">RS <b>161.11</b></a></p>
<p id="fn-d7e53"><sup><a href="#fnbck-d7e53">3</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d7e187"><sup><a href="#fnbck-d7e187">4</a></sup><sup></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
</div>
</div></div>
<main id="maintext"><article id="art_98_a"><a name="a98a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_98_a"><i>Art. 98a</i> Piazza finanziaria sostenibile</a>
</h6>
<div class="collapseable">
<p class="absatz "><sup>1</sup> La Confederazione si impegna per un orientamento ecologicamente sostenibile della piazza finanziaria svizzera. Per orientare in tal senso i flussi finanziari deve adottare misure che sono in linea con gli standard internazionali e gli obblighi di diritto internazionale della Svizzera in materia di compatibilità climatica nonché di protezione e rispristino della molteplicità biologica.</p>
<p class="absatz "><sup>2</sup> I partecipanti svizzeri al mercato finanziario come le banche, le imprese di assicurazione, gli istituti finanziari nonché gli istituti di previdenza e quelli di assicurazione sociale, orientano le loro attività aventi ripercussioni sull’ambiente all’estero, in particolare a causa di emissioni di gas serra, verso l’obiettivo di temperatura convenuto a livello internazionale secondo lo stato attuale delle conoscenze scientifiche e gli obiettivi internazionali in materia di biodiversità; essi tengono conto delle emissioni dirette e indirette nonché delle ripercussioni sulla biodiversità lungo l’intera catena del valore. La legge prevede eccezioni per partecipanti al mercato finanziario le cui attività hanno ripercussioni minime sull’ambiente.</p>
<p class="absatz "><sup>3</sup> I partecipanti svizzeri al mercato finanziario non forniscono prestazioni in materia di finanziamento o di assicurazione finalizzate a sviluppare e promuovere nuovi giacimenti di energie fossili o incrementare lo sfruttamento di quelli esistenti; la legge definisce le relative restrizioni.</p>
<p class="absatz "><sup>4 </sup>Per l’attuazione di tali disposizioni è prevista un’autorità di vigilanza con competenze decisionali e sanzionatorie.</p>
<p class="verweisartkursiv man-font-style-italic ">Art. 197 n. 17<span class="man-font-style-normal"><sup><a href="#fn-d7e220" id="fnbck-d7e220">5</a></sup></span></p>
<p class="man-template-tab-utit-kurs tab-utit9pt-kurs man-font-style-italic ">17. Disposizione transitoria dell’art. 98a (Piazza finanziaria sostenibile)</p>
<p class="absatz ">L’Assemblea federale emana le disposizioni d’esecuzione dell’articolo 98<i>a</i> entro tre anni dall’accettazione di detto articolo da parte del Popolo e dei Cantoni. Se le disposizioni d’esecuzione non entrano in vigore entro tale termine, il Consiglio federale le emana mediante ordinanza e le pone in vigore entro un anno. L’ordinanza ha effetto sino all’entrata in vigore delle disposizioni d’esecuzione emanate dall’Assemblea federale.</p>
<div class="footnotes"><p id="fn-d7e220"><sup><a href="#fnbck-d7e220">5</a></sup><sup></sup>  Il numero definitivo della presente disposizione transitoria sarà stabilito dalla Cancelleria federale dopo la votazione popolare.</p></div>
</div></article></main>
</div></body>
</html>
