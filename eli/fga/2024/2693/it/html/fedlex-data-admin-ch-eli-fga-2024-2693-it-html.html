<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>relativa all’attribuzione dei mandati di prestazioni nel campo della medicina altamente specializzata (MAS): <br>oncologia pediatrica – trattamento di retinoblastomi</h1>
<p class="erlassdatum ">del 22 agosto 2024</p>
</div>
<div id="preamble"><div>
<p class="absatz ">In occasione della seduta del 22 agosto 2024, l’organo decisionale previsto dalla Convenzione intercantonale sulla medicina altamente specializzata (Organo decisionale MAS), dopo aver preso visione della proposta dell’Organo scientifico MAS e conformemente all’articolo 39 capoverso 2<sup>bis</sup> della legge federale sull’assicurazione malattie del 18 marzo 1994 (LAMal; RS <i>832.10</i>) e all’articolo 3 capoversi 3, 4 e 5 della Convenzione intercantonale sulla medicina altamente specializzata (CIMAS), ha deciso quanto segue:</p>
<p class="man-template-tab-untertit ">1. Attribuzione</p>
<p class="absatz ">Il trattamento di retinoblastomi è stato assegnato alla medicina altamente specializzata con decisione del 26 agosto 2021, pubblicata il 7 settembre 2021. Le corrispondenti prestazioni sono attribuite al seguente centro ospedaliero:</p>
<dl>
<dt>– </dt>
<dd>Centre hospitalier universitaire vaudois</dd>
</dl>
<p class="absatz ">La decisione costituisce parte integrante dell’elenco dei centri ospedalieri comune dei Cantoni aderenti alla Convenzione, predisposto ai sensi dell’articolo 39 LAMal in combinato disposto con l’articolo 3 capoverso 4 CIMAS.</p>
<p class="man-template-tab-untertit ">2. Esigenze</p>
<p class="absatz ">Per l’attribuzione del mandato di prestazioni, il centro sopra menzionato deve soddisfare esigenze specifiche definite dall’Organo scientifico MAS sulla base dei criteri di pianificazione previsti dalla CIMAS e dei criteri di pianificazione del fabbisogno sanciti da LAMal e OAMal (vedi allegato I). </p>
<p class="absatz ">Tali esigenze devono essere rispettate in modo cumulativo per l’intera durata del mandato di prestazioni. Eventuali inosservanze possono condurre alla revoca del mandato.</p>
<p class="man-template-tab-untertit ">3. Oneri</p>
<p class="absatz ">Il centro sopra menzionato deve adempiere, per l’intera durata del mandato di prestazioni MAS, ai seguenti oneri:</p>
<dl>
<dt>a) </dt>
<dd>osservanza delle disposizioni dell’ordinanza del 27 giugno 1995 sull’assicurazione malattie (OAMal; RS <i>832.102</i>) riguardanti gli ospedali, incluse in particolare quelle entrate in vigore il 1° gennaio 2022 (RU <i>2021 </i>439);</dd>
<dt>b) </dt>
<dd>assunzione dei compiti previsti dal mandato e rispetto delle esigenze connesse;</dd>
<dt>c) </dt>
<dd>dovere di collaborazione per quanto riguarda il rispetto degli oneri e delle esigenze nonché le verifiche in merito alla loro osservanza;</dd>
<dt>d) </dt>
<dd>rendiconto al Segretariato di progetto MAS all’attenzione degli organi CIMAS:<dl>
<dt>a. </dt>
<dd>comunicazione immediata di eventuali scostamenti dalle esigenze qualitative e dei cambiamenti riguardanti la struttura o il personale suscettibili di influire sulla garanzia della qualità (ad es. ristrutturazioni, vacanza della direzione clinica, della conduzione medica o della conduzione infermieristica);</dd>
<dt>b. </dt>
<dd>inoltro annuale dei dati rilevati nell’ambito del set di dati minimo MAS (vedi allegato II) inerenti alla qualità dei processi e dell’esito, inclusi i dati quantitativi dei casi; i centri trasmettono in modo coordinato al Segretariato di progetto MAS i dati standardizzati direttamente comparabili e designano una persona a ciò preposta;</dd>
<dt>c. </dt>
<dd>attribuzione al gestore del registro dell’autorizzazione di trasmettere i dati rilevati al Segretariato di progetto MAS;</dd>
<dt>d. </dt>
<dd>stesura di un rapporto sulle attività d’insegnamento, perfezionamento e ricerca due e cinque anni dopo l’entrata in vigore del mandato di prestazioni; </dd>
</dl>
</dd>
<dt>e) </dt>
<dd>rilevazione uniforme e trasmissione al Registro dei tumori pediatrici (RdTP)<sup><a href="#fn-d7e75" id="fnbck-d7e75">1</a></sup> delle informazioni previste dal set di dati minimo (vedi allegato II) per ciascun/ciascuna paziente MAS;</dd>
<dt>f) </dt>
<dd>svolgimento a cadenze regolari di audit indipendenti dei dati rilevati nel registro ai fini di garanzia della qualità e assunzione dei relativi costi; i risultati degli audit sono resi noti agli organi CIMAS con esplicita menzione dei centri oggetto dei controlli.</dd>
</dl>
<p class="absatz ">Tali oneri devono essere rispettati in modo cumulativo per l’intera durata del mandato di prestazioni. Eventuali inosservanze possono condurre alla revoca del mandato.</p>
<p class="man-template-tab-untertit ">4. Scadenza</p>
<p class="absatz ">Le decisioni di attribuzione giungono a scadenza il 30 giugno 2031.</p>
<p class="man-template-tab-untertit ">5. Motivazione</p>
<p class="absatz ">Per la motivazione si rimanda al rapporto conclusivo «Rivalutazione – Oncologia pediatrica – Rapporto esplicativo per l’attribuzione delle prestazioni» del 22 agosto 2024.</p>
<p class="man-template-tab-untertit ">6. Entrata in vigore</p>
<p class="absatz ">La presente decisione entra in vigore il 1° luglio 2025.</p>
<p class="man-template-tab-untertit ">7. Indicazione dei rimedi giuridici</p>
<p class="absatz ">Contro questa decisione è possibile interporre ricorso presso il Tribunale amministrativo federale entro 30 giorni dalla data di pubblicazione nel Foglio federale (art. 90<i>a </i>cpv. 2 della legge federale sull’assicurazione malattie del 18 marzo 1994 in combinato disposto con l’art. 12 della Convenzione intercantonale sulla medicina altamente specializzata).</p>
<p class="man-template-tab-untertit ">Precisazione per i fornitori di prestazioni esclusi dall’attribuzione </p>
<p class="absatz ">Ai fornitori di prestazioni esclusi dall’attribuzione viene notificata una decisione individuale separata contenente la motivazione dettagliata nonché l’indicazione dei rimedi giuridici. Contro tale decisione è possibile interporre ricorso entro 30 giorni presso il Tribunale amministrativo federale. In conformità alla sentenza del Tribunale amministrativo federale C-1313/2019, C-2654/2019 dell’11 novembre 2021 (consid. 4.6), in caso di ricorso questo deve essere interposto unicamente contro la decisione individuale e non contro la presente decisione.</p>
<p class="man-template-tab-untertit ">Comunicazione e pubblicazione</p>
<p class="absatz ">Il rapporto conclusivo «Rivalutazione – Oncologia pediatrica – Rapporto esplicativo per l’attribuzione delle prestazioni» del 22 agosto 2024 può essere consultato sul sito internet della Conferenza svizzera delle direttrici e dei direttori cantonali della sanità (<a href="https://www.gdk-cds.ch/fr/" target="_blank">
				www.gdk-cds.ch
			</a>).</p>
<p class="absatz ">La presente decisione è pubblicata nel Foglio federale.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">29 ottobre 2024</p>
				</td>
				<td>
					
					<p class="unterschriftenfi1 ">Per l’Organo decisionale MAS:</p>
					<p class="unterschriftenfi ">La presidente, Natalie Rickli</p>
				</td>
			</tr>
		</table></div>
<p class="absatz "></p>
<div class="footnotes"><p id="fn-d7e75"><sup><a href="#fnbck-d7e75">1</a></sup><sup></sup> Vedi: <a href="https://www.registrotumoripediatrici.ch/" target="_blank">
				www.registrotumoripediatrici.ch/
			</a>.</p></div>
</div></div>
<div id="annex">
<section id="annex_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_I">Allegato I  alla decisione relativa all’attribuzione dei mandati di prestazioni nel campo della medicina altamente specializzata (MAS): <br>oncologia pediatrica – trattamento di retinoblastomi</a>
</h1>
<div class="collapseable">
<section id="annex_I/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u1">Esigenze specifiche del settore</a>
</h2>
<div class="collapseable">
<p class="man-template-tab-untertit ">Qualità della struttura</p>
<dl>
<dt>– </dt>
<dd>Disponibilità delle risorse umane e strutturali che consentano di trattare autonomamente eventuali complicanze, senza trasferimento ad altri centri.</dd>
<dt>– </dt>
<dd>L’assistenza, il trattamento e le cure forniti a bambini e adolescenti sono appropriati in relazione all’età dei pazienti e vengono prestati da medici specialisti nei corrispondenti reparti pediatrici.</dd>
<dt>– </dt>
<dd>Programma strutturato di controlli successivi, condotto specificamente sulla base dell’entità e della terapia.</dd>
<dt>– </dt>
<dd>Servizio di picchetto autonomo di oncologia pediatrica 24/7 nel centro MAS.</dd>
<dt>– </dt>
<dd>Personale infermieristico diplomato con esperienza in cure oncologiche pediatriche nel centro MAS.</dd>
<dt>– </dt>
<dd>Concetto di cure palliative pediatriche (PPC) e team PPC multidisciplinare definito.</dd>
<dt>– </dt>
<dd>Nel centro MAS sono disponibili specialisti/specialiste con titolo di specializzazione medica o di formazione approfondita nelle seguenti discipline:<dl>
<dt>– </dt>
<dd>almeno tre medici specialisti con formazione approfondita in oncologia-ematologia pediatrica (tasso di occupazione complessivo pari ad almeno il 250 %)</dd>
<dt>– </dt>
<dd>radiologia pediatrica</dd>
<dt>– </dt>
<dd>chirurgia pediatrica</dd>
<dt>– </dt>
<dd>medicina intensiva con competenze in medicina intensiva pediatrica 24/7</dd>
<dt>– </dt>
<dd>anestesiologia con competenze attestate in anestesiologia pediatrica 24/7</dd>
<dt>– </dt>
<dd>cardiologia pediatria</dd>
<dt>– </dt>
<dd>pneumologia pediatrica</dd>
</dl>
</dd>
<dt>– </dt>
<dd>Nel centro MAS o in forza di un rapporto contrattuale sono disponibili specialisti/specialiste con titolo di specializzazione medica o di formazione approfondita nelle seguenti discipline:<dl>
<dt>– </dt>
<dd>infettivologia con competenze in infettivologia pediatrica</dd>
<dt>– </dt>
<dd>nefrologia pediatrica</dd>
<dt>– </dt>
<dd>gastroenterologia ed epatologia pediatriche</dd>
<dt>– </dt>
<dd>medicina nucleare con competenze in medicina nucleare pediatrica</dd>
<dt>– </dt>
<dd>radio-oncologia con competenze in radio-oncologia pediatrica</dd>
</dl>
</dd>
<dt>– </dt>
<dd>Nel centro MAS o in forza di un rapporto contrattuale sono disponibili specialisti/specialiste delle seguenti discipline con competenze in pediatria:<dl>
<dt>– </dt>
<dd>psicologia/psichiatria</dd>
<dt>– </dt>
<dd>assistenza sociale</dd>
<dt>– </dt>
<dd>fisioterapia</dd>
</dl>
</dd>
<dt>– </dt>
<dd>Nel centro MAS è disponibile la seguente infrastruttura:<dl>
<dt>– </dt>
<dd>reparto di medicina intensiva pediatrica o reparto di cure intermedie pediatriche riconosciuti dalla Società svizzera di medicina intensiva (SSMI)</dd>
<dt>– </dt>
<dd>diagnostica per immagini pediatrica (TC, RM, ecocolordoppler) con possibilità di effettuare esami sotto anestesia/sedazione 24/7</dd>
<dt>– </dt>
<dd>clinica di chirurgia pediatrica 24/7</dd>
<dt>– </dt>
<dd>diagnostica di cardiologia pediatrica 24/7</dd>
</dl>
</dd>
<dt>– </dt>
<dd>Nel centro MAS o in forza di un rapporto contrattuale è disponibile la seguente infrastruttura:<dl>
<dt>– </dt>
<dd>nefrologia con possibilità 24/7 di procedura di sostituzione renale acuta</dd>
<dt>– </dt>
<dd>medicina trasfusionale</dd>
<dt>– </dt>
<dd>radio-oncologia</dd>
<dt>– </dt>
<dd>medicina nucleare (PET-TC)</dd>
<dt>– </dt>
<dd>banca del sangue con prodotti ematici specializzati (p. es. prodotti ematici irradiati)</dd>
</dl>
</dd>
</dl>
<p class="man-template-tab-untertit ">Qualità dei processi</p>
<dl>
<dt>– </dt>
<dd>Board oncologico interdisciplinare consolidato, pianificato a cadenza settimanale e verbalizzato. Ogni caso è presentato nel board oncologico interdisciplinare (composto conformemente alle direttive degli organi CIMAS). I relativi requisiti sono definiti nell’allegato IV.</dd>
<dt>– </dt>
<dd>Partecipazione attiva a board oncologici nazionali consolidati.</dd>
</dl>
<p class="man-template-tab-untertit ">Attività di insegnamento, perfezionamento e ricerca</p>
<dl>
<dt>– </dt>
<dd>Riconoscimento ISFM quale centro di perfezionamento professionale di categoria A o B in oncologia-ematologia pediatrica (titolo di formazione approfondita).</dd>
<dt>– </dt>
<dd>Osservanza delle esigenze fissate dall’Organo scientifico MAS in materia di insegnamento, perfezionamento e ricerca (vedi allegato III).</dd>
<dt>– </dt>
<dd>Partecipazione attiva a studi di ottimizzazione terapeutica/studi di registro.</dd>
</dl>
<p class="man-template-tab-untertit ">Collaborazione</p>
<dl>
<dt>– </dt>
<dd>Coordinamento delle attività di ricerca in seno a una rete di studi clinici nel campo dell’oncologia pediatrica, come quella gestita attualmente dal Gruppo d’oncologia pediatrica svizzera (SPOG).</dd>
</dl>
</div></section><section id="annex_I/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u2">Esigenze specifiche del sottosettore</a>
</h2>
<div class="collapseable">
<p class="man-template-tab-untertit ">Qualità della struttura</p>
<dl>
<dt>– </dt>
<dd>Nel centro MAS sono disponibili specialisti/specialiste con titolo di specializzazione medica o di formazione approfondita nelle seguenti discipline:<dl>
<dt>– </dt>
<dd>oncologia pediatrica con competenze nella diagnosi e nel trattamento di retinoblastomi</dd>
<dt>– </dt>
<dd>neuroradiologia con competenze nelle tecniche di imaging ad alta definizione per la valutazione preoperatoria e la valutazione del decorso</dd>
<dt>– </dt>
<dd>radiologia interventistica per lo sviluppo e l’applicazione di terapie di nuovo tipo, per esempio l’iniezione endoarteriosa (nell’arteria oftalmica) di farmaci chemioterapici</dd>
<dt>– </dt>
<dd>radio-oncologia specializzata nei trattamenti per la prima infanzia e nei retinoblastomi con conoscenze in materia di indicazioni per la protonterapia</dd>
</dl>
</dd>
<dt>– </dt>
<dd>Nel centro MAS o in forza di un rapporto contrattuale sono disponibili specialisti/specialiste con titolo di specializzazione medica o di formazione approfondita nelle seguenti discipline:<dl>
<dt>– </dt>
<dd>oftalmologia con competenze nella diagnosi e nel trattamento di retinoblastomi, padronanza di tutte le tecniche oftalmologiche, e presa in carico a lungo termine:<dl>
<dt>– </dt>
<dd>crioterapia</dd>
<dt>– </dt>
<dd>termoterapia</dd>
<dt>– </dt>
<dd>laser</dd>
<dt>– </dt>
<dd>applicazione di placche radioattive</dd>
<dt>– </dt>
<dd>iniezione perioculare e intravitrale di farmaci chemioterapici</dd>
<dt>– </dt>
<dd>enucleazione secondo le raccomandazioni internazionali</dd>
</dl>
</dd>
</dl>
</dd>
<dt>– </dt>
<dd>Nel centro MAS è disponibile la seguente infrastruttura:<dl>
<dt>– </dt>
<dd>reparto di medicina intensiva pediatrica riconosciuto dalla Società svizzera di medicina intensiva (SSMI)</dd>
</dl>
</dd>
<dt>– </dt>
<dd>Nel centro MAS o in forza di un rapporto contrattuale è disponibile la seguente infrastruttura:<dl>
<dt>– </dt>
<dd>genetica medica e genetica molecolare</dd>
<dt>– </dt>
<dd>laboratorio di analisi genetico-molecolari con autorizzazione dell’Ufficio federale della sanità pubblica (UFSP)</dd>
</dl>
</dd>
</dl>
<p class="man-template-tab-untertit ">Attività di insegnamento, perfezionamento e ricerca</p>
<dl>
<dt>– </dt>
<dd>Coordinamento del trattamento nel quadro di protocolli di ricerca clinica nazionali e internazionali.</dd>
</dl>
<p class="absatz "></p>
</div></section>
</div></section><section id="annex_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_II">Allegato II  alla decisione relativa all’attribuzione dei mandati di prestazioni nel campo della medicina altamente specializzata (MAS): <br>oncologia pediatrica – trattamento di retinoblastomi</a>
</h1>
<div class="collapseable">
<section id="annex_II/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/lvl_u1">Set di dati minimo per il rapporto agli organi CIMAS</a>
</h2>
<div class="collapseable">
<p class="absatz ">I dati di tutti i centri svizzeri devono essere trasmessi in modo coordinato, ma suddivisi per centro, al Segretariato di progetto MAS da parte di una persona a ciò preposta.</p>
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr "><b>Dati quantitativi</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Numero di casi (*) all’anno</dd>
<dt>– </dt>
<dd>Numero di pazienti neodiagnosticati all’anno</dd>
<dt>– </dt>
<dd>Numero di pazienti neodiagnosticati presentati al board oncologico all’anno (prime presentazioni, N e %)</dd>
</dl></td>
			</tr>
			<tr>
				
				<td>
					
					<p class="man-template-tab-krpr "><b>Dati demografici</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Sesso (N e % femmine, N e % maschi, N e % altro)</dd>
<dt>– </dt>
<dd>Età alla diagnosi (anni) (media e deviazione standard, mediana e scarto)</dd>
<dt>– </dt>
<dd>Età alla diagnosi femmine (anni) (media e deviazione standard, mediana e scarto)</dd>
<dt>– </dt>
<dd>Età alla diagnosi maschi (anni) (media e deviazione standard, mediana e scarto)</dd>
</dl></td>
			</tr>
			<tr>
				
				<td>
					
					<p class="man-template-tab-krpr "><b>Interventi terapeutici</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Chemioterapia sistemica (N e %)</dd>
<dt>– </dt>
<dd>Chemioterapia endoarteriosa (N e %)</dd>
<dt>– </dt>
<dd>Terapia intraoculare (*) (N e %)</dd>
<dt>– </dt>
<dd>Enucleazione (N e %)</dd>
<dt>– </dt>
<dd>Ulteriori interventi operatori (N e %)</dd>
</dl></td>
			</tr>
			<tr>
				
				<td>
					
					<p class="man-template-tab-krpr "><b>Dati clinici</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Stadio secondo l’ICRB<sup><a href="#fn-d7e476" id="fnbck-d7e476">2</a></sup> (A/ B/ C/ D/ E) e classificazione TNM<sup><a href="#fn-d7e487" id="fnbck-d7e487">3</a></sup><sup> </sup>(cT1/cT2/cT3/cT4/ N1/ cM1/ H (ereditario)/ pT1/pT2/pT3/pT4) (N e %) </dd>
<dt>– </dt>
<dd>Lateralità (destra/sinistra/unilaterale/bilaterale/sconosciuto) (N e %)</dd>
<dt>– </dt>
<dd>Primo trattamento / recidiva (N e %)</dd>
</dl></td>
			</tr>
			<tr>
				
				<td>
					
					<p class="man-template-tab-krpr "><b>Esito</b></p>
				</td>
			</tr>
			<tr>
				
				<td><dl class="man-template-tab-struktur-1">
<dt>– </dt>
<dd>Sopravvivenza a 30 giorni, a sei e dodici mesi e a cinque anni (N e %)</dd>
<dt>– </dt>
<dd>Complicanze chirurgiche (Clavien-Dindo III e più) a 30 giorni dall’intervento (N e %)</dd>
<dt>– </dt>
<dd>Recidiva (*)/ progressione (*)/ metastasi (*), secondi tumori/ non disponibile P/R (*) a sei e dodici mesi e a cinque anni</dd>
</dl></td>
			</tr>
		</table></div>
<p class="absatz8pt ">(*): punto dati definito più precisamente nel glossario.</p>
<p class="absatz "></p>
<div class="footnotes">
<p id="fn-d7e476"><sup><a href="#fnbck-d7e476">2</a></sup><sup></sup> Classificazione degli stati secondo Appendice 1, International classification of intraocular retinoblastoma, cfr. Murphree L. 2005, consultabile all’indirizzo: <a href="https://pubmed.ncbi.nlm.nih.gov/15763190/" target="_blank">
				https://pubmed.ncbi.nlm.nih.gov/15763190/
			</a>.</p>
<p id="fn-d7e487"><sup><a href="#fnbck-d7e487">3</a></sup><sup></sup> Secondo Mallipatna, A. C. et al. in Amin M. et al. 2017, consultabile all’indirizzo: <a href="https://pubmed.ncbi.nlm.nih.gov/28094848/" target="_blank">
				https://pubmed.ncbi.nlm.nih.gov/28094848/
			</a>.</p>
</div>
</div></section><section id="annex_II/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/lvl_u2">Glossario</a>
</h2>
<div class="collapseable">
<dl>
<dt>– </dt>
<dd>Caso: per caso si intende una degenza ospedaliera stazionaria (= ospedalizzazione) secondo la definizione del corrispondente sottosettore MAS (v. elenco aggiornato dei codici del settore MAS «Oncologia pediatrica» disponibile all’indirizzo <a href="https://www.gdk-cds.ch/fr/medecine-hautement-specialisee/listes-chop-cim-2024" target="_blank">
				https://www.gdk-cds.ch/fr/medecine-hautement-specialisee/listes-chop-cim-2024
			</a>) </dd>
<dt>– </dt>
<dd>Metastasi: nuovo riscontro in una sede distante da quella del tumore primario (metastasi metacrona), con o senza intervallo libero da malattia.</dd>
<dt>– </dt>
<dd>Interventi primari: sono considerati tali tutti gli interventi primari escluse le biopsie.</dd>
<dt>– </dt>
<dd>Progressione: nuovi riscontri loco-regionali<sup># </sup>senza intervallo libero da malattia</dd>
<dt>– </dt>
<dd>Re-interventi sulla base di indicazioni oncologiche: sono considerati tali i re-interventi in caso di tumore residuo o recidiva nonché gli interventi di second look.</dd>
<dt>– </dt>
<dd>Re-interventi a causa di complicanze: per complicanza si intende ogni conseguenza diretta indesiderata e non intenzionale di un intervento, che ha ripercussioni negative sul paziente e che non sarebbe insorta se l’intervento fosse riuscito come si sarebbe potuto ragionevolmente sperare.</dd>
<dt>– </dt>
<dd>Trasformazione: evoluzione da un termine morfologico dell’ICD-O a un altro (p. es. la trasformazione di una neoplasia ematopoietica o linfoide dalla forma cronica alla forma acuta). Per stabilire l’avvenuta trasformazione ematologica, è obbligatorio attenersi alle raccomandazioni dell’ENCR e alle linee guida di Haemacare.</dd>
<dt>– </dt>
<dd>Recidiva: nuovi riscontri loco-regionali<sup>#</sup> dopo un intervallo libero da malattia documentato o dopo remissione senza tumore rilevabile.</dd>
<dt>– </dt>
<dd>Non disponibile P/R: informazione insufficiente per distinguere la progressione tumorale dalla recidiva.</dd>
</dl>
<p class="absatzkurs man-font-style-italic ">Retinoblastomi</p>
<dl>
<dt>– </dt>
<dd>Terapia intraoculare: crioterapia, termoterapia, coagulazione laser, chemioterapia intravitreale, intracamerulare </dd>
</dl>
<p class="absatz8pt ">#: Con il termine loco-regionale si intende la stessa sede o una sede adiacente a quella del tumore originario o dei linfonodi regionali. Per l’elenco dei linfonodi definiti come regionali per ciascuna sede tumorale si rimanda alla classificazione TNM dell’International Union Against Cancer (UICC).</p>
<p class="absatz "></p>
</div></section>
</div></section><section id="annex_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_III">Allegato III  alla decisione relativa all’attribuzione dei mandati di prestazioni nel campo della medicina altamente specializzata (MAS): <br>oncologia pediatrica – trattamento di retinoblastomi</a>
</h1>
<div class="collapseable"><section id="annex_III/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_III/lvl_u1">Schema di valutazione delle esigenze in materia di insegnamento, perfezionamento e ricerca</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr ">1</p>
				</td>
				<td>
					
					<p class="man-template-tab-krpr ">Formazione</p>
				</td>
				<td>
					
					<p class="man-template-tab-krpr ">Nessuno/nessuna studente/studentessa in medicina in formazione </p>
				</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Almeno uno studente/una studentessa di medicina in formazione per semestre (sono presi in considerazione anche programmi o corsi didattici formali per sottoassistenti e altri programmi di formazione organizzati e strutturati diversamente)</p>
				</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p class="man-template-tab-krpr ">2</p>
				</td>
				<td>
					
					<p class="man-template-tab-krpr ">Perfezionamento</p>
				</td>
				<td>
					
					<p class="man-template-tab-krpr ">Nessun/nessuna aspirante al titolo di formazione approfondita in oncologia-ematologia pediatrica in perfezionamento</p>
				</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Almeno un posto di perfezionamento in oncologia-ematologia pediatrica occupato in permanenza in modo documentato</p>
				</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p class="man-template-tab-krpr ">3</p>
				</td>
				<td>
					
					<p class="man-template-tab-krpr ">Ricerca clinica </p>
				</td>
				<td>
					
					<p class="man-template-tab-krpr ">Nessuna ricerca clinica relativa all’oncologia pediatrica</p>
				</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Svolgimento di uno studio monocentro o partecipazione a uno studio multicentro relativo all’oncologia pediatrica e impiego di almeno una <i>study nurse</i>/uno <i>study coordinator</i></p>
				</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Direzione di uno studio multicentro relativo all’oncologia pediatrica</p>
				</td>
				<td>
					
					<p class="man-template-tab-krpr ">2 punti</p>
				</td>
			</tr>
			<tr>
				
				<td>
					
					<p class="man-template-tab-krpr ">4</p>
				</td>
				<td>
					
					<p class="man-template-tab-krpr ">Pubblicazioni (peer-reviewed)</p>
				</td>
				<td>
					
					<p class="man-template-tab-krpr ">Nessuna pubblicazione figurante in Pubmed relativa all’oncologia pediatrica</p>
				</td>
				<td>
					
					<p class="man-template-tab-krpr ">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Una pubblicazione in media all’anno figurante in Pubmed relativa all’oncologia pediatrica (un membro del team è primo, secondo o ultimo autore; per gli studi multicentro sono presi in considerazione anche i membri coautori)</p>
				</td>
				<td>
					
					<p class="man-template-tab-krpr ">1 punto</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p class="man-template-tab-krpr ">Più di una pubblicazione in media all’anno figurante in Pubmed relativa all’oncologia pediatrica (un membro del team è primo, secondo o ultimo autore; per gli studi multicentro sono presi in considerazione anche i membri coautori)</p>
				</td>
				<td>
					
					<p class="man-template-tab-krpr ">2 punti</p>
				</td>
			</tr>
		</table></div>
<p class="absatz ">Il criterio «Partecipazione attiva a insegnamento, perfezionamento e ricerca» è considerato soddisfatto se sono ottenuti almeno <b>quattro punti (sui sei possibili)</b>.</p>
<p class="absatz "></p>
</div></section></div></section><section id="annex_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_IV">Allegato IV  alla decisione relativa all’attribuzione dei mandati di prestazioni nel campo della medicina altamente specializzata (MAS): <br>oncologia pediatrica – trattamento di retinoblastomi</a>
</h1>
<div class="collapseable"><section id="annex_IV/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_IV/lvl_u1">Requisiti vincolanti per i board oncologici MAS</a>
</h2>
<div class="collapseable">
<p class="absatz ">Nei punti da 1 a 3 sono indicati i requisiti vincolanti per i board oncologici MAS. Il punto 4 rimanda a ulteriori principi di ordine generale la cui applicazione nell’organizzazione e nello svolgimento di board oncologici è raccomandata dall’Organo scientifico MAS.</p>
<p class="man-template-tab-untertit ">1. Chiarimento terminologico</p>
<p class="absatz ">Il board oncologico è un organo medico specialistico interdisciplinare, incaricato di mettere a punto piani di trattamento diagnostici e terapeutici personalizzati per pazienti che soffrono di patologie maligne. Il board oncologico multidisciplinare è un elemento chiave obbligatorio della qualità del processo per tutti i sottosettori dell’oncologia pediatrica.</p>
<p class="man-template-tab-untertit ">2. Funzionamento e requisiti qualitativi del board oncologico MAS</p>
<p class="absatz ">2.1  Ogni diagnosi primaria di tumore maligno viene sottoposta a un board oncologico interdisciplinare In linea di principio, ogni paziente è presentato/a al board prima dell’avvio di fasi terapeutiche o dell’esecuzione di interventi e la discussione del caso viene documentata. Eventuali deroghe a questa procedura sono fissate nelle istruzioni operative (Standard Operation Procedures, SOP) dell’istituzione. Se è necessario agire immediatamente (p. es. indicazione per un intervento di urgenza), il caso primario in questione è presentato alla prima riunione del board oncologico successiva all’intervento. Dopo l’intervento avviene comunque una nuova presentazione finalizzata alla pianificazione interdisciplinare delle fasi terapeutiche successive (soprattutto trattamenti adiuvanti e post-cura) sulla base della valutazione patologica del preparato operatorio.</p>
<p class="absatz ">2.2  Il board oncologico multidisciplinare pone le indicazioni e fissa anche direttive o SOP specifiche per l’indicazione o il settore. Le SOP disciplinano in particolare:</p>
<dl>
<dt>– </dt>
<dd>l’adozione di direttive diagnostiche e terapeutiche per situazioni standard;</dd>
<dt>– </dt>
<dd>il set di dati minimo che deve essere disponibile presso il board oncologico per la discussione del caso di un/una paziente con diagnosi primaria;</dd>
<dt>– </dt>
<dd>i criteri di un’eventuale ripresentazione del/della paziente nel board oncologico;</dd>
<dt>– </dt>
<dd>i criteri per la post-cura;</dd>
<dt>– </dt>
<dd>la registrazione dei dati dei pazienti;</dd>
<dt>– </dt>
<dd>le raccomandazioni del board oncologico e i trattamenti eseguiti, in una forma che consenta di analizzare l’esito del trattamento.</dd>
</dl>
<p class="absatz ">L’aggiornamento di queste direttive e SOP viene verificato almeno una volta all’anno.</p>
<p class="absatz ">2.3  Il board oncologico si riunisce senza ritardi almeno una volta alla settimana e può, se necessario, essere convocato d’urgenza.</p>
<p class="absatz ">2.4  Il team centrale obbligatorio del board oncologico è composto da rappresentanti delle seguenti discipline specialistiche:</p>
<dl>
<dt>– </dt>
<dd>oncologia/ematologia pediatrica</dd>
<dt>– </dt>
<dd>radiologia pediatrica</dd>
<dt>– </dt>
<dd>radiologia</dd>
<dt>– </dt>
<dd>chirurgia pediatrica</dd>
<dt>– </dt>
<dd>patologia</dd>
<dt>– </dt>
<dd>radio-oncologia</dd>
<dt>– </dt>
<dd>medicina nucleare</dd>
</dl>
<p class="absatzkurs man-font-style-italic ">In aggiunta, per i sarcomi dei tessuti molli e i tumori ossei maligni:</p>
<dl>
<dt>– </dt>
<dd>chirurgia ortopedica</dd>
</dl>
<p class="absatzkurs man-font-style-italic ">In aggiunta, per i tumori del sistema nervoso centrale:</p>
<dl>
<dt>– </dt>
<dd>neuroradiologia</dd>
<dt>– </dt>
<dd>neurochirurgia</dd>
<dt>– </dt>
<dd>neuropediatria</dd>
<dt>– </dt>
<dd>endocrinologia</dd>
</dl>
<p class="absatzkurs man-font-style-italic ">In aggiunta, per i retinoblastomi:</p>
<dl>
<dt>– </dt>
<dd>oftalmologia</dd>
<dt>– </dt>
<dd>neuroradiologia</dd>
</dl>
<p class="absatz ">Ciascuna disciplina specialistica del team centrale deve essere rappresentata a ogni board oncologico. I membri del team centrale sono in possesso del titolo di specializzazione medica FMH (o qualifica equivalente) oppure di una formazione approfondita FMH (o qualifica equivalente) e dispongono, in funzione della disciplina specialistica, di esperienza nel trattamento/nella diagnosi della patologia in questione.</p>
<p class="absatz ">2.5  Il team centrale obbligatorio può all’occorrenza (specificamente per l’indicazione) essere ampliato con altri medici specialisti. A seconda della situazione clinica, possono quindi partecipare al board oncologico rappresentanti di discipline specialistiche o di discipline trasversali oppure altri specialisti/altre specialiste.</p>
<p class="absatz ">2.6  Alla riunione è presente almeno un medico che ha visitato personalmente il/la paziente di cui viene discusso il caso.</p>
<p class="absatz ">2.7  Qualora in seno al board oncologico non si raggiunga un accordo riguardo al trattamento raccomandato o siano proposte diverse opzioni, al/alla paziente va presentato (idealmente in modo interdisciplinare) l’intero ventaglio di possibilità.</p>
<p class="absatz ">2.8  Per ogni presentazione di casi al board oncologico, è obbligatoria la redazione di un verbale riguardante le decisioni prese, che riporti i nomi dei membri del team centrale partecipanti e la raccomandazione terapeutica. Il verbale deve poter essere accessibile in formato digitale.</p>
<p class="man-template-tab-untertit ">3. Organizzazione del board oncologico</p>
<p class="absatz ">3.1  Il board oncologico designa un moderatore/una moderatrice. La persona designata dirige il board oncologico ed è responsabile dell’organizzazione e dello svolgimento delle riunioni.</p>
<p class="absatz ">3.2  Il board oncologico designa un coordinatore/una coordinatrice che assiste il moderatore/la moderatrice nello svolgimento dei suoi compiti. Quest’ultimo/quest’ultima ha facoltà di impartire istruzioni alla persona incaricata del coordinamento.</p>
<p class="absatz ">3.3  Il board oncologico designa un membro che tramite la verbalizzazione assicura lo svolgimento delle fasi successive.</p>
<p class="absatz ">3.4  Il medico responsabile del caso o il suo sostituto/la sua sostituta presenta il caso nel board oncologico.</p>
<p class="absatz ">3.5  Le discipline specialistiche rappresentate nel team centrale devono essere presenti a tutte le riunioni. Se un membro non può partecipare, deve designare un sostituto/una sostituta.</p>
<p class="man-template-tab-untertit ">4. Ulteriori principi e requisiti per il board oncologico interdisciplinare</p>
<p class="absatz ">4.1  I requisiti di cui ai punti da 1 a 3 sono vincolanti. Nell’organizzazione e nello svolgimento di board oncologici possono, se necessario, essere applicati ulteriori principi secondo le raccomandazioni dell’Organo scientifico MAS<sup><a href="#fn-d7e984" id="fnbck-d7e984">4</a></sup>.</p>
<div class="footnotes"><p id="fn-d7e984"><sup><a href="#fnbck-d7e984">4</a></sup><sup></sup> Raccomandazioni dell’Organo scientifico MAS del 13 aprile 2015 relative all’organizzazione e allo svolgimento di board oncologici MAS, <a href="https://www.gdk-cds.ch/fr/" target="_blank">
				www.gdk-cds.ch
			</a>.</p></div>
</div></section></div></section>
</div>
</div></body>
</html>
