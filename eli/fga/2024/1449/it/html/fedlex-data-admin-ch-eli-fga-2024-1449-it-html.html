<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><p class="absatzkurs man-font-style-italic ">Termine di referendum: 3 ottobre 2024</p></div>
<div id="preamble">
<h1 class="erlasstitel botschafttitel ">Legge federale<br>sugli stranieri e la loro integrazione</h1>
<h2 class="erlasskurztitel ">(LStrI)</h2>
<p class="erlasstitel10pt ">(Disciplina dei casi di rigore in caso di violenza domestica)</p>
<?del-struct abstand18pt><p class="man-template-datum-aend ">Modifica del 14 giugno 2024</p>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto il rapporto della Commissione delle istituzioni politiche del Consiglio nazionale del 12 ottobre 2023<sup><a href="#fn-d7e23" id="fnbck-d7e23">1</a></sup>;<br>visto il parere del Consiglio federale del 29 novembre 2023<sup><a href="#fn-d7e37" id="fnbck-d7e37">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup>  <a href="https://fedlex.data.admin.ch/eli/fga/2023/2418" target="_blank">FF <b>2023 </b>2418</a></p>
<p id="fn-d7e37"><sup><a href="#fnbck-d7e37">2</a></sup><sup></sup>  <a href="https://fedlex.data.admin.ch/eli/fga/2023/2851" target="_blank">FF <b>2023 </b>2851</a></p>
</div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">La legge federale del 16 dicembre 2005<sup><a href="#fn-d7e56" id="fnbck-d7e56">3</a></sup> sugli stranieri e la loro integrazione è modificata come segue:</p>
<article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Art. 50 cpv. 1, frase introduttiva, 2 e 4</a>
</h6>
<div class="collapseable">
<p class="absatz "><sup>1</sup> Dopo lo scioglimento del matrimonio o della comunità familiare, i coniugi e i figli hanno diritto al rilascio e alla proroga del permesso di dimora conformemente agli articoli 42, 43 o 44, al rilascio e alla proroga del permesso di soggiorno di breve durata conformemente all’articolo 45 in combinato disposto con l’articolo 32 capoverso 3, oppure alla concessione dell’ammissione provvisoria conformemente all’articolo 85<i>c</i> capoverso 1 se:</p>
<p class="absatz "><sup>2</sup> Può segnatamente essere un grave motivo personale secondo il capoverso 1 lettera b il fatto che:</p>
<dl>
<dt>a. </dt>
<dd>il coniuge o un figlio è stato vittima di violenza domestica; per stabilirlo, le autorità competenti tengono conto in particolare degli indizi seguenti:<dl>
<dt>1. </dt>
<dd>il riconoscimento, da parte delle autorità competenti a tal fine, quale vittima ai sensi dell’articolo 1 capoverso 1 della legge federale del 23 marzo 2007<sup><a href="#fn-d7e89" id="fnbck-d7e89">4</a></sup> concernente l’aiuto alle vittime di reati,</dd>
<dt>2. </dt>
<dd>la conferma, da parte di un servizio specializzato contro la violenza domestica, di norma finanziato da fondi pubblici, della necessità di assistenza o protezione,</dd>
<dt>3. </dt>
<dd>misure di polizia o giudiziarie adottate a protezione della vittima,</dd>
<dt>4. </dt>
<dd>rapporti medici o altre perizie,</dd>
<dt>5. </dt>
<dd>rapporti di polizia e denunce penali, o</dd>
<dt>6. </dt>
<dd>condanne penali;</dd>
</dl>
</dd>
<dt>b. </dt>
<dd>il matrimonio contratto non è espressione della libera volontà di uno degli sposi; o</dd>
<dt>c. </dt>
<dd>la reintegrazione sociale nel Paese d’origine risulta fortemente compromessa.</dd>
</dl>
<p class="absatz "><sup>4</sup> I capoversi 1–3 si applicano per analogia in caso di concubinato, qualora a uno dei concubini sia stato rilasciato un permesso di dimora in ragione di un caso personale particolarmente grave ai sensi dell’articolo 30 capoverso 1 lettera b affinché possa rimanere presso l’altro.</p>
<div class="footnotes"><p id="fn-d7e89"><sup><a href="#fnbck-d7e89">4</a></sup><sup></sup>  <a href="https://fedlex.data.admin.ch/eli/cc/2008/232" target="_blank">RS <b>312.5</b></a></p></div>
</div></article><article class="man-art-mod" id="mod_u2"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u2"><i>Art. 126g</i></a><sup><a href="#fn-d7e127" id="fnbck-d7e127">5</a></sup><a href="#mod_u2"> Disposizione transitoria della modifica del 14 giugno 2024</a>
</h6>
<div class="collapseable">
<p class="absatz ">Alle domande fondate sull’articolo 50 presentate prima dell’entrata in vigore della modifica del 14 giugno 2024 si applica il nuovo diritto.</p>
<div class="footnotes"><p id="fn-d7e127"><sup><a href="#fnbck-d7e127">5</a></sup><sup></sup>  L’art. 126<i>e</i> LStrI è già utilizzato nel quadro della modifica della LStrI contestuale al decreto federale del 25 settembre 2020 che approva e traspone nel diritto svizzero lo scambio di note tra la Svizzera e l’UE concernente il recepimento del regolamento (UE) 2018/1240 che istituisce il sistema europeo di informazione e autorizzazione ai viaggi (ETIAS) (Sviluppo dell’acquis di Schengen; FF <b>2020 </b>6963; allegato, n. 1).  L’art. 126<i>f</i> LStrI è già utilizzato nel quadro della modifica della LStrI del 17 dicembre 2021 (Limitazioni per i viaggi all’estero e adeguamenti dello statuto dell’ammissione provvisoria; FF <b>2021</b> 2999; cifra I).</p></div>
</div></article><div class="footnotes"><p id="fn-d7e56"><sup><a href="#fnbck-d7e56">3</a></sup><sup></sup>  <a href="https://fedlex.data.admin.ch/eli/cc/2007/758" target="_blank">RS <b>142.20</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">Consiglio nazionale, 14 giugno 2024</p>
					<p class="unterschriftenfi ">Il presidente: Eric Nussbaumer<br>Il segretario: Pierre-Hervé Freléchoz</p>
				</td>
				<td>
					
					<p class="unterschriftenfi1 ">Consiglio degli Stati, 14 giugno 2024</p>
					<p class="unterschriftenfi ">La presidente: Eva Herzog<br>La segretaria: Martina Buol</p>
				</td>
			</tr>
		</table></div>
<p class="absatz ">Data della pubblicazione: 25 giugno 2024</p>
<p class="absatz ">Termine di referendum: 3 ottobre 2024</p>
<p class="abstand1seite "></p>
</div></section></main>
</div></body>
</html>
