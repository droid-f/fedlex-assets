<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Direttive del Consiglio federale <br>sulla presa in considerazione del genere negli studi e nelle statistiche della Confederazione</h1>
<p class="erlassdatum ">del 31 gennaio 2024</p>
</div>
<div id="preamble">
<p class="man-template-autor ">Il Consiglio federale svizzero</p>
<p class="man-template-verb ">emana le seguenti direttive:</p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Disposizioni generali</a>
</h1>
<div class="collapseable"> <section id="lvl_1/lvl_1_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_1">1.1 Obiettivo e scopo</a>
</h2>
<div class="collapseable"> <p class="absatz "><sup>1</sup> Le presenti direttive disciplinano la presa in considerazione del genere<sup><a href="#fn-d8e26" id="fnbck-d8e26">1</a></sup> negli studi e nelle statistiche della Confederazione.</p>
<p class="absatz "><sup>2</sup> Il loro scopo è migliorare le conoscenze sugli effetti di genere negli studi della Confederazione e la rilevazione e il trattamento di dati statistici disaggregati per sesso.</p>
<div class="footnotes"><p id="fn-d8e26"><sup><a href="#fnbck-d8e26">1</a></sup><sup></sup>  Nelle presenti direttive il genere è riferito alle donne e agli uomini. In ambito statistico rinvia alla variabile «sesso» definita come «maschile» o «femminile».</p></div>
</div></section><section id="lvl_1/lvl_1_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_2">1.2 Destinatari</a>
</h2>
<div class="collapseable"> <p class="absatz ">Le presenti direttive sono destinate alle unità dell’Amministrazione federale centrale ai sensi dell’articolo 7 dell’ordinanza del 25 novembre 1998<sup><a href="#fn-d8e42" id="fnbck-d8e42">2</a></sup> sull’organizzazione del Governo e dell’Amministrazione.</p>
<div class="footnotes"><p id="fn-d8e42"><sup><a href="#fnbck-d8e42">2</a></sup><sup></sup>  <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></section><section id="lvl_1/lvl_1_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_3">1.3 Campo d’applicazione</a>
</h2>
<div class="collapseable"> <p class="absatz "><sup>1</sup> Le presenti direttive si applicano agli studi e alle statistiche della Confederazione.</p>
<p class="absatz "><sup>2</sup> Ai fini delle presenti direttive si intende per:</p>
<dl>
<dt>a. </dt>
<dd>
<i>studi</i><i>:</i> progetti di ricerca dell’Amministrazione federale, valutazioni e altri rapporti che servono da base per le attività delle unità dell’Amministrazione federale centrale;</dd>
<dt>b. </dt>
<dd>
<i>statistiche</i><i>:</i> attività della statistica pubblica della Confederazione previste nel programma pluriennale della statistica federale.</dd>
</dl>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura per gli studi</a>
</h1>
<div class="collapseable"> <section id="lvl_2/lvl_2_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_1">2.1 Esame di pertinenza</a>
</h2>
<div class="collapseable"> <p class="absatz "><sup>1</sup> Prima di realizzare studi che soddisfano le tre condizioni seguenti, l’unità responsabile esamina se il criterio di genere è pertinente (esame di pertinenza):</p>
<dl>
<dt>a. </dt>
<dd>gli studi sono realizzati o commissionati dall’Amministrazione federale centrale;</dd>
<dt>b. </dt>
<dd>contengono raccomandazioni per l’azione politica o servono da base scientifica per lavori legislativi, per l’attuazione di prescrizioni legali o per l’adempimento di mandati parlamentari; </dd>
<dt>c. </dt>
<dd>il loro costo ammonta ad almeno 100 000 franchi.</dd>
</dl>
<p class="absatz "><sup>2</sup> L’Ufficio federale per l’uguaglianza fra donna e uomo (UFU) mette a disposizione delle unità amministrative uno strumento atto a effettuare l’esame di pertinenza<sup><a href="#fn-d8e97" id="fnbck-d8e97">3</a></sup> per gli studi.</p>
<div class="footnotes"><p id="fn-d8e97"><sup><a href="#fnbck-d8e97">3</a></sup><sup></sup>  Lo strumento per l’esame di pertinenza è disponibile sul sito Internet dell’UFU all’indirizzo seguente: <a href="https://www.ebg.admin.ch/it" target="_blank">
				www.ebg.admin.ch
			</a> &gt; Uguaglianza tra donna e uomo &gt; Strumenti di lavoro per l’Amministrazione federale &gt; Uguaglianza negli studi e nelle statistiche della Confederazione.</p></div>
</div></section><section id="lvl_2/lvl_2_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_2">2.2 Analisi degli effetti di genere</a>
</h2>
<div class="collapseable"> <p class="absatz "><sup>1</sup> Se dall’esame di pertinenza emerge che la presa in considerazione del genere è pertinente, gli eventuali effetti di genere devono essere analizzati e integrati nello studio. Se il genere non è preso in considerazione, nello studio deve figurare il motivo di tale scelta.</p>
<p class="absatz "><sup>2</sup> Se dall’esame di pertinenza non emerge chiaramente che la presa in considerazione del genere è pertinente, occorre procedere ad accertamenti approfonditi. Se il genere non è preso in considerazione, nello studio deve figurare il motivo di tale scelta.</p>
<p class="absatz "><sup>3</sup> L’UFU mette a disposizione delle unità amministrative domande guida<sup><a href="#fn-d8e120" id="fnbck-d8e120">4</a></sup> per la presa in considerazione di eventuali effetti di genere.</p>
<div class="footnotes"><p id="fn-d8e120"><sup><a href="#fnbck-d8e120">4</a></sup><sup></sup>  Le domande guida sono disponibili sul sito Internet dell’UFU all’indirizzo seguente: <a href="https://www.ebg.admin.ch/it" target="_blank">
				www.ebg.admin.ch
			</a> &gt; Uguaglianza tra donna e uomo &gt; Strumenti di lavoro per l’Amministrazione federale &gt; Uguaglianza negli studi e nelle statistiche della Confederazione.</p></div>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Procedura per le statistiche</a>
</h1>
<div class="collapseable"> <section id="lvl_3/lvl_3_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_1">3.1 Esame di pertinenza</a>
</h2>
<div class="collapseable"> <p class="absatz "><sup>1</sup> Nell’ambito dell’istituzione di una nuova attività statistica o della revisione di un’attività statistica esistente della Confederazione, l’unità responsabile procede all’esame di pertinenza della presa in considerazione del sesso.</p>
<p class="absatz "><sup>2</sup> L’UFU mette a disposizione delle unità amministrative uno strumento atto a effettuare l’esame di pertinenza<sup><a href="#fn-d8e143" id="fnbck-d8e143">5</a></sup> per le statistiche.</p>
<div class="footnotes"><p id="fn-d8e143"><sup><a href="#fnbck-d8e143">5</a></sup><sup></sup>  Lo strumento per l’esame di pertinenza è disponibile sul sito Internet dell’UFU all’indirizzo seguente: <a href="https://www.ebg.admin.ch/it" target="_blank">
				www.ebg.admin.ch
			</a> &gt; Uguaglianza tra donna e uomo &gt; Strumenti di lavoro per l’Amministrazione federale &gt; Uguaglianza negli studi e nelle statistiche della Confederazione.</p></div>
</div></section><section id="lvl_3/lvl_3_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_2">3.2 Analisi delle differenze in base al sesso</a>
</h2>
<div class="collapseable"> <p class="absatz "><sup>1</sup> Se dall’esame di pertinenza emerge che la presa in considerazione del sesso è pertinente, la variabile «sesso» deve essere rilevata o collegata e trattata nelle analisi statistiche. I risultati devono essere pubblicati disaggregati per sesso, in modo che sia possibile un’analisi che tenga conto delle differenze tra donne e uomini. Se la variabile «sesso» non è presa in considerazione, nella pubblicazione della statistica deve figurare il motivo di tale scelta.</p>
<p class="absatz "><sup>2</sup> Se dall’esame di pertinenza non emerge chiaramente che la presa in considerazione del sesso è pertinente, occorre procedere ad accertamenti approfonditi. Se la variabile «sesso» non è presa in considerazione, nella pubblicazione della statistica deve figurare il motivo di tale scelta.</p>
<p class="absatz "><sup>3</sup> L’UFU mette a disposizione delle unità amministrative domande guida<sup><a href="#fn-d8e166" id="fnbck-d8e166">6</a></sup> per la presa in considerazione delle eventuali differenze in base al sesso.</p>
<div class="footnotes"><p id="fn-d8e166"><sup><a href="#fnbck-d8e166">6</a></sup><sup></sup>  Le domande guida sono disponibili sul sito internet dell’UFU all’indirizzo seguente: <a href="https://www.ebg.admin.ch/it" target="_blank">
				www.ebg.admin.ch
			</a> &gt; Uguaglianza tra donna e uomo &gt; Strumenti di lavoro per l’Amministrazione federale &gt; Uguaglianza negli studi e nelle statistiche della Confederazione.</p></div>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Entrata in vigore</a>
</h1>
<div class="collapseable"> <p class="absatz ">Le presenti direttive entrano in vigore il 1° marzo 2024.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">31. Januar 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="abstand1seite "></p>
</div></section></main>
</div></body>
</html>
