<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--24.037--><p class="srnummer ">24.037</p>
<h1 class="erlasstitel botschafttitel ">Messaggio <br>concernente la modifica della legge federale sull’assicurazione malattie<br>(Negoziazione delle tariffe dell’elenco delle analisi)</h1>
<p class="botschaftdatum ">del 1° maggio 2024</p>
<p class="botschaftlinie "></p>
<p class="salutation ">Onorevoli presidenti e consiglieri, </p>
<p class="absatzvor ">con il presente messaggio vi sottoponiamo il disegno di modifica della legge federale sull’assicurazione malattie<sup><a href="#fn-d7e21" id="fnbck-d7e21">1</a></sup>.</p>
<p class="absatz ">Nel contempo vi proponiamo di togliere dal ruolo i seguenti interventi parlamentari:</p>
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr ">2018</p>
				</td>
				<td>
					
					<p class="man-template-tab-krpr ">M</p>
				</td>
				<td>
					
					<p class="man-template-tab-krpr ">17.3969</p>
				</td>
				<td>
					
					<p class="man-template-tab-krpr ">I partner tariffali devono negoziare le tariffe delle analisi di laboratorio <br>(S 29.11.2017 CSSS‑S; N 19.9.2018)</p>
				</td>
			</tr>
			<tr>
				
				
				<td>
					
					<p class="man-template-tab-krpr ">2021</p>
				</td>
				<td>
					
					<p class="man-template-tab-krpr ">M</p>
				</td>
				<td>
					
					<p class="man-template-tab-krpr ">19.4492</p>
				</td>
				<td>
					
					<p class="man-template-tab-krpr ">Costi di laboratorio a carico dell’AOMS<br>(N 15.9.2020, Lohr; S 6.12.2021)</p>
				</td>
			</tr>
		</table></div>
<p class="absatzvor ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">1° maggio 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titeluebersicht man-font-weight-bold ">Compendio</p>
<p class="absatzkurs man-font-style-italic "><b>La presente modifica della legge federale sull’assicurazione malattie mira a sopprimere la competenza del Dipartimento federale dell’interno di stabilire le tariffe dell’elenco delle analisi. La negoziazione delle tariffe spetterebbe ai partner tariffali, come avviene nel caso del sistema tariffale per le prestazioni mediche ambulatoriali o per le prestazioni di fisioterapia.</b></p>
<p class="zwischentitel man-font-weight-bold "><i>Situazione iniziale</i></p>
<p class="absatzkurs man-font-style-italic ">La presente proposta di modifica della legge federale sull’assicurazione malattie (LAMal) si iscrive nel quadro dell’attuazione della mozione 17.3969 della Commissione della sicurezza sociale e della sanità del Consiglio degli Stati, accolta dal Consiglio degli Stati il 29 novembre 2017 e dal Consiglio nazionale il 19 settembre 2018. Questa mozione chiede che la competenza di negoziazione delle tariffe venga trasferita direttamente ai partner tariffali al fine di accelerare la procedura di ammissione nell’elenco delle analisi (EA), consentendo così di eseguire analisi di laboratorio innovative. Il Consiglio federale resta contrario alla mozione, in quanto ritiene che il quadro normativo sia già sufficiente e poiché i numerosi casi di blocco delle negoziazioni tariffali dimostrano che l’autonomia tariffale non consentirebbe un adeguamento più rapido dell’EA.</p>
<p class="zwischentitel man-font-weight-bold "><i>Contenuto del progetto</i></p>
<p class="absatzkurs man-font-style-italic ">La modifica dell’articolo 52 LAMal mira a trasferire ai partner tariffali la competenza di stabilire le tariffe dell’EA. L’EA è un elenco esaustivo e vincolante delle analisi assunte dall’assicurazione obbligatoria delle cure medico-sanitarie (AOMS), applicabile solo alle cure ambulatoriali. Per le cure ospedaliere, le analisi sono generalmente comprese nell’importo forfettario (art. 49 LAMal). Attualmente, spetta al Dipartimento federale dell’interno (DFI) stabilire un elenco delle analisi con tariffa. L’EA è parte integrante dell’ordinanza sulle prestazioni (OPre), di cui costituisce l’allegato 3. Ogni modifica dell’elenco comporta quindi necessariamente una modifica dell’OPre. Il DFI decide le modifiche dell’OPre consultando la Commissione federale delle analisi, dei mezzi e degli apparecchi, che verifica l’adempimento dei criteri legali di efficacia, appropriatezza ed economicità (art. 32 cpv. 1 LAMal) e formula una raccomandazione. La tariffa delle analisi è concepita come una tariffa per singola prestazione stabilita dal DFI per tutta la Svizzera. A ciascuna analisi viene quindi attribuito un numero massimo di punti tariffali che il laboratorio ha facoltà di fatturare a carico dell’AOMS. Il valore del punto tariffale è fissato a 1 franco per tutte le posizioni.</p>
<p class="absatzkurs man-font-style-italic ">La LAMal non richiede una determinata forma tariffale per la rimunerazione delle prestazioni ambulatoriali. La denominazione delle possibili forme tariffali di cui all’articolo 43 capoverso 2 LAMal non è esaustiva. Nei limiti delle disposizioni di legge applicabili (art. 43 e 46 LAMal), la determinazione della forma tariffale è lasciata alla discrezionalità dei partner.</p>
<p class="absatzkurs man-font-style-italic " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Finora, il Consiglio federale si è espresso contro l’introduzione di una tariffazione delle analisi a carico dell’AOMS da parte dei partner tariffali. Considerato il numero elevato di questi ultimi, il Consiglio federale dubita che il trasferimento di competenze consenta di raggiungere gli obiettivi perseguiti dalla mozione, cioè uniformare le tariffe conformemente alla LAMal e adeguarle rapidamente.</p>
<p class="absatz "><br></p>
<p class="titelbotschaftinnen ">Messaggio</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/fga/2024/1106" target="_blank">FF <b>2024</b> 1106</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Obiettivi</a>
</h2>
<div class="collapseable">
<p class="absatzvor ">Con l’adozione della mozione 17.3969 della Commissione della sicurezza sociale e della sanità del Consiglio degli Stati (CSSS‑S)<sup><a href="#fn-d7e152" id="fnbck-d7e152">2</a></sup>, il Parlamento ha incaricato il Consiglio federale di modificare l’articolo 52 della legge federale del 18 marzo 1994<sup><a href="#fn-d7e163" id="fnbck-d7e163">3</a></sup> sull’assicurazione malattie (LAMal) in modo da trasferire ai partner tariffali la competenza di negoziare le tariffe delle analisi di laboratorio, come avviene nel sistema tariffale per le prestazioni mediche ambulatoriali o di fisioterapia. In adempimento di questo mandato, il Consiglio federale trasmette il presente messaggio al Parlamento.</p>
<p class="absatz ">Allo stato attuale, il Dipartimento federale dell’interno (DFI) emana un elenco delle analisi con tariffa. L’elenco delle analisi (EA) contiene tutte le analisi di laboratorio per le cure ambulatoriali i cui costi sono assunti dall’assicurazione obbligatoria delle cure medico-sanitarie (AOMS). L’EA costituisce l’allegato 3 dell’ordinanza del 29 settembre 1995<sup><a href="#fn-d7e176" id="fnbck-d7e176">4</a></sup> sulle prestazioni (OPre). La Commissione federale delle analisi, dei mezzi e degli apparecchi (CFAMA) consiglia il DFI in merito alla stesura dell’elenco delle analisi (art. 37<i>a</i> lett. b e 37<i>f</i> dell’ordinanza del 27 giugno 1995<sup><a href="#fn-d7e191" id="fnbck-d7e191">5</a></sup> sull’assicurazione malattie [OAMal]).</p>
<p class="absatz ">Sono state avanzate diverse argomentazioni a sostegno della mozione. Gli autori della mozione ritengono che la procedura di ammissione di nuove analisi con tariffa, che richiede vari mesi, è stata ritenuta eccessivamente lunga fino a costituire un freno all’innovazione. A parer loro, se le tariffe fossero negoziate tra i partner tariffali, si potrebbe accelerare la procedura, consentendo inoltre di eseguire analisi di laboratorio innovative. In più, un’accelerazione della procedura permetterebbe di contenere l’aumento dei costi sanitari, evitando trattamenti combinati e terapie errate. Infine, si è osservato che il passaggio da una tariffa stabilita dalle autorità a una negoziata tra i partner tariffali rappresenterebbe un ulteriore passo avanti verso una tariffazione uniforme nel settore sanitario.</p>
<p class="absatz ">Finora, il Consiglio federale si è espresso contro l’introduzione di tariffe delle analisi assunte dall’AOMS negoziate tra i partner tariffali. Vi si è opposto per esempio nei suoi pareri in risposta alla mozione Kuprecht 16.3487 («Modificare le tariffe pregiudizievoli per l’innovazione e opinabili per uno Stato di diritto. Introduzione della libertà di contrarre nelle tariffe di laboratorio»)<sup><a href="#fn-d7e206" id="fnbck-d7e206">6</a></sup> e alla mozione Hess 16.3193 («LAMal. Promuovere l’innovazione e la trasparenza delle tariffe»)<sup><a href="#fn-d7e217" id="fnbck-d7e217">7</a></sup>, entrambe ritirate in seguito. In tali sedi ha sottolineato che i partner tariffali possono già concordare tariffe inferiori rispetto a quelle stabilite dal DFI, ma che finora tale possibilità non è ancora stata sfruttata. Inoltre, ha sottolineato che i diversi gruppi di interesse sono tutti rappresentati in seno alla commissione di esperti che consiglia il DFI sulla designazione delle prestazioni assunte dall’AOMS.</p>
<p class="absatz ">Il Consiglio federale ritiene inoltre che, se la definizione delle tariffe fosse trasferita ai partner tariffali, gli assicuratori dovrebbero negoziare con numerosi fornitori di analisi di laboratorio (in particolare laboratori privati, ospedali, studi medici con laboratori). Dato l’elevato numero di partner tariffali, il Consiglio federale dubita che il trasferimento di competenze consenta di raggiungere gli obiettivi della mozione, cioè uniformare le tariffe conformemente alla LAMal e adeguarle rapidamente. Al contrario, teme che le negoziazioni tariffali subiscano blocchi, come durante la revisione della struttura tariffale TARMED per le prestazioni mediche ambulatoriali o la revisione della struttura tariffale per le prestazioni di fisioterapia. Tali blocchi hanno costretto il Consiglio federale a ricorrere ai poteri sussidiari conferitigli dall’articolo 43 capoversi 5 e 5<sup>bis</sup> LAMal. Infine, il Consiglio federale sottolinea che la proposta di liberalizzazione tariffale non esonererebbe il DFI dalla competenza di elaborare l’EA secondo i requisiti legali di efficacia, appropriatezza ed economicità (art. 32 cpv. 1 e 43 cpv. 6 LAMal).</p>
<p class="absatz ">Alcuni parlamentari hanno inoltre fatto notare che non era necessario cambiare un sistema funzionante, temendo in particolare un aumento del volume e dei prezzi delle analisi, oltre che un indebolimento dei laboratori degli studi medici<sup><a href="#fn-d7e234" id="fnbck-d7e234">8</a></sup>.</p>
<div class="footnotes">
<p id="fn-d7e152"><sup><a href="#fnbck-d7e152">2</a></sup><sup></sup> Cfr. <a href="https://www.parlament.ch/it/ratsbetrieb/suche-curia-vista/geschaeft?AffairId=20173969" target="_blank">
				www.parlamento.ch
			</a> &gt; 17.3969.</p>
<p id="fn-d7e163"><sup><a href="#fnbck-d7e163">3</a></sup><sup></sup> <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p>
<p id="fn-d7e176"><sup><a href="#fnbck-d7e176">4</a></sup><sup></sup> <a href="https://fedlex.data.admin.ch/eli/cc/1995/4964_4964_4964" target="_blank">RS <b>832.112.31</b></a></p>
<p id="fn-d7e191"><sup><a href="#fnbck-d7e191">5</a></sup><sup></sup> <a href="https://fedlex.data.admin.ch/eli/cc/1995/3867_3867_3867" target="_blank">RS <b>832.102</b></a></p>
<p id="fn-d7e206"><sup><a href="#fnbck-d7e206">6</a></sup><sup></sup> Cfr. <a href="https://www.parlament.ch/it/ratsbetrieb/suche-curia-vista/geschaeft?AffairId=20163487" target="_blank">
				www.parlamento.ch
			</a> &gt; 16.3487.</p>
<p id="fn-d7e217"><sup><a href="#fnbck-d7e217">7</a></sup><sup></sup> Cfr. <a href="https://www.parlament.ch/it/ratsbetrieb/suche-curia-vista/geschaeft?AffairId=20163193" target="_blank">
				www.parlamento.ch
			</a> &gt; 16.3193.</p>
<p id="fn-d7e234"><sup><a href="#fnbck-d7e234">8</a></sup><sup></sup> Cfr. <a href="https://www.parlament.ch/it/ratsbetrieb/suche-curia-vista/geschaeft?AffairId=20173969" target="_blank">
				www.parlamento.ch
			</a> &gt; 17.3969 &gt; Rapporto della CSSS-S del 16 maggio 2018.</p>
</div>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Rapporto con il programma di legislatura e con le strategie del Consiglio federale</a>
</h2>
<div class="collapseable">
<p class="absatzvor ">Il progetto non è stato annunciato né nel messaggio del 29 gennaio 2020 sul programma di legislatura 2019–2023<sup><a href="#fn-d7e249" id="fnbck-d7e249">9</a></sup> né nel decreto federale del 21 settembre 2020 sul programma di legislatura 2019–2023<sup><a href="#fn-d7e261" id="fnbck-d7e261">10</a></sup>.</p>
<p class="absatz ">Rappresenta la conseguenza diretta dell’adozione, da parte del Parlamento, della mozione 17.3969 presentata dalla CSSS‑S.</p>
<div class="footnotes">
<p id="fn-d7e249"><sup><a href="#fnbck-d7e249">9</a></sup><sup></sup> <a href="https://fedlex.data.admin.ch/eli/fga/2020/452" target="_blank">FF <b>2020</b> 1565</a></p>
<p id="fn-d7e261"><sup><a href="#fnbck-d7e261">10</a></sup><sup></sup> <a href="https://fedlex.data.admin.ch/eli/fga/2020/2128" target="_blank">FF <b>2020</b> 7365</a></p>
</div>
</div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Stralcio di interventi parlamentari</a>
</h2>
<div class="collapseable">
<p class="absatzvor ">La presente modifica della LAMal costituisce l’attuazione della mozione 17.3969 della CSSS‑S, adottata il 19 settembre 2018.</p>
<p class="zwischentitel man-font-weight-bold ">Mozione 19.4492 Lohr «Costi di laboratorio a carico dell’AOMS»</p>
<p class="absatz ">Accolta il 15 settembre 2020 dal Consiglio nazionale e il 6 dicembre 2021 dal Consiglio degli Stati, questa mozione incarica il Consiglio federale di ridurre i prezzi delle analisi di laboratorio a carico dell’assicurazione obbligatoria delle cure medico-sanitarie.</p>
<p class="absatz ">Con il presente disegno di modifica, il Consiglio federale perderebbe la competenza di stabilire le tariffe dell’EA, che sarebbe trasferita ai partner tariffali. La mozione diverrebbe dunque priva di oggetto.</p>
</div></section><section id="lvl_1/lvl_1.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.4">1.4 Progetti attuali</a>
</h2>
<div class="collapseable">
<p class="absatzvor ">Il disegno presenta sovrapposizioni tematiche con i seguenti progetti:</p>
<dl>
<dt>– </dt>
<dd>seconda fase della revisione dell’EA (progetto transAL-2), che comporta un riesame differenziato di tutte le tariffe dell’EA;</dd>
<dt>– </dt>
<dd>adozione della mozione Lohr 19.4492<sup><a href="#fn-d7e297" id="fnbck-d7e297">11</a></sup> che incarica il Consiglio federale di ridurre i prezzi delle analisi di laboratorio a carico dell’AOMS. La mozione sarà attuata nell’ambito del riesame delle tariffe dell’EA (progetto transAL‑2).</dd>
</dl>
<p class="absatz ">Visti i rapidi sviluppi nel settore delle analisi dal 2009, l’Ufficio federale della sanità pubblica (UFSP) ha avviato, nel 2017, una nuova revisione dell’EA in due fasi. La prima fase si è conclusa con una revisione del contenuto e della struttura dell’EA (transAL‑1), entrata in vigore nel gennaio 2021. La seconda fase (transAL‑2) è già avviata e prevede il riesame e la revisione differenziata di tutte le tariffe dell’elenco. La prima tappa consiste nella revisione di tutte le posizioni dell’EA, escluse le analisi rapide, che saranno riviste in un periodo successivo.</p>
<p class="absatz ">Questo riesame differenziato delle tariffe non entrerà in vigore prima del 2025. Parallelamente, il 6 aprile 2022 la CSSS‑N ha preso in esame un confronto internazionale dei prezzi delle analisi mediche, pubblicato all’inizio di febbraio dal Sorvegliante dei prezzi (SPR). Dopo aver consultato l’SPR e l’Associazione dei laboratori medici della Svizzera (FAMH), la Commissione ha ricordato la mozione Lohr (19.4492), che incarica il Consiglio federale di ridurre i prezzi delle analisi di laboratorio, sollecitandone una rapida attuazione nel comunicato dell’8 aprile 2022<sup><a href="#fn-d7e312" id="fnbck-d7e312">12</a></sup>. Come soluzione transitoria e con l’obiettivo di una riduzione delle tariffe il più rapida possibile, il 2 giugno 2022 il DFI ha deciso di ridurre del 10 per cento le tariffe di tutte le analisi di laboratorio, escluse quelle rapide, con effetto dal 1° agosto 2022. Tale riduzione lineare dovrebbe consentire un risparmio annuo pari a circa 140 milioni di franchi<sup><a href="#fn-d7e323" id="fnbck-d7e323">13</a></sup>.</p>
<p class="absatz ">La riduzione durerà fino a quando il DFI non avrà verificato e adeguato le tariffe di tutte le analisi. Parallelamente a questa riduzione lineare, i lavori relativi al riesame differenziato delle tariffe proseguono in collaborazione con le parti interessate.</p>
<p class="absatz ">Il Consiglio federale si sta dunque già adoperando al fine di contenere i costi delle analisi di laboratorio.</p>
<div class="footnotes">
<p id="fn-d7e297"><sup><a href="#fnbck-d7e297">11</a></sup><sup></sup> Cfr. <a href="https://www.parlament.ch/it/ratsbetrieb/suche-curia-vista/geschaeft?AffairId=20194492" target="_blank">
				www.parlamento.ch
			</a> &gt; 19.4492.</p>
<p id="fn-d7e312"><sup><a href="#fnbck-d7e312">12</a></sup><sup></sup> Cfr. <a href="https://www.parlament.ch/press-releases/Pages/mm-sgk-n-2022-04-08.aspx" target="_blank">
				www.parlamento.ch
			</a> &gt; Servizi &gt; Notizie &gt; Comunicato stampa della CSSS‑N dell’8 aprile 2022: «Nessuna definizione di obiettivi di costo nel settore sanitario».</p>
<p id="fn-d7e323"><sup><a href="#fnbck-d7e323">13</a></sup><sup></sup> Cfr. <a href="https://www.bag.admin.ch/bag/it/home/das-bag/aktuell/medienmitteilungen.msg-id-89197.html" target="_blank">
				www.bag.admin.ch
			</a> &gt; L’UFSP &gt; Attualità &gt; Comunicati stampa &gt; «Analisi di laboratorio: saranno ridotte le tariffe» (del 9 giugno 2022).</p>
</div>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Procedura preliminare, in particolare procedura di consultazione</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Testo sottoposto a consultazione</a>
</h2>
<div class="collapseable">
<p class="absatzvor ">Il progetto mira a sopprimere la competenza del DFI di emanare le tariffe dell’elenco delle analisi. La negoziazione delle tariffe spetterebbe ai partner tariffali, come nel caso del sistema tariffale per le prestazioni mediche ambulatoriali.</p>
<p class="absatz ">Il 9 dicembre 2022 il Consiglio federale ha incaricato il DFI di consultare gli ambienti interessati. Il progetto è stato posto in consultazione fino al 31 marzo 2023. Dai complessivi 117 destinatari sono pervenuti 62 pareri (26 Cantoni, la Conferenza delle direttrici e dei direttori cantonali della sanità [CDS], 4 partiti politici, 2 associazioni mantello dell’economia, 23 fornitori di prestazioni, 2 associazioni degli assicuratori, 2 assicuratori individuali, 1 associazione dei consumatori e 1 altra organizzazione)<sup><a href="#fn-d7e346" id="fnbck-d7e346">14</a></sup>.</p>
<div class="footnotes"><p id="fn-d7e346"><sup><a href="#fnbck-d7e346">14</a></sup><sup></sup> Cfr. <a href="https://fedlex.data.admin.ch/eli/dl/proj/2022/64/cons_1" target="_blank">
				www.admin.ch
			</a> &gt;<inl> Diritto federale &gt; Procedure di consultazione &gt; Procedure </inl><inl>di consultazione</inl><inl> concluse &gt; 2022 &gt; DFI &gt; Procedura di consultazione 2022/64.</inl></p></div>
</div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Riassunto dei risultati della procedura di consultazione</a>
</h2>
<div class="collapseable">
<p class="absatzvor ">La grande maggioranza dei partecipanti (53) si è opposta al progetto, uno con riserve. La CDS, tutti i Cantoni, 22 dei 23 partecipanti della categoria fornitori di prestazioni e 1 associazione dei consumatori sono contrari, così come una delle due associazioni mantello dell’economia, l’Entente Système de santé libéral e il Partito socialista svizzero (PSS).</p>
<p class="absatz ">In totale, 9 partecipanti esprimono un parere favorevole, 3 con riserve. Le 2 associazioni degli assicuratori e i 2 assicuratori individuali, nonché 3 dei 4 partiti politici che hanno espresso un parere approvano il progetto (Alleanza del Centro, con riserve, I Liberali Radicali [PLR] e l’Unione democratica di centro [UDC]). Anche un’associazione dei fornitori di prestazioni e un partecipante della categoria economica sono favorevoli al progetto.</p>
</div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Valutazione dei risultati della procedura di consultazione</a>
</h2>
<div class="collapseable">
<p class="absatzvor ">La quasi totalità di chi si oppone al progetto dubita che la modifica proposta consenta di conseguire gli obiettivi attesi da parte degli autori della mozione.</p>
<p class="absatz ">Tra i contrari al progetto, molti temono che la modifica proposta comporti un aumento dei costi. La CDS e 22 Cantoni, così come la maggioranza delle associazioni dei fornitori di prestazioni, hanno espressamente sottolineato questo aspetto. Una grande maggioranza dei partecipanti è del parere che una modifica in tal senso contribuirebbe a rallentare l’introduzione di analisi innovative piuttosto che accelerarla.</p>
<p class="absatz ">Più della metà delle associazioni dei fornitori di prestazioni (13 su 23) respinge la proposta in quanto non risponde all’intenzione degli autori della mozione. Secondo i pareri pervenuti, questa modifica non consente l’ammissione più rapida delle analisi innovative poiché la competenza per l’emanazione dell’EA resta al DFI. Diversi partecipanti preferiscono il mantenimento del sistema attuale all’introduzione di un sistema che rischi di essere difficile da attuare e sfavorevole per i piccoli attori.</p>
<p class="absatz ">I principali timori sollevati dai partecipanti contrari alla modifica sono i seguenti:</p>
<dl>
<dt>– </dt>
<dd>rallentamento della procedura a causa del rischio di blocco delle negoziazioni o della suddivisione in diverse tappe della procedura attuale;</dd>
<dt>– </dt>
<dd>carico di lavoro supplementare, in particolare maggiori oneri amministrativi per i partner tariffali e i Cantoni, che causerà un aumento dei costi per tutti i partner coinvolti, i Cantoni e la Confederazione;</dd>
<dt>– </dt>
<dd>blocco e fallimento delle negoziazioni a causa della grande eterogeneità dei partner tariffali, come nel caso delle prestazioni TARMED e di quelle di fisioterapia;</dd>
<dt>– </dt>
<dd>oltre la metà dei Cantoni e la CDS temono di dover stabilire da sé una tariffa, con il rischio di creare soprattutto una struttura eterogenea delle tariffe a livello svizzero;</dd>
<dt>– </dt>
<dd>rischio di indebolimento dei piccoli laboratori, in particolare dei laboratori degli studi medici. Diverse associazioni dei fornitori di prestazioni e il PSS temono che non sia operata alcuna distinzione tra i laboratori degli studi medici e i grandi laboratori, con il rischio di indebolire i primi;</dd>
<dt>– </dt>
<dd>diminuzione della qualità delle cure e limitazione dell’accesso agli esami diagnostici in presenza. I laboratori degli studi medici faranno fatica a competere con i prezzi e l’offerta dei grandi laboratori, con la conseguenza che si ridurrebbe l’offerta di cure dove il paziente riceve assistenza medica («point-of-care»);</dd>
<dt>– </dt>
<dd>la modifica proposta renderebbe obsoleto il progetto transAL-2. Diversi partecipanti hanno sottolineato il notevole coinvolgimento dei portatori di interesse nei lavori sul progetto transAL‑2, che desiderano vedere realizzato.</dd>
</dl>
<p class="absatz ">I partecipanti favorevoli al progetto sottolineano che questa modifica consentirà di allineare le tariffe delle analisi ai prezzi europei e di ottenere risparmi che si rifletteranno sui premi.</p>
<p class="absatz ">UDC e PLR hanno per obiettivo finale la libertà contrattuale nel settore dei laboratori. Questa posizione è condivisa da curafutura che auspica l’abolizione dell’obbligo di negoziare. Questi partecipanti accettano il progetto, ritenendo che vada nella giusta direzione, ma si spingerebbero oltre per quanto riguarda la libertà di negoziare. </p>
<p class="absatz ">Santésuisse, Rückversicherungsverband für Kranken- und Unfallversicherer (RVK) e Groupe Mutuel sostengono la proposta di lasciare immutata la procedura di ammissione delle analisi nell’EA. Tuttavia, osservano che saranno necessarie notevoli risorse per attuarla. RVK e santésuisse auspicano una proroga della disposizione transitoria da tre a cinque anni. In questo periodo, la competenza di stabilire le tariffe dell’EA resta al DFI.</p>
<p class="absatz ">La maggioranza dei partecipanti respinge il progetto e ritiene che le modifiche proposte non siano necessarie.</p>
<p class="absatz ">In caso di adozione del progetto, diversi partecipanti sostengono la necessità di prorogare la disposizione transitoria da tre a cinque anni per consentire ai partner tariffali di consolidare le proprie conoscenze e competenze in materia di tariffazione e di negoziazione delle tariffe.</p>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Confronto con il diritto europeo</a>
</h1>
<div class="collapseable">
<p class="absatzvor ">Il seguente confronto vuole descrivere come vengono stabilite le tariffe delle analisi di laboratorio in alcuni Paesi con un sistema sanitario relativamente paragonabile a quello svizzero. Nei Paesi selezionati, i servizi sono in parte privati e in parte pubblici e, in linea generale, l’assunzione dei costi è garantita da diverse assicurazioni. In alcuni casi l’assistenza sanitaria è ampiamente finanziata tramite i contributi delle assicurazioni sociali. I sistemi di questi Paesi si distinguono in particolare dai sistemi universali, in cui l’assistenza è organizzata principalmente dallo Stato e finanziata tramite le imposte (p. es. in Gran Bretagna, Norvegia o Svezia). Questi ultimi non sono stati presi in considerazione nel confronto. </p>
<p class="absatz ">In Germania le analisi di laboratorio assunte dall’assicurazione sanitaria obbligatoria (<i>Gesetzliche Krankenversicherung, GKV</i>) sono elencate all’articolo 32 della nomenclatura pubblica (<i>Einheitlicher Bewertungsmaßstab, EBM</i>)<sup><a href="#fn-d7e418" id="fnbck-d7e418">15</a></sup>. Una diversa nomenclatura si applica nel caso delle analisi eseguite a favore di soggetti assicurati presso casse private, che rappresentano il 10 per cento di tutti gli assicurati<sup><a href="#fn-d7e429" id="fnbck-d7e429">16</a></sup>. Il sistema sanitario tedesco si basa sul principio dell’autonomia, secondo cui il quadro legale e i compiti sono definiti dallo Stato, mentre i fornitori di prestazioni, gli assicuratori e i contribuenti si organizzano al fine di garantire l’assistenza sanitaria. In questo contesto, spetta alle associazioni mantello (<i>Kassenärztliche Bundesvereinigung</i> e <i>Spitzenverband</i>) accordarsi sull’uniformazione dell’EBM. </p>
<p class="absatz ">Nei Paesi Bassi, le tariffe sono stabilite dall’Autorità sanitaria olandese (NZa)<sup><a href="#fn-d7e447" id="fnbck-d7e447">17</a></sup>. L’NZa è un organo amministrativo indipendente che afferisce direttamente al ministro della salute, del benessere e dello sport<sup><a href="#fn-d7e458" id="fnbck-d7e458">18</a></sup>. Il suo compito è vigilare sui mercati dell’assistenza sanitaria e di garantire che i fornitori di prestazioni e gli assicuratori agiscano in conformità con le normative e che le cure siano accessibili a tutti. Per alcune prestazioni, l’NZa stabilisce importi massimi basati su indagini sui costi<sup><a href="#fn-d7e469" id="fnbck-d7e469">19</a></sup>. Le tariffe sono quindi regolamentate. Esistono inoltre prestazioni cosiddette «libere» che possono essere negoziate tra gli assicuratori e i fornitori di prestazioni mediante accordi contrattuali. Rientrano in questa categoria le analisi di laboratorio, per le quali l’NZa non effettua indagini sui costi e in linea di principio non fissa tetti massimi.</p>
<p class="absatz ">In Austria la più grande cassa malati, l’ÖGK (<i>Österreichische Gesundheitskasse</i>), negozia contratti con ogni laboratorio. Altre due organizzazioni assicurative, la BVA (per i dipendenti pubblici) e la SVS (per i lavoratori autonomi), negoziano le tariffe di laboratorio in modo indipendente. Per avere un contratto, i laboratori devono ottenere un’autorizzazione alla creazione e all’esercizio dell’attività rilasciata dal Governo regionale competente. I laboratori presentano le loro prestazioni all’ÖGK e, a seconda delle esigenze delle singole regioni (p. es. struttura e densità della popolazione, accessibilità), l’ÖGK stipula un contratto con i laboratori<sup><a href="#fn-d7e484" id="fnbck-d7e484">20</a></sup>. </p>
<p class="absatz ">In Belgio l’assicurazione sanitaria obbligatoria è gestita dall’Istituto nazionale per l’assicurazione malattie e invalidità (<i>Institut National d’assurance maladie-invalidité, INAMI</i>), un ente pubblico di previdenza sociale sotto la vigilanza del ministro degli affari sociali. L’INAMI elabora le regole per la rimunerazione delle prestazioni sanitarie e ne stabilisce le tariffe<sup><a href="#fn-d7e499" id="fnbck-d7e499">21</a></sup>. Le analisi di laboratorio coperte dall’assicurazione sanitaria sono elencate in una serie di articoli specifici della nomenclatura generale delle prestazioni sanitarie. Per essere rimborsate, le analisi devono essere eseguite da fornitori di prestazioni qualificati e in laboratori autorizzati<sup><a href="#fn-d7e513" id="fnbck-d7e513">22</a></sup>. Le tariffe possono essere concordate tra i rappresentanti delle mutualità (organizzazioni di assicuratori) e i fornitori di prestazioni<sup><a href="#fn-d7e524" id="fnbck-d7e524">23</a></sup>. Le mutualità rimborsano in tutto o in parte le spese delle prestazioni sanitarie sotto la sorveglianza dell’INAMI.</p>
<p class="absatz ">In Francia, le analisi mediche di laboratorio assunte dall’assicurazione sanitaria obbligatoria sono elencate nella Nomenclatura degli atti di biologia medica (<i>Nomenclature des actes de biologie médicale, NABM</i>, art. L. 162‑1‑7 del <i>Code de la sécurité sociale</i>)<sup><a href="#fn-d7e541" id="fnbck-d7e541">24</a></sup>. La NABM è il catalogo di tutte le prestazioni di biologia medica coperte dalle casse malati. La commissione responsabile della definizione delle priorità degli atti e delle prestazioni di biologia medica (composta dai sindacati che rappresentano i direttori di laboratorio e dall’Unione nazionale dei servizi di assicurazione sanitaria [<i>Union des caisses d’assurance maladie, UNCAM</i>]) ha il compito di decidere le modifiche alla NABM e i prezzi degli atti rimborsati ai laboratori privati di biologia medica. L’ammissibilità di un atto al rimborso è valutata dall’Alta autorità sanitaria (<i>Haute Autorité de Santé</i>), responsabile della valutazione delle tecnologie sanitarie. Le tariffe delle analisi sono stabilite mediante negoziazione tra l’UNCAM e i sindacati dei biologi (composti dai direttori dei laboratori medici privati). Il Ministero della salute (più precisamente il Dipartimento della sicurezza sociale) svolge un ruolo di regolamentazione, fissando e monitorando l’obiettivo nazionale di spesa sanitaria.</p>
<p class="absatz ">Questo breve confronto rende difficile trarre conclusioni specifiche per la Svizzera riguardo alla definizione delle tariffe. Numerosi fattori inerenti ai singoli sistemi sanitari variano da un sistema all’altro e influiscono notevolmente sulla determinazione delle tariffe (modalità di finanziamento, livello di centralizzazione del sistema sanitario, esistenza o meno di pagamenti da parte di terzi ecc.). Tuttavia, dal confronto emerge che, nonostante la grande eterogeneità dei sistemi, la libertà dei partner tariffali è regolata da quadri legali, istituzionali o di bilancio ben definiti. Questa struttura garantisce l’accesso a cure adeguate e di qualità, ai prezzi più convenienti possibili.</p>
<div class="footnotes">
<p id="fn-d7e418"><sup><a href="#fnbck-d7e418">15</a></sup><sup></sup> <a href="https://www.kbv.de/html/ebm.php" target="_blank">
				www.kbv.de
			</a> &gt; Kassenärztliche Bundesvereinigung &gt; Startseite &gt; Service &gt; Rechtsquellen &gt; Einheitlicher Bewertungsmassstab (EBM)</p>
<p id="fn-d7e429"><sup><a href="#fnbck-d7e429">16</a></sup><sup></sup> <a href="https://www.preisueberwacher.admin.ch/pue/it/home/documentazione/pubblicazioni/studi---analisi/2022.html" target="_blank">
				www.preisueberwacher.admin.ch
			</a> &gt; Sorveglianza dei prezzi &gt; Documentazione &gt; Pubblicazioni &gt; Studi &amp; analisi &gt; 2022 &gt; Coûts des analyses médicales: une comparaison internationale (in francese)</p>
<p id="fn-d7e447"><sup><a href="#fnbck-d7e447">17</a></sup><sup></sup> <a href="https://puc.overheid.nl/nza/doc/PUC_276485_22/1/" target="_blank">
				www.nza.nl
			</a> &gt; Nederlanse Zorgautoriteit &gt; NZa Role and Duties: What the Dutch Healthcare Authority (NZa) does in brief</p>
<p id="fn-d7e458"><sup><a href="#fnbck-d7e458">18</a></sup><sup></sup> <a href="https://puc.overheid.nl/nza/doc/PUC_2186_22/1/" target="_blank">
				www.nza.nl
			</a> &gt; Nederlanse Zorgautoriteit &gt; Strategy of the Dutch Healthcare Authority: Creating and monitoring properly functioning healthcare markets</p>
<p id="fn-d7e469"><sup><a href="#fnbck-d7e469">19</a></sup><sup></sup> <a href="https://h4i.nl/health-insurance-and-cost/cost-of-healthcare/how-cost-are-determined/" target="_blank">
				www.h4i.nl
			</a> &gt; Network Healthcare for internationals &gt; Home &gt; Health Insurance and cost &gt; Cost of healthcare &gt; How costs are determined</p>
<p id="fn-d7e484"><sup><a href="#fnbck-d7e484">20</a></sup><sup></sup> <a href="https://www.gesundheitskasse.at/cdscontent/?contentid=10007.882483&amp;portal=oegkvpportal" target="_blank">
				www.gesundheitskasse.at
			</a> &gt; Österreichische Gesundheitskasse &gt; Startseite &gt; Berufsgruppen &gt; Institute &gt; Medizinische Labordiagnostik</p>
<p id="fn-d7e499"><sup><a href="#fnbck-d7e499">21</a></sup><sup></sup> <a href="https://travaillerpour.be/fr/nos-employeurs/institut-national-dassurance-maladie-invalidite" target="_blank">
				www.selor.be
			</a> &gt; <a href="https://www.selor.be/fr/travailler-dans-ladministration-f%C3%A9d%C3%A9rale/dans-quel-service-public/institut-national-dassurance-maladie-invalidit%C3%A9-(inami)/" target="_blank">
				Selor
			</a> &gt; Travailler dans l’administration fédérale &gt; Dans quel service public Institut National d’assurance Maladie-Invalidité (INAMI)</p>
<p id="fn-d7e513"><sup><a href="#fnbck-d7e513">22</a></sup><sup></sup> <a href="https://www.inami.fgov.be/fr/nomenclature" target="_blank">
				www.inami.be
			</a> &gt; INAMI &gt; Accueil &gt; Nomenclature</p>
<p id="fn-d7e524"><sup><a href="#fnbck-d7e524">23</a></sup><sup></sup> <a href="https://eurohealthobservatory.who.int/publications/i/belgium-health-system-summary-2024" target="_blank">
				https://eurohealthobservatory.who.int
			</a> &gt; European Observatory on Health Systems and Policies &gt; Publications &gt; Belgium health system summary</p>
<p id="fn-d7e541"><sup><a href="#fnbck-d7e541">24</a></sup><sup></sup> Cfr. <a href="https://www.ameli.fr/medecin/textes-reference/guides-reglementaires/guide-references-juridiques-biologie-medicale" target="_blank">
				www.ameli.fr
			</a> &gt; Textes de référence &gt; Guides réglementaires &gt; Guide des références juridiques – Biologie médicale.</p>
</div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Punti essenziali del progetto</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 La normativa proposta</a>
</h2>
<div class="collapseable">
<section id="lvl_4/lvl_4.1/lvl_4.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.1">4.1.1 La normativa vigente: allegato 3 OPre, elenco delle analisi</a>
</h3>
<div class="collapseable">
<p class="absatzvor ">L’AOMS assume i costi delle prestazioni atte a diagnosticare o a curare una malattia e i relativi postumi (art. 25 cpv. 1 LAMal). Tali prestazioni comprendono, segnatamente, le analisi prescritte dal medico o da altri fornitori di prestazioni autorizzati.</p>
<p class="absatz ">Conformemente all’articolo 52 capoverso 1 lettera a numero 1 LAMal, il DFI emana un elenco di analisi con tariffa, previa consultazione della commissione competente e in conformità ai principi di cui agli articoli 32 capoverso 1 e 43 capoverso 6 LAMal. La CFAMA è responsabile di esaminare le domande di ammissione o di modifica delle analisi dell’EA. È composta da 16 esperti del settore, al fine di garantire che ogni domanda di ammissione o di modifica dell’EA sia esaminata nel modo più specifico e competente possibile. La commissione, la cui composizione è pubblica<sup><a href="#fn-d7e568" id="fnbck-d7e568">25</a></sup>, valuta se l’analisi soddisfa i criteri legali di efficacia, appropriatezza ed economicità (art. 32 cpv. 1 LAMal) e formula una raccomandazione all’attenzione del DFI. Quest’ultimo decide in merito alle modifiche dell’allegato 3 OPre tenendo conto delle raccomandazioni della CFAMA. La procedura di adeguamento dell’EA richiede solitamente dai nove ai dodici mesi. L’elenco completo è diffuso generalmente due o tre volte all’anno e le modifiche sono pubblicate sul sito Internet dell’UFSP (art. 60 OAMal e art. 28 cpv. 2 OPre)<sup><a href="#fn-d7e579" id="fnbck-d7e579">26</a></sup>.</p>
<p class="absatz ">L’elenco delle analisi a carico dell’AOMS è contenuto nell’allegato 3 OPre (art. 28 OPre). L’EA costituisce un elenco positivo, esaustivo e vincolante di prestazioni. Soltanto le analisi che vi figurano possono essere rimunerate dall’AOMS, purché siano soddisfatte le altre condizioni legali. Le tariffe dell’EA si applicano esclusivamente alle cure ambulatoriali. Per le cure ospedaliere, le analisi sono generalmente comprese nell’importo forfettario (art. 49 LAMal).</p>
<p class="absatz ">Il contenuto e la struttura dell’EA sono stati rivisti nel 2021. L’elenco consta di quattro capitoli, di cui i primi tre relativi a gruppi di analisi delle seguenti categorie: «Chimica/Ematologia/Immunologia» (capitolo A), «Genetica medica» (capitolo B) e «Microbiologia» (capitolo C). Il capitolo D comprende le posizioni generali come tasse (d’incarico, di presenza) e supplementi (per notte, per prelievo a domicilio ecc.). Nell’EA figurano oltre 1200 posizioni tariffali nelle quali sono definite le condizioni e le tariffe a carico dell’AOMS, nonché i tipi di laboratori autorizzati a fatturare le prestazioni. A seconda del tipo di laboratorio che esegue l’analisi, alla singola posizione tariffale possono essere applicate tasse e supplementi aggiuntivi del capitolo D. Questi tasse e supplementi non si applicano alle analisi rapide.</p>
<p class="absatz ">Dal 2015 vige un sistema di tariffazione diverso per 33 analisi rapide effettuate nei laboratori degli studi medici. I risultati di queste analisi sono disponibili in tempi brevi, il che consente ai medici di prendere decisioni diagnostiche o terapeutiche già nel corso della consultazione (diagnosi in presenza del paziente, ai sensi dell’art. 54 cpv. 1 lett. a n. 2 OAMal)<sup><a href="#fn-d7e596" id="fnbck-d7e596">27</a></sup>. Le analisi rapide sono state introdotte nel quadro del piano direttore «Medicina di famiglia e medicina di base», derivato dal controprogetto diretto del Consiglio federale all’iniziativa popolare «Sì alla medicina di famiglia», accolto in votazione popolare il 18 maggio 2014<sup><a href="#fn-d7e607" id="fnbck-d7e607">28</a></sup>. Sono autorizzati a fatturare analisi rapide (diagnosi in presenza del paziente) solo i laboratori dei gabinetti medici (art. 54 cpv. 1 lett. a OAMal).</p>
<p class="absatz ">La tariffa dell’EA è ufficiale, cioè stabilita dalle autorità. Le analisi possono essere fatturate al massimo secondo le tariffe ai sensi dell’articolo 52 capoverso 1 lettera a numero 1 LAMal (art. 52 cpv. 3 LAMal). I fornitori di prestazioni non possono dunque esigere una rimunerazione più elevata. Per contro, possono stabilire un prezzo inferiore alla tariffa ufficiale.</p>
<p class="absatz ">La tariffa dell’EA attuale è concepita come una tariffa per singola prestazione stabilita dal DFI per tutta la Svizzera. Per ciascuna posizione l’EA fissa il numero massimo di punti tariffali che i laboratori possono fatturare a carico dell’AOMS. Attualmente il valore del punto tariffale è fissato a 1 franco.</p>
<p class="absatz ">La valutazione della tariffa di un’analisi si basa sui costi necessari a garantire il livello di efficienza e qualità richiesto, tenendo conto dei costi del personale, dei locali, delle attrezzature tecniche e del materiale necessario in ogni fase del processo di analisi. Tuttavia, a causa della forte eterogeneità dei laboratori medici in Svizzera, l’elaborazione di un piano tariffale con le parti interessate è complessa, come dimostrato dalla prima revisione tariffale svolta tra il 2006 e il 2009 e dalla revisione in corso (progetto transAL‑2, cfr. cap. 1.2).</p>
<p class="absatz ">In Svizzera è presente un gran numero di laboratori che variano notevolmente in termini di grandezza: da un lato vi sono grandi laboratori fortemente automatizzati, con un elevato volume di analisi; all’estremo opposto si trovano piccoli laboratori di studi medici che eseguono analisi per le esigenze proprie dello studio, con attrezzature semplici e un basso volume di analisi. Di conseguenza, i costi di produzione per la stessa analisi possono variare in modo significativo a seconda del laboratorio.</p>
<p class="absatz ">Un altro elemento di complessità riguarda la ripartizione delle spese generali tra le diverse analisi. Inoltre, è difficile determinare il costo per singola analisi, soprattutto quando analisi di diverso tipo possono essere eseguite con la stessa attrezzatura.</p>
<p class="absatz ">A causa degli interessi divergenti dei fornitori di prestazioni e degli assicuratori risulta perciò complicato trovare un accordo su una tariffa per la rimunerazione. Per tutti questi motivi, il progetto di revisione delle tariffe (transAL‑2) non entrerà in vigore prima del 2025.</p>
<div class="footnotes">
<p id="fn-d7e568"><sup><a href="#fnbck-d7e568">25</a></sup><sup></sup> Cfr. <a href="https://www.admin.ch/ch/i/cf/ko/gremium_10745.html" target="_blank">
				www.admin.ch
			</a> &gt; Documentazione &gt; Commissioni extraparlamentari &gt; Per tipo di organo &gt; Commissioni consultive &gt; DFI, CFAMA.</p>
<p id="fn-d7e579"><sup><a href="#fnbck-d7e579">26</a></sup><sup></sup> Cfr. <a href="https://www.bag.admin.ch/bag/it/home/versicherungen/krankenversicherung/krankenversicherung-leistungen-tarife/Analysenliste.html" target="_blank">
				www.ufsp.admin.ch
			</a> &gt; Assicurazioni &gt; Assicurazione malattie &gt; Prestazioni e tariffe &gt; Elenco delle analisi (EA).</p>
<p id="fn-d7e596"><sup><a href="#fnbck-d7e596">27</a></sup><sup></sup> Cfr. <a href="https://www.bag.admin.ch/bag/it/home/versicherungen/krankenversicherung/krankenversicherung-leistungen-tarife/Analysenliste.html" target="_blank">
				www.ufsp.admin.ch
			</a> &gt; Assicurazioni &gt; Assicurazione malattie &gt; Prestazioni e tariffe &gt; Elenco delle analisi (EA) &gt; Schede informative &gt; Scheda informativa Capitolo Analisi rapide.</p>
<p id="fn-d7e607"><sup><a href="#fnbck-d7e607">28</a></sup><sup></sup> Cfr. <a href="https://www.bag.admin.ch/bag/it/home/berufe-im-gesundheitswesen/medizinalberufe/medizinische-grundversorgung/masterplan-hausarzt-med-grundversorgung.html" target="_blank">
				www.ufsp.admin.ch
			</a> &gt; Professioni sanitarie &gt; Professioni mediche &gt; Cure mediche di base &gt; Piano direttore «Medicina di famiglia e medicina di base» &gt; Scheda informativa Piano direttore medicina di famiglia e medicina di base (in francese, PDF 25 set. 2019).</p>
</div>
</div></section><section id="lvl_4/lvl_4.1/lvl_4.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.2">4.1.2 Normativa vigente in materia di tariffe</a>
</h3>
<div class="collapseable">
<p class="absatzvor ">La LAMal si basa sul principio dell’autonomia tariffale. Di conseguenza, le tariffe e i prezzi sono stabiliti di principio per convenzione tra gli assicuratori e i fornitori di prestazioni (convenzione tariffale, art. 43 cpv. 4 primo periodo LAMal). Solo nei casi previsti dalla legge la tariffa è stabilita dall’autorità competente. Conformemente all’articolo 46 capoverso 4 LAMal, le convenzioni tariffali devono essere approvate dall’autorità competente. A seconda del campo di applicazione della convenzione, l’autorità che approva è il Governo cantonale competente o il Consiglio federale. Quest’ultimo è competente in tutti i casi in cui la convenzione si applichi a tutto il territorio nazionale o se si tratta di una convenzione su una struttura tariffale contenente tariffe per singola prestazione o tariffe forfettarie per paziente riferite alle cure ambulatoriali che devono essere uniformi in tutta la Svizzera. Attualmente il DFI emana le tariffe per la rimunerazione delle analisi conformemente all’articolo 52 LAMal.</p>
<p class="absatz ">L’autorità che approva verifica che la convenzione tariffale sia conforme alla legge e ai principi di equità e di economicità (art. 46 cpv. 4 LAMal). L’approvazione ha effetto costitutivo. Pertanto, i partner tariffali devono tener conto della procedura di approvazione nella pianificazione dell’entrata in vigore di una convenzione tariffale.</p>
<p class="absatz ">Se i partner non si accordano su una tariffa, l’autorità competente può intervenire in via sussidiaria. Conformemente all’articolo 47 LAMal, se nessuna convenzione tariffale può essere stipulata tra fornitori di prestazioni e assicuratori, il Governo cantonale, sentite le parti interessate, stabilisce la tariffa. Se i partner non si accordano sulle tariffe per singola prestazione e sulle tariffe forfettarie per paziente riferite alle cure ambulatoriali – che devono basarsi su una struttura tariffale uniforme, definita per convenzione a livello nazionale – le tariffe sono stabilite dal Consiglio federale (art. 43 cpv. 5 LAMal). Questi può adeguare la struttura tariffale se essa si rivela inadeguata e se i partner tariffali non si accordano su una sua revisione (art. 43 cpv. 5<sup>bis</sup> LAMal).</p>
</div></section><section id="lvl_4/lvl_4.1/lvl_4.1.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_4/lvl_4.1/lvl_4.1.3">4.1.3 Nuova normativa proposta</a>
</h3>
<div class="collapseable">
<p class="absatzvor ">Con la presente modifica, i partner tariffali hanno la facoltà di negoziare autonomamente le tariffe delle analisi. Pertanto, la tariffa dell’EA non sarà più una tariffa ufficiale, ma una tariffa basata su una convenzione. Ciononostante, la procedura di designazione delle analisi rimarrà di competenza del DFI.</p>
<p class="absatz ">In linea di principio, secondo la normativa vigente, le tariffe devono essere concordate da uno o più assicuratori o dalle loro associazioni e da uno o più fornitori di prestazioni o dalle loro associazioni sotto forma di convenzioni tariffali. Per la rimunerazione delle prestazioni ambulatoriali la LAMal non impone un tipo specifico di tariffa. Di conseguenza, spetta fondamentalmente ai partner tariffali definire le proprie tariffe in base al tempo dedicato alla prestazione (tariffa temporale), attribuire punti per prestazione e fissare il valore del punto (tariffa per singola prestazione) o prevedere rimunerazioni forfettarie (tariffa forfettaria). L’elenco dei possibili tipi di tariffe di cui all’articolo 43 capoverso 2 LAMal non è esaustivo, ma funge da base per elaborare altri tipi di tariffe oltre alla rimunerazione per singola prestazione, che costituisce a oggi il tipo di tariffa tradizionale per la rimunerazione delle prestazioni mediche ambulatoriali. In linea di principio, l’articolo 43 LAMal ammette qualsiasi tipo di tariffa. </p>
<p class="absatz ">L’articolo 43 capoverso 5 LAMal prescrive che le tariffe per singola prestazione e le tariffe forfettarie per paziente riferite alle cure ambulatoriali debbano basarsi ognuna su una rispettiva struttura tariffale uniforme, stabilita per convenzione a livello nazionale. Per queste due tariffe, la struttura tariffale e il valore del punto sono parti integranti di una convenzione tariffale con incidenza sui costi (DTF <i>123</i> V 280 consid. 6c) che richiedono l’approvazione. Una convenzione tariffale può quindi comprendere una struttura tariffale o una tariffa (nel senso di un prezzo). Nei casi in cui la legge prevede una struttura tariffale uniforme a livello nazionale, l’esistenza in parallelo di strutture tariffali differenti per la medesima prestazione non è più ammessa. Per contro, le convenzioni tariffali riguardanti i prezzi possono divergere a livello nazionale o cantonale (p. es. in seguito a condizioni cantonali differenti in materia di pigioni o salari [art. 43 cpv. 5<sup>quater</sup> LAMal]).</p>
<p class="absatz ">Attualmente la tariffa delle analisi consiste in una tariffa per singola prestazione, stabilita dal DFI e valida su tutto il territorio nazionale. L’EA è quindi stato concepito come una struttura tariffale, ovvero designa le prestazioni, le valuta in relazione le une alle altre (numero di punti tariffali) e contiene le condizioni concrete per l’assunzione dei costi. Inoltre, stabilisce anche un prezzo (valore del punto). Secondo questo progetto, l’EA deve essere emanato senza tariffa: il DFI deve soltanto definire un elenco positivo, esaustivo e vincolante di analisi (art. 28 cpv. 1 OPre) che vengono rimunerate dall’AOMS. Il DFI non fisserà più punti né alcun valore del punto, per cui l’articolo 28 capoverso 3 OPre dovrà essere abrogato. I partner tariffali saranno liberi di scegliere la forma della tariffa e di concordare l’importo della rimunerazione delle prestazioni. Le convenzioni stipulate dovranno essere sottoposte all’autorità competente per approvazione (art. 46 cpv. 4 LAMal). Secondo la normativa vigente, i partner tariffali devono concordare una struttura tariffale uniforme per tutta la Svizzera se intendono mantenere la tariffa per singola prestazione (art. 43 cpv. 5 LAMal). Per il valore del punto non vi sono requisiti specifici; pertanto, può variare ed essere concordato a livello nazionale o cantonale dagli assicuratori o dalle loro associazioni e da uno o più fornitori di prestazioni o dalle loro associazioni. A questo proposito, la legge ammette espressamente la stipulazione di convenzioni tariffali tra singoli fornitori di prestazioni e assicuratori, a condizione che i fornitori di prestazioni siano autorizzati o soddisfino le condizioni di autorizzazione.</p>
<p class="absatz ">Per quanto riguarda la legalità delle convenzioni tariffali, i partner devono garantire che le tariffe siano stabilite secondo le regole dell’economia e adeguatamente strutturate (art. 43 cpv. 4 LAMal). Le tariffe e i prezzi si rifanno alla rimunerazione dei fornitori di prestazioni che forniscono la prestazione tariffata assicurata obbligatoriamente, nella qualità necessaria, in modo efficiente e vantaggioso (art. 43 cpv. 4<sup>bis</sup> LAMal). I partner tariffali devono garantire cure appropriate e di alto livello qualitativo, a costi il più possibile convenienti (art. 43 cpv. 6 LAMal). Le convenzioni tariffali devono pertanto essere conformi alla legge e ai principi di equità e di economicità (art. 46 cpv. 4 LAMal). La tariffa deve coprire al massimo i costi della prestazione comprovati in modo trasparente e quelli necessari per la fornitura efficiente delle prestazioni (art. 59<i>c</i> cpv. 1 lett. a e b OAMal).</p>
<p class="absatz ">Secondo il mandato conferito dalla mozione, il DFI continuerà a essere competente per l’emanazione dell’EA, ovvero per la determinazione delle analisi rimunerate dall’AOMS, previa consultazione della commissione competente e conformemente ai principi di cui agli articoli 32 capoverso 1 e 43 capoverso 6 LAMal. La procedura di ammissione o modifica delle analisi nell’EA non subirà modifiche e potrà continuare a basarsi sulle raccomandazioni degli esperti del settore (CFAMA).</p>
</div></section>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Compatibilità tra compiti e finanze</a>
</h2>
<div class="collapseable">
<p class="absatzvor ">La definizione delle tariffe dell’EA negoziate dai partner tariffali è di competenza dei fornitori di prestazioni e degli assicuratori o delle rispettive federazioni. La modifica della legge comporta nuovi compiti per questi attori del sistema sanitario. Al momento è difficile fare una stima delle conseguenze finanziarie. Tuttavia, a causa del carico di lavoro aggiuntivo atteso, è da prevedere un ulteriore fabbisogno di personale per i partner tariffali.</p>
<p class="absatz ">Questa misura comporta nuovi compiti anche per le autorità competenti per l’approvazione della convenzione tariffale. Se il campo di applicazione della convenzione si estende a tutta la Svizzera o se si tratta di tariffe per singola prestazione o di tariffe forfettarie per paziente riferite alle cure ambulatoriali che si basano su una sola struttura tariffale uniforme, stabilita per convenzione a livello nazionale, l’approvazione spetta al Consiglio federale; negli altri casi è competente il Governo cantonale. L’articolo 43 capoverso 5<sup>quater</sup> LAMal costituisce un’eccezione. Inoltre, se i partner non si accordano su una tariffa, l’autorità competente può intervenire in via sussidiaria. Se nessuna convenzione tariffale può essere stipulata tra i partner, il Governo cantonale stabilisce la tariffa oppure, se i partner tariffali non si accordano su una struttura tariffale necessaria di tariffe per singola prestazione o tariffe per paziente riferite alle cure ambulatoriali, la struttura tariffale è stabilita dal Consiglio federale in via sussidiaria (art. 43 cpv. 5 LAMal). Di conseguenza, non solo la modifica di legge potrebbe comportare un ulteriore fabbisogno di personale, ma la presenza di numerosi partner tariffali potrebbe determinare anche un aumento del carico di lavoro per la Confederazione. Le risorse di personale necessarie per attuare il disegno dipendono dall’esito dei dibattiti parlamentari.</p>
<p class="absatz ">Alla luce dei frequenti blocchi nelle trattative tariffali che si sono verificati di recente, e che hanno richiesto l’intervento sussidiario delle autorità, è lecito domandarsi se il cambiamento di sistema auspicato dalla mozione sia il giusto mezzo per ottenere una più rapida rimunerazione di analisi di laboratorio innovative.</p>
</div></section><section id="lvl_4/lvl_4.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.3">4.3 Attuazione</a>
</h2>
<div class="collapseable">
<p class="absatzvor ">Il disegno prevede l’abrogazione del capoverso 3 dell’articolo 28 OPre, che rimanda all’articolo 52 capoverso 3 LAMal e riguarda la fissazione di determinate tariffe per le analisi eseguite nei laboratori di studi medici, conformemente agli articoli 46 e 48 LAMal. Tutte le tariffe delle analisi dell’EA saranno negoziate dai partner tariffali, rendendo obsoleto l’articolo 28 capoverso 3 OPre. Non saranno necessarie precisazioni a livello di ordinanza. </p>
<p class="absatz ">Una disposizione transitoria conferisce inoltre al DFI la competenza di emanare le tariffe dell’EA ancora per un massimo di cinque anni dall’entrata in vigore del disegno. Fornitori di prestazioni e assicuratori impiegheranno l’EA con tariffa emanato dal DFI per questo periodo, ossia fino all’entrata in vigore delle convenzioni tariffali stipulate tra le parti interessate e approvate dalle autorità competenti.</p>
<p class="absatz ">Il periodo di validità della disposizione transitoria è stato adeguato in considerazione dei risultati della consultazione (cfr. n. 2.3), in modo lasciare ai partner tariffali tempo sufficiente per stipulare convenzioni tariffali in questo ambito.</p>
<p class="absatz ">Il capoverso 2 della disposizione transitoria precisa che il passaggio da tariffe stabilite dal DFI a convenzioni tariffali non deve generare costi supplementari. Compete ai partner tariffali elaborare un piano affinché la transizione avvenga nel rispetto della neutralità dei costi e sottoporlo per approvazione all’autorità competente insieme alla struttura tariffale convenuta.</p>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Commento alle disposizioni</a>
</h1>
<div class="collapseable">
<p class="absatzvor-kurs man-font-style-italic ">Art. 52 cpv. 1 lett. a n. 1</p>
<p class="absatz ">Nell’EA figurano, oltre alla denominazione delle analisi, le tariffe per singola prestazione corrispondenti, ossia i punti tariffali per analisi o prestazione, e il valore del punto tariffale valido per tutta la Svizzera (attualmente pari a 1 fr.). L’articolo 52 capoverso 1 lettera a numero 1 LAMal è modificato sopprimendo l’espressione «con tariffa». Di conseguenza, il DFI sarà ancora incaricato di emanare l’EA (che consiste in prestazioni assunte dall’AOMS), ma non potrà più determinarne le tariffe. In futuro, le tariffe saranno stabilite secondo il principio dell’autonomia tariffale, ossia concordate per convenzione tra gli assicuratori e i fornitori di prestazioni (art. 43 cpv. 4 LAMal). Il DFI non stabilirà dunque più le tariffe delle singole analisi, comprese quelle del capitolo «Analisi rapide». Come per tutte le altre analisi, le tariffe delle analisi rapide faranno parte della base negoziale.</p>
<p class="absatz ">Pertanto, in futuro per l’emanazione dell’EA e per l’elaborazione delle tariffe non sarà più competente una sola autorità.</p>
<p class="absatzvor-kurs man-font-style-italic ">Art. 52 cpv. 3</p>
<p class="absatz ">La disposizione viene adeguata eliminando l’enumerazione delle analisi dall’elenco, in quanto il DFI non sarà più responsabile dell’emanazione della tariffa. Alle tariffe per le analisi continueranno a essere applicate le normali disposizioni sulla protezione tariffale, in base alle quali i fornitori di prestazioni devono attenersi alle tariffe stabilite dalla convenzione o dall’autorità competente e non possono esigere rimunerazioni superiori per prestazioni previste dalla legge (art. 44 cpv. 1 LAMal). </p>
<p class="absatz ">Inoltre, viene eliminato il secondo periodo dell’articolo 52 capoverso 3 LAMal, secondo cui il DFI designa le analisi effettuate nel laboratorio dello studio medico per le quali la tariffa può essere stabilita secondo gli articoli 46 e 48 LAMal. Questa disposizione autorizza il DFI a definire eccezioni alle tariffe stabilite dall’autorità competente per determinate analisi, affinché i partner tariffali possano concordarle all’interno di convenzioni tariffali. Con il passaggio dalla tariffa ufficiale a una stabilita per convenzione, questa disposizione diventa obsoleta, in quanto tutte le tariffe delle analisi potranno essere negoziate dai partner.</p>
<p class="absatzvor-kurs man-font-style-italic ">Disposizione transitoria</p>
<p class="absatz ">L’elenco delle analisi con tariffa (allegato 3 dell’ordinanza sulle prestazioni) mantiene la sua validità fino all’entrata in vigore di una tariffa approvata dalle autorità competenti, ma al massimo per cinque anni dall’entrata in vigore del disegno. Questo lasso di tempo, stabilito sulla base della fissazione di altre tariffe paragonabili, consentirà un’opportuna attuazione delle future convenzioni tariffali.</p>
<p class="absatz ">Il passaggio dal sistema attuale delle tariffe alle convenzioni tariffali non deve generare costi supplementari.</p>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Ripercussioni</a>
</h1>
<div class="collapseable">
<p class="absatzvor ">Con la modifica proposta, la competenza di definire le tariffe nell’EA viene trasferita ai partner tariffali. In generale, la promozione dell’autonomia tariffale va accolta positivamente, poiché costituisce il fondamento dei principi tariffali della LAMal. Tuttavia, l’autonomia tariffale funziona solo se i partner svolgono il loro ruolo e subordinano i propri interessi all’interesse generale di un sistema sanitario efficiente ed economicamente sostenibile. L’esistenza di diversi tipi di laboratori potrebbe rendere le trattative difficoltose. Inoltre, tra gli assicuratori diverse federazioni o comunità di acquisto agiranno come partner negoziali. Questa costellazione rappresenta una grande sfida, soprattutto nell’ottica di dover concordare una struttura tariffale per singola prestazione valida a livello nazionale e condivisa da tutti i partner tariffali interessati. Inoltre, a seconda della struttura tariffale i partner sono tenuti a rispettare le decisioni del DFI sull’adeguamento dell’EA almeno due volte l’anno e a concordare una tariffazione per le nuove analisi. L’eterogeneità e gli interessi divergenti dei laboratori rischiano di ostacolare le trattative tra i partner tariffali e di causarne un blocco.</p>
<p class="absatz ">Pertanto, è lecito dubitare che il disegno di legge possa effettivamente contribuire a una rimunerazione delle analisi più rapida ed efficace e, quindi, a ridurre i costi nel sistema sanitario. È persino possibile che provochi un aumento dei costi a causa dell’allungamento dei tempi della procedura e dell’aggravio di oneri amministrativi che implica.</p>
<section id="lvl_6/lvl_6.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.1">6.1 Ripercussioni per la Confederazione</a>
</h2>
<div class="collapseable">
<p class="absatzvor ">La Confederazione manterrà la competenza di esaminare le analisi in termini di efficacia, appropriatezza ed economicità e di stabilire, in un elenco positivo, quali analisi debbano essere rimunerate dall’AOMS. Pertanto, il suo carico di lavoro dovrebbe rimanere invariato.</p>
<p class="absatz ">Se la convenzione tariffale è applicabile in tutta la Svizzera o se una struttura tariffale uniforme è stabilita a livello nazionale, il ruolo della Confederazione potrebbe essere determinante. Se la decisione mira a mantenere una tariffa per singola prestazione, la Confederazione avrebbe il ruolo di autorità di approvazione per la struttura tariffale e dovrebbe quindi verificare che la struttura tariffale (in caso di applicazione in tutta la Svizzera, anche la convenzione tariffale riguardante i prezzi) sia conforme alla legge e ai principi di equità e di economicità (art. 43 cpv. 5 e art. 46 cpv. 4 LAMal, in combinato disposto con l’art. 59<i>c</i> OAMal). </p>
<p class="absatz ">In passato si sono verificati diversi casi di blocco delle trattative tariffali e la tendenza è in aumento. Non è possibile escludere blocchi di questo tipo nemmeno nell’ambito dell’EA. Se i partner tariffali non si accordano su una struttura tariffale uniforme per singola prestazione o su una tariffa forfettaria per paziente riferita alle cure ambulatoriali, il Consiglio federale dovrà stabilirla in via sussidiaria. </p>
<p class="absatz ">Per tutti questi motivi, non ci si deve aspettare che il fabbisogno di personale della Confederazione diminuisca se il progetto viene adottato dal Parlamento come presentato nel presente messaggio. La possibilità di attuare il progetto con le risorse esistenti sarà esaminata alla luce dell’esito dei dibatti parlamentari.</p>
</div></section><section id="lvl_6/lvl_6.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.2">6.2 Ripercussioni per i Cantoni e i Comuni, per le città, gli agglomerati e le regioni di montagna</a>
</h2>
<div class="collapseable">
<p class="absatzvor ">Ai Cantoni potrebbero dover essere assegnati compiti aggiuntivi per quanto riguarda l’approvazione delle convenzioni tariffali o la determinazione delle tariffe, salvo che non venga negoziata una convenzione tariffale valida su tutto il territorio nazionale o a meno che i partner tariffali non giungano a un accordo su una tariffa. </p>
<p class="absatz ">Con l’eventuale determinazione delle tariffe da parte dei Cantoni si delinea il rischio di un’eterogeneità tariffale e di una disparità tra i Cantoni. Questi ultimi potrebbero essere coinvolti in procedure cantonali di definizione delle tariffe concernenti prestazioni per le quali sarebbe più opportuna una rimunerazione uniforme a livello nazionale, come nel caso delle prestazioni fornite dai grandi laboratori interregionali.</p>
<p class="absatz ">Nel messaggio le ripercussioni sul personale di tutte le parti coinvolte sono state valutate in modo prudente. In funzione della tariffa convenuta, questo modo di procedere non alleggerirebbe affatto il compito dei Cantoni, che dovrebbero approvare la tariffa e verificare l’economicità delle convenzioni tariffali stipulate. Inoltre, in caso di disaccordo tra i partner tariffali, i Cantoni sarebbero chiamati a intervenire a titolo sussidiario per stabilire le tariffe e poiché hanno un’esperienza limitata nell’ambito delle analisi di laboratorio, sarebbero necessarie ulteriori risorse.</p>
<p class="absatz ">In caso di fallimento delle trattative, competerebbe al Cantone stabilire le tariffe e uno o più partner tariffali potrebbero ricorrere contro questa decisione al Tribunale amministrativo federale, con il rischio di rallentare ulteriormente la procedura e giungere a risultati già obsoleti alcuni mesi o anni dopo.</p>
</div></section><section id="lvl_6/lvl_6.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.3">6.3 Ripercussioni sull’economia</a>
</h2>
<div class="collapseable">
<p class="absatzvor ">Secondo la statistica dell’AOMS, nel 2020 il settore delle analisi di laboratorio ha rappresentato il 4,7 per cento dei costi totali a carico dell’AOMS<sup><a href="#fn-d7e735" id="fnbck-d7e735">29</a></sup>. Tuttavia, in questa statistica non tutte le analisi eseguite dai fornitori di prestazioni afferiscono al settore dei laboratori. Tenendo conto dei dati del pool tariffale SASIS<sup><a href="#fn-d7e746" id="fnbck-d7e746">30</a></sup>, emerge che il 5,3 per cento dei costi dell’AOMS riguardava l’EA del 2019<sup><a href="#fn-d7e754" id="fnbck-d7e754">31</a></sup>. Al momento non è possibile valutare con precisione le conseguenze economiche dell’entrata in vigore della presente modifica, poiché le tariffe concordate saranno rese note solo dopo la conclusione delle trattative tra i partner tariffali.</p>
<p class="absatz ">Il passaggio alle tariffe negoziate avrà conseguenze per i laboratori e per gli assicuratori che dovranno sostenere gli oneri amministrativi aggiuntivi legati a questo cambiamento di sistema. Tuttavia, come nel caso delle tariffe per singole prestazioni o degli importi forfettari per singolo caso, le trattative dovrebbero essere condotte tramite le federazioni, il che potrebbe contribuire a limitare gli oneri amministrativi per ogni fornitore di prestazioni e assicuratore. </p>
<section id="lvl_6/lvl_6.3/lvl_6.3.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_6/lvl_6.3/lvl_6.3.1">6.3.1 Ripercussioni per i laboratori</a>
</h3>
<div class="collapseable">
<p class="absatzvor " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Esistono diversi tipi di laboratori che possono eseguire analisi a carico dell’AOMS. Non tutti hanno la stessa struttura di costi o le competenze per eseguire le stesse analisi dell’EA a carico dell’AOMS. Le dimensioni dei laboratori variano notevolmente, come anche le tasse e i supplementi che possono applicarsi a seconda delle analisi che sono autorizzati a eseguire.</p>
<p class="absatz ">Anche se si prevede che le trattative saranno condotte tramite le federazioni, i diversi laboratori dovranno sviluppare competenze nel campo, in particolare per arrivare a un accordo su una struttura tariffale condivisa, prima di poter avviare le trattative con gli assicuratori attraverso le loro associazioni mantello. Inoltre, non tutti i laboratori fanno parte di una federazione e quelli che non vi appartengono dovranno quindi assumersi da soli il compito di partecipare alle trattative. La partecipazione dei piccoli attori alle trattative rischia di essere frenata in considerazione delle limitate risorse finanziarie e di personale.</p>
<p class="absatz ">Qualora le trattative giungessero all’adozione di diverse tariffe, il lavoro amministrativo per i laboratori che effettuano analisi in più luoghi rischia di diventare più complesso.</p>
<p class="absatz ">In generale, è difficile prevedere quali saranno le conseguenze per i diversi laboratori, in quanto le tariffe devono essere stabilite dai partner tariffali. A seconda della tariffa concordata, sono prevedibili conseguenze diverse per i vari tipi di laboratorio. Per esempio, ad oggi i laboratori degli studi medici applicano tariffe più elevate per 33 analisi rapide dell’EA. Nell’ambito di queste trattative, una sfida importante consisterà nel continuare a garantire gli esami diagnostici in presenza del paziente nei laboratori degli studi medici, aspetto particolarmente importante per i medici di famiglia. La difficoltà per i laboratori degli studi medici di essere competitivi relativamente a offerta e prezzi rischia di indebolirli.</p>
</div></section><section id="lvl_6/lvl_6.3/lvl_6.3.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_6/lvl_6.3/lvl_6.3.2">6.3.2 Ripercussioni per gli assicuratori</a>
</h3>
<div class="collapseable"><p class="absatzvor ">Il passaggio da una tariffa stabilita dalle autorità a una negoziata dai partner tariffali richiederà agli assicuratori lo sviluppo di competenze nel campo delle analisi di laboratorio e della loro tariffazione. Pertanto, gli assicuratori dovranno acquisire nuove conoscenze tecniche, nonché conoscenze supplementari di tipo aziendale ed economico-sanitario. In questo caso, è prevedibile che le principali federazioni faranno da tramite nelle trattative, riducendo così gli oneri amministrativi aggiuntivi individuali. </p></div></section><div class="footnotes">
<p id="fn-d7e735"><sup><a href="#fnbck-d7e735">29</a></sup><sup></sup> Cfr. <a href="https://www.bag.admin.ch/bag/fr/home/zahlen-und-statistiken/statistiken-zur-krankenversicherung/statistik-der-obligatorischen-krankenversicherung.html" target="_blank">
				www.ufsp.admin.ch
			</a> &gt; UFSP &gt; Dati &amp; statistiche &gt; Assicurazione malattie: statistiche &gt; Statistica dell’assicurazione malattie obbligatoria &gt; Statistica dell’assicurazione malattie obbligatoria 2020 (disponibile solo in tedesco e in francese) &gt; T 2.17 Prestations brutes en francs selon les groupes de coûts (optique du type de prestations).</p>
<p id="fn-d7e746"><sup><a href="#fnbck-d7e746">30</a></sup><sup></sup> SASIS SA è una società affiliata di santésuisse. Sviluppa, gestisce e cura applicazioni elettroniche specifiche nel campo della statistica, del registro dei fornitori di prestazioni e del registro delle convenzioni tariffali.</p>
<p id="fn-d7e754"><sup><a href="#fnbck-d7e754">31</a></sup><sup></sup> Cfr. <a href="https://www.bag.admin.ch/bag/it/home/versicherungen/krankenversicherung/krankenversicherung-leistungen-tarife/Analysenliste/monitoringanalysenliste.html" target="_blank">
				www.ufsp.admin.ch
			</a> &gt; UFSP &gt; Assicurazioni &gt; Assicurazione malattie &gt; Prestazioni e tariffe &gt; Elenco delle analisi (EA) &gt; Monitoraggio dell’elenco delle analisi &gt; Sviluppo del volume e del fatturato dell’elenco delle analisi, foglio informativo del 23 marzo 2022 (disponibile solo in tedesco).</p>
</div>
</div></section><section id="lvl_6/lvl_6.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.4">6.4 Ripercussioni sulla sanità e sulla società</a>
</h2>
<div class="collapseable">
<p class="absatzvor ">Il progetto implica un possibile cambiamento delle attuali tariffe. La struttura odierna tiene conto della diversità dei contesti in cui vengono eseguite le analisi, attraverso un sistema di rimunerazione diviso in due parti (tasse e supplementi) e con le analisi rapide. Tale struttura tariffale consente ai laboratori di coprire i costi qualora le analisi debbano essere eseguite in tempi molto brevi o per un esame diagnostico in presenza del paziente. Alle analisi rapide si applicano quindi tariffe più elevate, considerate le condizioni particolari in cui vengono eseguite. Se la struttura tariffale dovesse essere negoziata dai partner, l’accesso a cure di qualità nel luogo dove viene fornita assistenza medica («point-of-care») potrebbe non essere più garantito.</p>
<p class="absatz ">A seconda della tariffa adottata e in caso di blocco delle trattative tra i partner, è possibile che i Cantoni debbano intervenire per stabilire le tariffe delle analisi. </p>
<p class="absatz ">Se le trattative tra i partner tariffali comportano cambiamenti alle tariffe delle analisi, questi potrebbero ripercuotersi in parte sui premi, quindi sugli assicurati. La riduzione delle tariffe non dipende da questo cambiamento di sistema, dato che il sistema attuale consente già agli assicuratori di concordare tariffe più basse con i fornitori di prestazioni. Inoltre, in assenza di un tetto massimo per le tariffe stabilito dallo Stato, è possibile che le tariffe di alcune analisi aumentino, ma anche che altre diminuiscano. In sintesi, in questa fase è impossibile valutare l’impatto sugli assicurati, che dipenderà invece in larga misura dalle convenzioni tariffali negoziate tra i partner. Come già indicato, compete ai partner tariffali elaborare un piano affinché la transizione avvenga nel rispetto della neutralità dei costi e sottoporlo per approvazione all’autorità competente insieme alla struttura tariffale convenuta. </p>
</div></section><section id="lvl_6/lvl_6.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.5">6.5 Ripercussioni sull’ambiente</a>
</h2>
<div class="collapseable"><p class="absatzvor ">Non si prevedono ripercussioni per l’ambiente; pertanto, le relative questioni non sono state esaminate.</p></div></section><section id="lvl_6/lvl_6.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_6/lvl_6.6">6.6 Altre ripercussioni</a>
</h2>
<div class="collapseable"><p class="absatzvor ">Non si prevedono altre ripercussioni; pertanto, nessun’altra questione è stata esaminata.</p></div></section>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Aspetti giuridici</a>
</h1>
<div class="collapseable">
<section id="lvl_7/lvl_7.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.1">7.1 Costituzionalità</a>
</h2>
<div class="collapseable">
<p class="absatzvor ">Il presente progetto si basa sull’articolo 117 della Costituzione federale (Cost.)<sup><a href="#fn-d7e803" id="fnbck-d7e803">32</a></sup>, che attribuisce alla Confederazione un’ampia competenza in materia di organizzazione dell’assicurazione malattie.</p>
<div class="footnotes"><p id="fn-d7e803"><sup><a href="#fnbck-d7e803">32</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section><section id="lvl_7/lvl_7.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.2">7.2 Compatibilità con gli impegni internazionali della Svizzera</a>
</h2>
<div class="collapseable">
<p class="absatzvor ">Il progetto di legge è compatibile con gli impegni internazionali della Svizzera, in particolare con l’Accordo del 21 giugno 1999<sup><a href="#fn-d7e818" id="fnbck-d7e818">33</a></sup> tra la Confederazione Svizzera, da una parte, e la Comunità europea ed i suoi Stati membri, dall’altra, sulla libera circolazione delle persone e con la Convenzione del 4 gennaio 1960<sup><a href="#fn-d7e829" id="fnbck-d7e829">34</a></sup> istitutiva dell’Associazione europea di libero scambio. In base all’accordo sulla libera circolazione delle persone con l’UE e alla convenzione AELS riveduta, e conformemente all’articolo 95<i>a</i> LAMal, la Svizzera applica il regolamento (CE) n. 883/2004<sup><a href="#fn-d7e842" id="fnbck-d7e842">35</a></sup> e il regolamento d’applicazione (CE) n. 987/2009<sup><a href="#fn-d7e854" id="fnbck-d7e854">36</a></sup>.</p>
<p class="absatz ">Per quanto riguarda la garanzia della libera circolazione delle persone, tale diritto non mira ad armonizzare i sistemi nazionali della sicurezza sociale. Gli Stati membri sono liberi di determinare in ampia misura la struttura concreta, il campo d’applicazione personale, le modalità di finanziamento e l’organizzazione dei sistemi di sicurezza sociale, a condizione che si attengano ai principi di coordinamento come il divieto di discriminazione, il calcolo dei periodi assicurativi e la fornitura transfrontaliera delle prestazioni che sono disciplinati nel regolamento (CE) n. 883/2004 e nel rispettivo regolamento d’applicazione (CE) n. 987/2009. Questi principi non vengono coinvolti dalla presente revisione.</p>
<div class="footnotes">
<p id="fn-d7e818"><sup><a href="#fnbck-d7e818">33</a></sup><sup></sup> <a href="https://fedlex.data.admin.ch/eli/cc/2002/243" target="_blank">RS <b>0.142.112.681</b></a></p>
<p id="fn-d7e829"><sup><a href="#fnbck-d7e829">34</a></sup><sup></sup> <a href="https://fedlex.data.admin.ch/eli/cc/1960/590_635_621" target="_blank">RS <b>0.632.31</b></a></p>
<p id="fn-d7e842"><sup><a href="#fnbck-d7e842">35</a></sup><sup></sup> Regolamento (CE) n. 883/2004 del Parlamento europeo e del Consiglio, del 29 aprile 2004, relativo al coordinamento dei sistemi di sicurezza sociale, GU L 166 del 30.04.2004, p. 1, nella versione impegnativa per la Svizzera secondo l’allegato II ALCP, rispettivamente all’appendice 2 dell’allegato K AELS. Viene pubblicata una versione consolidata non vincolante di questo regolamento nella <a href="https://fedlex.data.admin.ch/eli/cc/2012/323" target="_blank">RS <b>0.831.109.268.1</b></a>.</p>
<p id="fn-d7e854"><sup><a href="#fnbck-d7e854">36</a></sup><sup></sup> Regolamento (CE) n. 987/2009 del Parlamento europeo e del Consiglio, del 16 settembre 2009, che stabilisce le modalità di applicazione del regolamento (CE) n. 883/2004 relativo al coordinamento dei sistemi di sicurezza sociale, GU L 284 del 30.10.2009, p. 1, nella versione impegnativa per la Svizzera secondo l’allegato II ALCP, rispettivamente all’appendice 2 dell’allegato K AELS. Viene pubblicata una versione consolidata non vincolante di questo regolamento nella <i>RS <b>0.831.109</b></i><b>.</b><b></b><i><b>268.11</b></i>.</p>
</div>
</div></section><section id="lvl_7/lvl_7.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.3">7.3 Forma dell’atto</a>
</h2>
<div class="collapseable">
<p class="absatzvor ">Conformemente all’articolo 164 Cost. e all’articolo 22 capoverso 1 della legge del 13 dicembre 2002<sup><a href="#fn-d7e876" id="fnbck-d7e876">37</a></sup> sul Parlamento, l’Assemblea federale emana sotto forma di legge federale tutte le disposizioni importanti che contengono norme di diritto. Il presente progetto soddisfa questo requisito. Conformemente all’articolo 141 capoverso 1 lettera a Cost., le leggi federali sottostanno a referendum. Il presente progetto prevede espressamente questa possibilità.</p>
<div class="footnotes"><p id="fn-d7e876"><sup><a href="#fnbck-d7e876">37</a></sup><sup></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p></div>
</div></section><section id="lvl_7/lvl_7.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_7/lvl_7.4">7.4 Subordinazione al freno alle spese</a>
</h2>
<div class="collapseable"><p class="absatzvor ">Il progetto non prevede né sussidi, né crediti d’impegno, né limiti di spesa che comportino nuove spese uniche di oltre 20 milioni di franchi o nuove spese ricorrenti di oltre 2 milioni di franchi.</p></div></section>
</div></section><section id="lvl_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_8">8 Allegato</a>
</h1>
<div class="collapseable">
<p class="man-template-tab-krpr-fett man-font-weight-bold " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Tabella riassuntiva dei dati utilizzati nel messaggio</p>
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf man-text-align-left ">Citazione, riferimento</p>
				</th>
				<th class=" man-text-align-left ">
					
					<p class="man-template-tab-kpf man-text-align-left ">Fonte, modalità di calcolo, ipotesi</p>
				</th>
				<th class=" man-text-align-left ">
					
					<p class="man-template-tab-kpf man-text-align-left ">Ultimo <br>aggiornamento</p>
				</th>
				<th class=" man-text-align-left ">
					
					<p class="man-template-tab-kpf man-text-align-left ">Commenti</p>
				</th>
			</tr>
			<tr>
				
				
				<td>
					
					<p class="man-template-tab-krpr man-text-align-left ">p. 6: <br>un risparmio annuo pari a circa 140 milioni di franchi</p>
				</td>
				<td>
					
					<p class="man-template-tab-krpr man-text-align-left "><i>Fonte</i>: Comunicato stampa del 9 giugno 2022: «Analisi di laboratorio: saranno ridotte le tariffe». I dati provengono dal pool tariffale di SASIS AG e dalle statistiche dell’AOMS.</p>
					<p class="man-template-tab-krpr man-text-align-left "><i>Modalità</i>: la riduzione del 10 per cento è stata stimata sulla base dell’importo totale delle analisi fatturate a carico dell’AOMS nel 2019 (1,89 miliardi di franchi) tranne le analisi rapide (418 milioni di franchi).</p>
				</td>
				<td>
					
					<p class="man-template-tab-krpr man-text-align-left ">Statistiche AOMS: settembre 2022 <br>SASIS: 2021</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
			<tr>
				
				
				<td>
					
					<p class="man-template-tab-krpr man-text-align-left ">p. 19: <br>nel 2020 il settore delle analisi di laboratorio ha rappresentato il 4,7 per cento dei costi totali a carico dell’AOMS</p>
				</td>
				<td>
					
					<p class="man-template-tab-krpr man-text-align-left "><i>Fonte</i>: Statistiche dell’AOMS: edizione 2020. Dati per cantone sulle prestazioni lorde e nette e sulla partecipazione ai costi</p>
					<p class="man-template-tab-krpr man-text-align-left "><i>Modalità</i>: Quota percentuale del totale delle prestazioni lorde dell’AOMS per gruppo di costi (laboratori)</p>
				</td>
				<td>
					
					<p class="man-template-tab-krpr man-text-align-left ">Settembre 2022</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
			<tr>
				
				
				<td>
					
					<p class="man-template-tab-krpr man-text-align-left ">p. 19: <br>il 5,3 per cento dei costi dell’AOMS riguardava l’EA del 2019</p>
				</td>
				<td>
					
					<p class="man-template-tab-krpr man-text-align-left "><i>Fonte: </i><i><br>Faktenblatt: Mengen- </i><i>und Umsatzentwicklung</i></p>
					<p class="man-template-tab-krpr man-text-align-left ">I dati provengono dal pool tariffale di SASIS AG e dalle statistiche dell’AOMS</p>
					<p class="man-template-tab-krpr man-text-align-left "><i>Modalità</i>: Quota percentuale dei costi delle analisi dell’elenco delle analisi rispetto al costo totale delle prestazioni lorde dell’AOMS.</p>
				</td>
				<td>
					
					<p class="man-template-tab-krpr man-text-align-left ">23 marzo 2022</p>
				</td>
				<td>
					
					<p class="man-template-tab-krpr man-text-align-left "></p>
				</td>
			</tr>
		</table></div>
<p class="abstand1seite "></p>
</div></section></main>
</div></body>
</html>
