<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--24.085--><p class="srnummer ">24.085</p>
<h1 class="erlasstitel botschafttitel ">Messaggio<br>concernente il conferimento della garanzia federale alle costituzioni rivedute dei Cantoni di Zurigo, Berna, Friburgo, Basilea Campagna, Appenzello Esterno, Argovia e Ginevra</h1>
<p class="botschaftdatum ">del 6 novembre 2024</p>
<p class="botschaftlinie "></p>
<p class="salutation ">Onorevoli presidenti e consiglieri,</p>
<p class="absatzvor ">con il presente messaggio vi sottoponiamo, per approvazione, il disegno di decreto federale semplice che accorda la garanzia federale alle Costituzioni rivedute dei Cantoni di Zurigo, Berna, Friburgo, Basilea Campagna, Appenzello Esterno, Argovia e Ginevra<sup><a href="#fn-d7e19" id="fnbck-d7e19">1</a></sup>.</p>
<p class="absatzvor ">Gradite, onorevoli presidenti e consiglieri, l’espressione della nostra alta considerazione.</p>
<p></p>
<div class="table layout-table"><table>
			
			
			<tr>
				
				<td>
					
					
					<p class="unterschriftenfi1 ">6 novembre 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "></p>
<p class="absatz "></p>
<p class="titeluebersicht man-font-weight-bold ">Compendio</p>
<p class="absatzkurs man-font-style-italic "><b>Con il presente messaggio il Consiglio federale propone all’Assemblea federale di conferire, mediante decreto federale semplice, la garanzia federale alle costituzioni rivedute dei Cantoni di Zurigo, Berna, Friburgo, Basilea Campagna, Appenzello Esterno, Argovia e Ginevra. Le modifiche costituzionali in questione sono conformi al diritto federale e la garanzia federale può pertanto essere accordata.</b></p>
<p class="absatzkurs man-font-style-italic ">L’articolo 51 capoverso 1 della Costituzione federale (Cost.) sancisce che ogni Cantone si dà una costituzione democratica. La costituzione cantonale richiede l’approvazione del Popolo e deve poter essere riveduta qualora la maggioranza degli aventi diritto di voto lo richieda. Secondo il capoverso 2 di detto articolo le costituzioni cantonali devono ottenere la garanzia federale. La Confederazione conferisce tale garanzia se la costituzione cantonale non contraddice al diritto federale. Se una disposizione costituzionale cantonale non soddisfa questa condizione, la garanzia federale è negata.</p>
<p class="absatzkurs man-font-style-italic ">Nella fattispecie, le modifiche costituzionali concernono:</p>
<p class="absatzkurs man-font-style-italic ">nel Cantone di Zurigo:</p>
<dl>
<dt>
<i>–</i><i> </i>
</dt>
<dd><i>l’eleggibilità ai tribunali cantonali supremi;</i></dd>
</dl>
<p class="absatzkurs man-font-style-italic ">nel Cantone di Berna:</p>
<dl>
<dt>
<i>–</i><i> </i>
</dt>
<dd><i>la procedura legislativa d’urgenza;</i></dd>
</dl>
<p class="absatzkurs man-font-style-italic ">nel Cantone di Friburgo:</p>
<dl>
<dt>
<i>–</i><i> </i>
</dt>
<dd><i>le cure urgenti;</i></dd>
</dl>
<p class="absatzkurs man-font-style-italic ">nel Cantone di Basilea Campagna:</p>
<dl>
<dt>
<i>–</i><i> </i>
</dt>
<dd><i>la tassa sul deposito di rifiuti;</i></dd>
</dl>
<p class="absatzkurs man-font-style-italic ">nel Cantone di Appenzello Esterno:</p>
<dl>
<dt>
<i>–</i><i> </i>
</dt>
<dd><i>la modifica del numero e del territorio dei Comuni;</i></dd>
</dl>
<p class="absatzkurs man-font-style-italic ">nel Cantone di Argovia:</p>
<dl>
<dt>
<i>–</i><i> </i>
</dt>
<dd><i>la protezione del clima;</i></dd>
</dl>
<p class="absatzkurs man-font-style-italic ">nel Cantone di Ginevra:</p>
<dl>
<dt>
<i>–</i><i> </i>
</dt>
<dd><i>l’inno ufficiale del Cantone;</i></dd>
<dt>
<i>–</i><i> </i>
</dt>
<dd><i>la riduzione del numero di firme necessarie per le iniziative popolari e i referendum;</i></dd>
<dt>
<i>–</i><i> </i>
</dt>
<dd><i>la sospensione dei termini di referendum.</i></dd>
</dl>
<p class="absatz "></p>
<p class="titelbotschaftinnen ">Messaggio</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> FF <b>2024</b> …</p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Revisioni costituzionali</a>
</h1>
<div class="collapseable">
<section id="lvl_1/lvl_1.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.1">1.1 Costituzione del Cantone di Zurigo</a>
</h2>
<div class="collapseable">
<section id="lvl_1/lvl_1.1/lvl_1.1.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.1">1.1.1 Votazione popolare cantonale del 3 marzo 2024</a>
</h3>
<div class="collapseable">
<p class="absatzvor ">In occasione della votazione popolare cantonale del 3 marzo 2024, il corpo elettorale del Cantone di Zurigo ha accettato, con 422 719 voti contro 50 452, la modifica dell’articolo 40 della Costituzione del 27 febbraio 2005<sup><a href="#fn-d7e153" id="fnbck-d7e153">2</a></sup> del Cantone di Zurigo (Cost./ZH) sull’eleggibilità ai tribunali cantonali supremi. Con lettera del 10 aprile 2024, il presidente del Consiglio di Stato e la cancelliera dello Stato, in nome del Consiglio di Stato, hanno chiesto la garanzia federale.</p>
<div class="footnotes"><p id="fn-d7e153"><sup><a href="#fnbck-d7e153">2</a></sup><sup></sup> <a href="https://fedlex.data.admin.ch/eli/cc/2006/14_fga" target="_blank">RS <b>131.211</b></a></p></div>
</div></section><section id="lvl_1/lvl_1.1/lvl_1.1.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.1/lvl_1.1.2">1.1.2 Eleggibilità ai tribunali cantonali supremi</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 40</b> Eleggibilità [titolo marginale]</p>
					<p class="absatz8pt "><sup>1</sup> È eleggibile al Gran Consiglio, al Consiglio di Stato, ai tribunali cantonali supremi e al Consiglio degli Stati chi ha diritto di voto in materia cantonale. L’eleggibilità in seno alle altre autorità è disciplinata dalla legge.</p>
					<p class="absatz8pt "><sup>2</sup> Il Cantone e i Comuni perseguono un’adeguata rappresentanza d’ambo i sessi nelle loro autorità e commissioni.</p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 40 cpv. 1, secondo periodo, 2−4</i></p>
					<p class="absatz8pt "><sup>1</sup> … <i>Abrogato</i></p>
					<p class="absatz8pt "><sup>2</sup> Per l’elezione ai tribunali cantonali supremi, la legge può prevedere altre condizioni di eleggibilità, eccezioni all’obbligo di domicilio e disposizioni relative alla durata delle funzioni.</p>
					<p class="absatz8pt "><sup>3</sup> <i>Capoverso 1 vigente, secondo periodo</i></p>
					<p class="absatz8pt "><sup>4</sup> <i>Capoverso 2 vigente</i></p>
				</td>
			</tr>
		</table></div>
<p class="absatz ">Ai sensi dell’articolo 39 capoverso 1 della Costituzione federale<sup><a href="#fn-d7e244" id="fnbck-d7e244">3</a></sup> (Cost.) i Cantoni disciplinano l’esercizio dei diritti politici in materia cantonale e comunale. La sovranità cantonale ai sensi dell’articolo 3 Cost. comprende anche l’autonomia dei Cantoni in ambito organizzativo. La Confederazione rispetta tale autonomia (art. 47 cpv. 2 Cost.). Secondo il nuovo articolo 40 Cost./ZH, per l’elezione ai tribunali cantonali supremi, la legge può prevedere altre condizioni di eleggibilità, eccezioni all’obbligo di domicilio e disposizioni relative alla durata delle funzioni. La modifica della Cost./ZH consente segnatamente al legislatore cantonale di fissare un limite di età per i giudici di tali tribunali<sup><a href="#fn-d7e255" id="fnbck-d7e255">4</a></sup>. La modifica riguarda i diritti politici cantonali e rientra nell’autonomia organizzativa cantonale. È conforme al diritto federale e le può pertanto essere accordata la garanzia.</p>
<div class="footnotes">
<p id="fn-d7e244"><sup><a href="#fnbck-d7e244">3</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e255"><sup><a href="#fnbck-d7e255">4</a></sup><sup></sup> Eccezione per la durata della funzione di giudice pari a sei anni (art. 41 cpv. 2 Cost./ZH). Cfr. anche DTF <b>147</b> I 1.</p>
</div>
</div></section>
</div></section><section id="lvl_1/lvl_1.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.2">1.2 Costituzione del Cantone di Berna</a>
</h2>
<div class="collapseable">
<section id="lvl_1/lvl_1.2/lvl_1.2.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.1">1.2.1 Votazione popolare cantonale del 3 marzo 2024</a>
</h3>
<div class="collapseable">
<p class="absatzvor ">In occasione della votazione popolare cantonale del 3 marzo 2024 il corpo elettorale del Cantone di Berna ha accettato, con 300 393 voti contro 98 156, la modifica dell’articolo 61 e il nuovo articolo 74<i>a</i> della Costituzione del 6 giugno 1993<sup><a href="#fn-d7e273" id="fnbck-d7e273">5</a></sup> del Cantone di Berna (CostC) sulla procedura legislativa d’urgenza. Con lettera dell’8 maggio 2024, il presidente del Consiglio di Stato e il cancelliere dello Stato, a nome del Consiglio di Stato, hanno chiesto la garanzia federale.</p>
<div class="footnotes"><p id="fn-d7e273"><sup><a href="#fnbck-d7e273">5</a></sup><sup></sup> <a href="https://fedlex.data.admin.ch/eli/cc/1994/1_401_401_361_fga" target="_blank">RS <b>131.212</b></a></p></div>
</div></section><section id="lvl_1/lvl_1.2/lvl_1.2.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.2/lvl_1.2.2">1.2.2 Procedura legislativa d’urgenza</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 61</b> Votazione popolare obbligatoria<br>[titolo marginale]</p>
				</td>
				<td>
					
					<?del-struct abstand4pt>
				</td>
				<td>
<p class="absatz8pt "><i>Art. 61 cpv. 1 lett. a1</i></p>
<p class="absatz8pt "><sup>1</sup> Sottostanno obbligatoriamente al voto del Popolo:</p>
<dl>
<dt>a1. </dt>
<dd>le leggi urgenti;</dd>
</dl>
</td>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "></p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt man-text-align-left "><i>Art. 74a</i> Attività legislativa in caso di urgenza [titolo marginale]</p>
					<p class="absatz8pt "><sup>1</sup> Una legge la cui entrata in vigore non possa essere ritardata può essere messa immediatamente in vigore se il Gran Consiglio lo decide a maggioranza dei due terzi dei suoi membri.</p>
					<p class="absatz8pt "><sup>2</sup> Le proposte subordinate di cui all’articolo 63 capoverso 2 sono escluse per le leggi di cui al capoverso 1.</p>
					<p class="absatz8pt "><sup>3</sup> La votazione popolare prevista secondo l’articolo 61 capoverso 1 lettera a1 ha luogo entro sei mesi dopo l’entrata in vigore della legge urgente. Se la legge urgente è respinta, essa è abrogata immediatamente dopo la votazione popolare.</p>
				</td>
			</tr>
		</table></div>
<p class="absatz ">Ai sensi dell’articolo 39 capoverso 1 Cost. i Cantoni disciplinano l’esercizio dei diritti politici in materia cantonale e comunale. La sovranità cantonale ai sensi dell’articolo 3 Cost. comprende anche l’autonomia dei Cantoni in ambito organizzativo. La Confederazione rispetta tale autonomia (art. 47 cpv. 2 Cost.). La modifica della CostC introduce una procedura legislativa d’urgenza. Tale modifica prevede in particolare che una legge la cui entrata in vigore è urgente possa essere messa immediatamente in vigore se il Gran Consiglio lo decide a maggioranza dei due terzi dei suoi membri. La legge sottostà obbligatoriamente al voto del Popolo. La votazione deve avvenire entro sei mesi dall’entrata in vigore della legge. Se è respinta, la legge urgente è abrogata subito dopo la votazione popolare. La modifica riguarda i diritti politici cantonali e rientra nell’autonomia organizzativa cantonale. È conforme al diritto federale e le può pertanto essere accordata la garanzia.</p>
</div></section>
</div></section><section id="lvl_1/lvl_1.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.3">1.3 Costituzione del Cantone di Friburgo</a>
</h2>
<div class="collapseable">
<section id="lvl_1/lvl_1.3/lvl_1.3.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.3/lvl_1.3.1">1.3.1 Votazione popolare cantonale del 9 giugno 2024</a>
</h3>
<div class="collapseable">
<p class="absatzvor ">In occasione della votazione popolare cantonale del 9 giugno 2024, il corpo elettorale del Cantone di Friburgo ha accettato, con 59 763 voti contro 27 646, la modifica dell’articolo 68 della Costituzione del 16 maggio 2004<sup><a href="#fn-d7e383" id="fnbck-d7e383">6</a></sup> del Cantone di Friburgo (Cost./FR) sulle cure urgenti. Con lettera del 3 luglio 2024, il responsabile della banca dati legislativa di Friburgo ha richiesto la garanzia federale a nome del servizio di legislazione.</p>
<div class="footnotes"><p id="fn-d7e383"><sup><a href="#fnbck-d7e383">6</a></sup><sup></sup> <a href="https://fedlex.data.admin.ch/eli/cc/2004/2129_cc" target="_blank">RS <b>131.219</b></a></p></div>
</div></section><section id="lvl_1/lvl_1.3/lvl_1.3.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.3/lvl_1.3.2">1.3.2 Cure urgenti</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 68</b> Sanità [titolo marginale]</p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 68 cpv. 1a</i></p>
					<p class="absatz8pt "><sup>1a</sup> Garantisce la fornitura di cure urgenti 24 ore su 24 e 7 giorni su 7 in tutte le regioni del Cantone.</p>
				</td>
			</tr>
		</table></div>
<p class="absatz ">Secondo lʼarticolo 117<i>a </i>capoverso 1 primo periodo Cost., nell’ambito delle loro competenze la Confederazione e i Cantoni provvedono affinché tutti abbiano accesso a cure mediche di base sufficienti e di qualità. La sovranità dei Cantoni ai sensi dell’articolo 3 Cost. implica la rispettiva competenza di garantire cure urgenti. La modifica della Cost./FR prevede che lo Stato garantisca cure urgenti accessibili 24 ore su 24 e 7 giorni su 7 in tutte le regioni del Cantone. Lo scopo della modifica è in linea con gli obiettivi perseguiti dall’articolo 117<i>a</i> capoverso 1 primo periodo Cost. Non contraddice al diritto federale. La modifica della Cost./FR è conforme al diritto federale e le può pertanto essere accordata la garanzia.</p>
</div></section>
</div></section><section id="lvl_1/lvl_1.4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.4">1.4 Costituzione del Cantone di Basilea Campagna</a>
</h2>
<div class="collapseable">
<section id="lvl_1/lvl_1.4/lvl_1.4.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.4/lvl_1.4.1">1.4.1 Votazione popolare cantonale del 19 novembre 2023</a>
</h3>
<div class="collapseable">
<p class="absatzvor ">In occasione della votazione popolare cantonale del 19 novembre 2023, il corpo elettorale del Cantone di Basilea Campagna ha accettato, con 33 802 voti contro 13 513, la modifica del § 131 della Costituzione del 17 maggio 1984<sup><a href="#fn-d7e460" id="fnbck-d7e460">7</a></sup> del Cantone di Basilea Campagna (Cost./BL) concernente la tassa sul deposito di rifiuti. Con lettera del 29 dicembre 2023, il redattore della raccolta sistematica delle leggi cantonali ha chiesto la garanzia federale a nome della Cancelleria di Stato.</p>
<div class="footnotes"><p id="fn-d7e460"><sup><a href="#fnbck-d7e460">7</a></sup><sup></sup> <a href="https://fedlex.data.admin.ch/eli/cc/1985/2_1157_1173_1041_fga" target="_blank">RS <b>131.222.2</b></a></p></div>
</div></section><section id="lvl_1/lvl_1.4/lvl_1.4.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.4/lvl_1.4.2">1.4.2 Tassa sul deposito di rifiuti</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
<p class="absatz8pt "><b>§ 131</b> Imposte cantonali</p>
<p class="absatz8pt "><sup>1</sup> Il Cantone riscuote:</p>
<dl>
<dt>i. </dt>
<dd>…</dd>
</dl>
</td>
				<td>
					
					<?del-struct abstand4pt>
				</td>
				<td>
<p class="absatz8pt man-text-align-left "><i>Art. 131 cpv. 1 lett. i, segno di interpunzione, e j</i></p>
<p class="absatz8pt "><sup>1</sup> Il Cantone riscuote:</p>
<dl>
<dt>i. </dt>
<dd>…;</dd>
<dt>j. </dt>
<dd>una tassa sul deposito definitivo di rifiuti nelle discariche.</dd>
</dl>
</td>
			</tr>
		</table></div>
<p class="absatz ">La sovranità dei Cantoni ai sensi dell’articolo 3 Cost. implica la rispettiva competenza di riscuotere imposte, salvo in particolare le imposte di cui all’articolo 134 Cost., conformemente ai principi retti dall’articolo 127 Cost. relativi all’imposizione fiscale. La modifica della Cost./BL prevede che il Cantone possa riscuotere una tassa sul deposito definitivo di rifiuti in discarica. L’obiettivo della tassa è quello di promuovere il riciclo dei rifiuti di costruzione e demolizione anziché il loro deposito definitivo, che nella maggior parte dei casi è più economico<sup><a href="#fn-d7e532" id="fnbck-d7e532">8</a></sup>. Tale obiettivo è in linea con quelli perseguiti dalla Confederazione. Gli articoli 30 e seguenti della legge del 7 ottobre 1983<sup><a href="#fn-d7e543" id="fnbck-d7e543">9</a></sup> sulla protezione dell’ambiente (LPAmb) prevedono tra l’altro anche la limitazione e il riciclaggio dei rifiuti<sup><a href="#fn-d7e554" id="fnbck-d7e554">10</a></sup>. Inoltre, secondo l’articolo 32<i>e</i> capoverso 6 LPAmb, il diritto cantonale può prevedere tasse cantonali per finanziare l’esame, la sorveglianza e il risanamento dei siti inquinati. La tassa federale prevista dall’ordinanza del 26 settembre 2008<sup><a href="#fn-d7e571" id="fnbck-d7e571">11</a></sup> sulla tassa per il risanamento dei siti contaminati non esclude pertanto la riscossione di tasse da parte dei Cantoni per i costi da essi sostenuti. La modifica della Cost./BL rientra nella sfera di competenza dei Cantoni. È conforme al diritto federale e le può pertanto essere accordata la garanzia. Le disposizioni esecutive cantonali devono tuttavia essere compatibili con il diritto superiore, in particolare con le norme costituzionali in materia di imposte.</p>
<div class="footnotes">
<p id="fn-d7e532"><sup><a href="#fnbck-d7e532">8</a></sup><sup></sup> Cfr. la documentazione cantonale relativa alla <i>votazione popolare del 19 novembre 2023</i>.</p>
<p id="fn-d7e543"><sup><a href="#fnbck-d7e543">9</a></sup><sup></sup> <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p>
<p id="fn-d7e554"><sup><a href="#fnbck-d7e554">10</a></sup><sup></sup> Cfr. anche la modifica del 15 marzo 2024 dell’art. 30<i>d</i> della LPE (<a href="https://fedlex.data.admin.ch/eli/fga/2024/682" target="_blank">FF <b>2024</b> 682</a>; la modifica non è ancora entrata in vigore).</p>
<p id="fn-d7e571"><sup><a href="#fnbck-d7e571">11</a></sup><sup></sup> <a href="https://fedlex.data.admin.ch/eli/cc/2008/670" target="_blank">RS <b>814.681</b></a></p>
</div>
</div></section>
</div></section><section id="lvl_1/lvl_1.5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.5">1.5 Costituzione del Cantone di Appenzello Esterno</a>
</h2>
<div class="collapseable">
<section id="lvl_1/lvl_1.5/lvl_1.5.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.5/lvl_1.5.1">1.5.1 Votazione popolare cantonale del 26 novembre 2023</a>
</h3>
<div class="collapseable">
<p class="absatzvor ">In occasione della votazione popolare cantonale del 26 novembre 2023, il corpo elettorale del Cantone di Appenzello Esterno ha accettato, con 10 849 voti contro 5829, la modifica dell’articolo 2 e il nuovo articolo 101<sup>bis</sup> della Costituzione del 30 aprile 1995<sup><a href="#fn-d7e590" id="fnbck-d7e590">12</a></sup> del Cantone di Appenzello Esterno (Cost./AR) sulla modifica del numero e del territorio dei Comuni. Con lettera del 10 gennaio 2024, il cancelliere dello Stato, su mandato del Consiglio di Stato, ha chiesto la garanzia federale.</p>
<div class="footnotes"><p id="fn-d7e590"><sup><a href="#fnbck-d7e590">12</a></sup><sup></sup> <a href="https://fedlex.data.admin.ch/eli/cc/1996/1_1021_965_841_fga" target="_blank">RS <b>131.224.1</b></a></p></div>
</div></section><section id="lvl_1/lvl_1.5/lvl_1.5.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.5/lvl_1.5.2">1.5.2 Modifica del numero e del territorio dei Comuni</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 2</b> Territorio cantonale</p>
					<p class="absatz8pt ">Il Cantone di Appenzello Esterno è composto dei Comuni di Urnäsch, Herisau, Schwellbrunn, Hundwil, Stein, Schönengrund, Waldstatt, Teufen, Bühler, Gais, Speicher, Trogen, Rehetobel, Wald, Grub, Heiden, Wolfhalden, Lutzenberg, Walzenhausen e Reute.</p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 2, capoverso unico</i></p>
					<p class="absatz8pt ">Il Cantone di Appenzello Esterno è suddiviso in Comuni. La legge disciplina l’esistenza e il territorio dei Comuni.</p>
				</td>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "></p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt man-text-align-left "><i>Art 101</i><i><sup>bis</sup></i> Modifica del numero e del territorio dei Comuni</p>
					<p class="absatz8pt "><sup>1</sup> La modifica del numero e del territorio dei Comuni richiede il consenso degli aventi diritto di voto di ciascun Comune interessato.</p>
					<p class="absatz8pt "><sup>2</sup> Il Cantone fornisce supporto amministrativo e finanziario ai Comuni che intendono fondersi.</p>
					<p class="absatz8pt "><sup>3</sup> La legge disciplina i particolari.</p>
				</td>
			</tr>
		</table></div>
<p class="absatz ">Ai sensi dell’articolo 50 capoverso 1 Cost. l’autonomia comunale è garantita nella misura prevista dal diritto cantonale. Ai sensi dell’articolo 39 capoverso 1 Cost. i Cantoni disciplinano l’esercizio dei diritti politici in materia cantonale e comunale. La sovranità cantonale ai sensi dell’articolo 3 Cost. comprende anche l’autonomia dei Cantoni in ambito organizzativo. La Confederazione rispetta tale autonomia (art. 47 cpv. 2 Cost.). La modifica della Cost./AR stabilisce che i vari Comuni del Cantone non siano più menzionati nella Costituzione, ma che la loro esistenza e il loro territorio siano disciplinati dalla legge. Essa prevede inoltre che la modifica del numero e del territorio dei Comuni sia sottoposta all’approvazione degli aventi diritto di voto di ciascun Comune interessato. Il Cantone fornisce supporto amministrativo e finanziario ai Comuni che intendono fondersi. La modifica concerne i diritti politici comunali e rientra nell’autonomia comunale e nell’autonomia organizzativa cantonale. È conforme al diritto federale e le può pertanto essere accordata la garanzia.</p>
</div></section>
</div></section><section id="lvl_1/lvl_1.6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.6">1.6 Costituzione del Cantone di Argovia</a>
</h2>
<div class="collapseable">
<section id="lvl_1/lvl_1.6/lvl_1.6.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.6/lvl_1.6.1">1.6.1 Votazione popolare cantonale del 9 giugno 2024</a>
</h3>
<div class="collapseable">
<p class="absatzvor ">In occasione della votazione popolare cantonale del 9 giugno 2024 il corpo elettorale del Cantone di Argovia ha accettato, con 101 017 voti contro 76 597, il nuovo § 42<i>a</i> della Costituzione del 25 giugno 1980<sup><a href="#fn-d7e705" id="fnbck-d7e705">13</a></sup> del Cantone di Argovia (Cost./AG) sulla protezione del clima nonché il nuovo titolo breve della Cost./AG. Con lettera del 20 giugno 2024, la segretaria generale supplente della Cancelleria di Stato, su mandato del Consiglio di Stato, ha chiesto la garanzia federale.</p>
<div class="footnotes"><p id="fn-d7e705"><sup><a href="#fnbck-d7e705">13</a></sup><sup></sup> <a href="https://fedlex.data.admin.ch/eli/cc/1981/2_249_249_253_fga" target="_blank">RS <b>131.227</b></a></p></div>
</div></section><section id="lvl_1/lvl_1.6/lvl_1.6.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.6/lvl_1.6.2">1.6.2 Protezione del clima</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<?del-struct abstand4pt>
					<?del-struct abstand4pt>
					<?del-struct abstand4pt>
					<p class="absatz8pt "><b>Costituzione</b> <b>del Cantone di Argovia</b></p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Titolo</i></p>
					<p class="absatz8pt "><b>Costituzione del Cantone di Argovia</b><b><br>(Costituzione cantonale, CostC)</b></p>
				</td>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt man-text-align-left "></p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>§ 42a</i> a<sup>bis</sup>. Clima</p>
					<p class="absatz8pt ">Il Cantone e i Comuni si adoperano per limitare i cambiamenti climatici e aumentare la capacità di adattamento ai rispettivi effetti negativi. Tengono conto degli obiettivi della Confederazione e degli accordi internazionali vincolanti per la Svizzera.</p>
				</td>
			</tr>
		</table></div>
<p class="absatz ">Secondo l’articolo 74 capoverso 1 Cost. la Confederazione emana prescrizioni sulla protezione dell’uomo e del suo ambiente naturale da effetti nocivi o molesti. In virtù di tale mandato la Confederazione dispone di una competenza legislativa generale, concorrente, dotata di un effetto derogatorio susseguente<sup><a href="#fn-d7e810" id="fnbck-d7e810">14</a></sup>. Su questa base, nell’ambito della protezione del clima l’Assemblea federale ha in particolare adottato la legge del 23 dicembre 2011<sup><a href="#fn-d7e820" id="fnbck-d7e820">15</a></sup> sul CO<sub>2</sub> e la legge del 30 settembre 2016<sup><a href="#fn-d7e833" id="fnbck-d7e833">16</a></sup> sull’energia. I Cantoni mantengono competenze legislative negli ambiti in cui la Confederazione non sfrutta la sua in maniera esaustiva o nei propri ambiti di competenza quando la loro legislazione può essere di sostegno al diritto federale dell’ambiente, sia completandolo sia rafforzandolo<sup><a href="#fn-d7e844" id="fnbck-d7e844">17</a></sup>. In tale ambito le misure che concernono il consumo di energia negli edifici, ad esempio, competono in primo luogo ai Cantoni (art. 89 cpv. 4 Cost.).</p>
<p class="absatz ">La modifica della Cost./AG stabilisce che il Cantone e i Comuni si adoperino per limitare i cambiamenti climatici e aumentare la capacità di adattamento ai rispettivi effetti negativi. In tale contesto, tengono conto degli obiettivi della Confederazione e degli accordi internazionali vincolanti per la Svizzera. Gli obiettivi della modifica della Cost./AG sono in linea con quelli della Confederazione, la quale ha adottato l’obiettivo del saldo netto delle emissioni pari a zero entro il 2050<sup><a href="#fn-d7e856" id="fnbck-d7e856">18</a></sup>. Gli obiettivi del Cantone di Argovia implicano in particolare misure nell’ambito del consumo di energia negli edifici, un ambito in cui le competenze della Confederazione sono limitate. La modifica della Cost./AG è conforme al diritto federale e le può pertanto essere accordata la garanzia<sup><a href="#fn-d7e877" id="fnbck-d7e877">19</a></sup>. Le disposizioni esecutive cantonali devono tuttavia essere compatibili con il diritto superiore, in particolare con la legge sul CO<sub>2</sub> e la legge sull’energia.</p>
<div class="footnotes">
<p id="fn-d7e810"><sup><a href="#fnbck-d7e810">14</a></sup><sup></sup> Cfr. Anne-Christine Favre in: Vincent Martenet / Jacques Dubey (ed.), Constitution fédérale, Commentaire romand, Basilea 2021, art. 74, n.<sup> </sup>14.</p>
<p id="fn-d7e820"><sup><a href="#fnbck-d7e820">15</a></sup><sup></sup> <a href="https://fedlex.data.admin.ch/eli/cc/2012/855" target="_blank">RS <b>641.71</b></a></p>
<p id="fn-d7e833"><sup><a href="#fnbck-d7e833">16</a></sup><sup></sup> <a href="https://fedlex.data.admin.ch/eli/cc/2017/762" target="_blank">RS <b>730.0</b></a></p>
<p id="fn-d7e844"><sup><a href="#fnbck-d7e844">17</a></sup><sup></sup> Cfr. <i>id</i>., art. 74, n. 15</p>
<p id="fn-d7e856"><sup><a href="#fnbck-d7e856">18</a></sup><sup></sup> Cfr. art. 3 della legge federale del 30 settembre 2022 sugli obiettivi in materia di protezione del clima, l’innovazione e il rafforzamento della sicurezza energetica (<a href="https://fedlex.data.admin.ch/eli/fga/2022/2403" target="_blank">FF <b>2022</b> 2403</a>), accettata nella <i>votazione popolare del 18 giugno 2023 </i>(<a href="https://fedlex.data.admin.ch/eli/fga/2023/2015" target="_blank">FF <b>2023</b> 2015</a>; la legge non è ancora entrata in vigore).</p>
<p id="fn-d7e877"><sup><a href="#fnbck-d7e877">19</a></sup><sup></sup> Si veda l’analoga disposizione dell’art. 102<i>a</i> Cost./ZH a cui l’Assemblea federale ha concesso la garanzia federale il 6 marzo 2023 (<a href="https://fedlex.data.admin.ch/eli/fga/2023/724" target="_blank">FF <b>2023</b> 724</a>).</p>
</div>
</div></section>
</div></section><section id="lvl_1/lvl_1.7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1.7">1.7 Costituzione della Repubblica e Cantone di Ginevra</a>
</h2>
<div class="collapseable">
<section id="lvl_1/lvl_1.7/lvl_1.7.1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.7/lvl_1.7.1">1.7.1 Votazione popolare cantonale del 3 marzo 2024</a>
</h3>
<div class="collapseable">
<p class="absatzvor ">In occasione della votazione popolare del 3 marzo 2024 il corpo elettorale del Cantone di Ginevra ha accettato con 75 672 voti contro 46 833 il nuovo articolo 7A della Costituzione del 14 ottobre 2012<sup><a href="#fn-d7e900" id="fnbck-d7e900">20</a></sup> della Repubblica e Cantone di Ginevra (Cost.-GE) concernente l’inno ufficiale del Cantone. Ha inoltre accettato, con 79 254 voti contro 46 158, le modifiche degli articoli 56, 57, 67, 71 e 77 Cost.-GE concernenti la riduzione del numero di firme richieste per le iniziative popolari e i referendum e, con 105 971 voti contro 20 774, la modifica dell’articolo 68 Cost.-GE relativo alla sospensione dei termini di referendum. Con tre lettere del 27 marzo 2024 il presidente del Consiglio di Stato e la cancelliera dello Stato, in nome del Consiglio di Stato della Repubblica e Cantone di Ginevra, hanno chiesto la garanzia federale.</p>
<div class="footnotes"><p id="fn-d7e900"><sup><a href="#fnbck-d7e900">20</a></sup><sup></sup> <a href="https://fedlex.data.admin.ch/eli/cc/2013/1846_fga" target="_blank">RS <b>131.234</b></a></p></div>
</div></section><section id="lvl_1/lvl_1.7/lvl_1.7.2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.7/lvl_1.7.2">1.7.2 Inno ufficiale del Cantone</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "></p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt man-text-align-left "><i>Art. </i><i>7A</i><i> </i>Inno</p>
					<p class="absatz8pt ">L’inno ufficiale della Repubblica e del Cantone di Ginevra è «Cé qu’è lainô» in arpitano ginevrino.</p>
				</td>
			</tr>
		</table></div>
<p class="absatz ">La sovranità dei Cantoni ai sensi dell’articolo 3 Cost. include la rispettiva competenza di adottare l’inno cantonale. L’articolo 7A Cost.-GE sancisce che l’inno ufficiale della Repubblica e Cantone di Ginevra è ora «Cé qu’è lainô» in arpitano ginevrino. La modifica della Cost.-GE rientra nella sfera di competenza dei Cantoni. È conforme al diritto federale e le può pertanto essere accordata la garanzia.</p>
</div></section><section id="lvl_1/lvl_1.7/lvl_1.7.3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.7/lvl_1.7.3">1.7.3 Riduzione del numero di firme richieste per le iniziative popolari e i referendum</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left " colspan="2">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 56</b> Iniziativa costituzionale</p>
					<p class="absatz8pt "><sup>1</sup> Il tre per cento dei titolari dei diritti politici può presentare al Gran Consiglio una proposta di revisione totale o parziale della Costituzione.</p>
				</td>
				<td colspan="2">
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 56 cpv. 1</i></p>
					<p class="absatz8pt "><sup>1</sup> Il due per cento dei titolari dei diritti politici può presentare al Gran Consiglio una proposta di revisione totale o parziale della Costituzione.</p>
				</td>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 57</b> Iniziativa legislativa</p>
					<p class="absatz8pt "><sup>1</sup> Il due per cento dei titolari dei diritti politici può presentare al Gran Consiglio una proposta legislativa riguardante qualsiasi materia di competenza dei suoi membri.</p>
				</td>
				<td colspan="2">
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 57 cpv. 1</i></p>
					<p class="absatz8pt "><sup>1</sup> L’1,5 per cento dei titolari dei diritti politici può presentare al Gran Consiglio una proposta legislativa riguardante qualsiasi materia di competenza dei suoi membri.</p>
				</td>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 67</b> Referendum facoltativo</p>
					<p class="absatz8pt "><sup>1</sup> Le leggi e gli altri atti del Gran Consiglio che prevedono spese sono sottoposti al corpo elettorale se il referendum è chiesto dal due per cento dei titolari dei diritti politici.</p>
				</td>
				<td colspan="2">
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 67 cpv. 1</i></p>
					<p class="absatz8pt "><sup>1</sup> Le leggi e gli altri atti del Gran Consiglio che prevedono spese sono sottoposti al corpo elettorale se il referendum è chiesto dall’1,5 per cento dei titolari dei diritti politici.</p>
				</td>
			</tr>
			<tr>
				
				
				<td>
<p class="absatz8pt "><b>Art. 71</b> Principi</p>
<p class="absatz8pt "><sup>1</sup> Può chiedere al Consiglio comunale di deliberare su un oggetto determinato:</p>
<dl>
<dt>a) </dt>
<dd>il 16 per cento dei titolari dei diritti politici nei Comuni con meno di 5000 titolari dei diritti politici;</dd>
<dt>b) </dt>
<dd>l’8 per cento dei titolari dei diritti politici, ma almeno 800 di loro, nei Comuni in cui si contano da 5000 a 30 000 titolari dei diritti politici;</dd>
<dt>c) </dt>
<dd>il 4 per cento dei titolari dei diritti politici, ma almeno 2400 e al massimo 3200 di loro, nei Comuni con più di 30 000 titolari dei diritti politici.</dd>
</dl>
</td>
				<td colspan="2">
					
					<?del-struct abstand4pt>
				</td>
				<td>
<p class="absatz8pt "><i>Art. 71 cpv. 1 lett. a–c</i></p>
<p class="absatz8pt "><sup>1</sup> Può chiedere al Consiglio comunale di deliberare su un oggetto determinato:</p>
<dl>
<dt>a) </dt>
<dd>il 10 per cento dei titolari dei diritti politici nei Comuni con meno di 5000 titolari dei diritti politici;</dd>
<dt>b) </dt>
<dd>il 5 per cento dei titolari dei diritti politici, ma almeno 300 di loro, nei Comuni in cui si contano da 5000 a 30 000 titolari dei diritti politici;</dd>
<dt>c) </dt>
<dd>il 3 per cento dei titolari dei diritti politici, ma almeno 1800 e al massimo 2400 di loro, nei Comuni con più di 30 000 titolari dei diritti politici.</dd>
</dl>
</td>
			</tr>
			<tr>
				
				
				<td>
<p class="absatz8pt "><b>Art. 77</b> Delibere dei Consigli comunali</p>
<p class="absatz8pt "><sup>1</sup> Le delibere dei consigli comunali sono sottoposte al voto del corpo elettorale comunale quando il referendum è chiesto dal:</p>
<dl>
<dt>a) </dt>
<dd>16 per cento dei titolari dei diritti politici nei Comuni con meno di 5000 titolari dei diritti politici;</dd>
<dt>b) </dt>
<dd>8 per cento dei titolari dei diritti politici, ma almeno 800 di loro, nei Comuni in cui si contano da 5000 a 30 000 titolari dei diritti politici;</dd>
<dt>c) </dt>
<dd>4 per cento dei titolari dei diritti politici, ma almeno 2400 e al massimo 3200 di loro, nei Comuni con più di 30 000 titolari dei diritti politici.</dd>
</dl>
</td>
				<td colspan="2">
					
					<?del-struct abstand4pt>
				</td>
				<td>
<p class="absatz8pt "><i>Art. 77 cpv. 1 lett. a–c</i></p>
<p class="absatz8pt "><sup>1</sup> Le delibere dei Consigli comunali sono sottoposte al voto del corpo elettorale comunale quando il referendum è chiesto dal:</p>
<dl>
<dt>a) </dt>
<dd>10 per cento dei titolari dei diritti politici nei Comuni con meno di 5000 titolari dei diritti politici;</dd>
<dt>b) </dt>
<dd>5 per cento dei titolari dei diritti politici, ma almeno 300 di loro, nei Comuni in cui si contano da 5000 a 30 000 titolari dei diritti politici;</dd>
<dt>c) </dt>
<dd>3 per cento dei titolari dei diritti politici, ma almeno 1800 e al massimo 2400 di loro, nei Comuni con più di 30 000 titolari dei diritti politici.</dd>
</dl>
</td>
			</tr>
		</table></div>
<p class="absatz ">Ai sensi dell’articolo 39 capoverso 1 Cost. i Cantoni disciplinano l’esercizio dei diritti politici in materia cantonale e comunale. Secondo l’articolo 51 capoverso 1, secondo periodo, Cost., le costituzioni cantonali possono essere riviste se la maggioranza del Popolo lo richiede. La sovranità dei Cantoni ai sensi dell’articolo 3 Cost., infine, include la loro autonomia organizzativa. La Confederazione rispetta tale autonomia (art. 47 cpv. 2 Cost.). Le modifiche della Cost.-GE prevedono una riduzione del numero di firme necessarie a livello cantonale e comunale per le iniziative popolari e i referendum. La modifica riguarda i diritti politici a livello cantonale e comunale e rientra nell’autonomia organizzativa cantonale. La modifica dell’articolo 56 capoverso 1 Cost.-GE soddisfa anche i requisiti di cui all’articolo 51 capoverso 1 secondo periodo Cost. È conforme al diritto federale e le può pertanto essere accordata la garanzia.</p>
</div></section><section id="lvl_1/lvl_1.7/lvl_1.7.4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_1/lvl_1.7/lvl_1.7.4">1.7.4 Sospensione dei termini di referendum</a>
</h3>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-untertit ">Testo vigente</p>
				</th>
				<th class=" man-text-align-left ">
					
					<p class="man-template-tab-untertit "></p>
				</th>
				<th class=" man-text-align-left ">
					
					<p class="man-template-tab-untertit ">Nuovo testo</p>
				</th>
			</tr>
			<tr>
				
				
				<td>
					
					<?del-struct abstand4pt>
					<p class="absatz8pt "><b>Art. 68</b> Termini</p>
					<p class="absatz8pt "><sup>2</sup> Il termine di scadenza è sospeso dal 15 luglio al 15 agosto compreso e dal 23 dicembre al 3 gennaio compreso.</p>
				</td>
				<td>
					
					<?del-struct abstand4pt>
				</td>
				<td>
					
					<?del-struct abstand4pt>
					<p class="absatz8pt "><i>Art. 68 cpv. 2</i></p>
					<p class="absatz8pt "><sup>2</sup> Il termine di scadenza è sospeso fino al 15° giorno dopo Pasqua compreso, dal 15 luglio al 15 agosto compreso e dal 23 dicembre al 3 gennaio compreso.</p>
				</td>
			</tr>
		</table></div>
<p class="absatz ">Ai sensi dell’articolo 39 capoverso 1 Cost. i Cantoni disciplinano l’esercizio dei diritti politici in materia cantonale e comunale. La sovranità cantonale ai sensi dell’articolo 3 Cost. comprende anche l’autonomia dei Cantoni in ambito organizzativo. La Confederazione rispetta tale autonomia (art. 47 cpv. 2 Cost.). La modifica della Cost.-GE prevede che i termini per i referendum cantonali facoltativi siano sospesi fino al 15<sup>°</sup> giorno dopo Pasqua incluso. La modifica riguarda i diritti politici cantonali e l’autonomia organizzativa cantonale. È conforme al diritto federale e le può pertanto essere accordata la garanzia.</p>
</div></section>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Aspetti giuridici</a>
</h1>
<div class="collapseable">
<section id="lvl_2/lvl_2.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.1">2.1 Conformità con il diritto federale</a>
</h2>
<div class="collapseable"><p class="absatzvor ">Dall’esame risulta che le modifiche alle costituzioni dei Cantoni di Zurigo, Berna, Friburgo, Basilea Campagna, Appenzello Esterno, Argovia e Ginevra adempiono le condizioni poste dall’articolo 51 della Costituzione federale. Le modifiche costituzionali possono pertanto ottenere la garanzia federale.</p></div></section><section id="lvl_2/lvl_2.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.2">2.2 Competenza dell’Assemblea federale</a>
</h2>
<div class="collapseable"><p class="absatzvor ">Secondo gli articoli 51 capoverso 2 e 172 capoverso 2 Cost., spetta all’Assemblea federale conferire la garanzia alle costituzioni cantonali.</p></div></section><section id="lvl_2/lvl_2.3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2.3">2.3 Forma dell’atto</a>
</h2>
<div class="collapseable">
<p class="absatzvor ">Né la Costituzione federale né una legge prevedono il referendum, dunque la garanzia è conferita con un decreto federale semplice (cfr. l’art. 141 cpv. 1 lett. c in combinato disposto con l’art. 163 cpv. 2 Cost.).</p>
<p class="abstand1seite "></p>
</div></section>
</div></section></main>
</div></body>
</html>
