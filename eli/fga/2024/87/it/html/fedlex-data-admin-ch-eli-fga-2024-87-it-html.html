<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione </h1>
<p class="absatz ">(art. 64 della legge federale sul diritto penale amministrativo; DPA)</p>
<p class="absatz "><i>Monticone Matteo</i>, nato il 12 novembre 1975, cittadino italiano, ultimo domicilio noto: c/o Rescigni Maria, via De Belmonte 11, 20012 Bagno a Ripolli (Italia), ora di ignota dimora:</p>
<p class="absatz ">In base al processo verbale finale steso il 4 maggio 2023, lei è stato condannato dall’Ufficio federale della dogana e della sicurezza dei confini (UDSC), Perseguimento penale Berna per un’infrazione alla legge federale concernente l’imposta sul valore aggiunto (LIVA) e un’infrazione alla legge sulle dogane (LD) – in applicazione degli articoli 118 cpv. 1, 126 cpv. 2 e 128 LD nonché degli art. 96 cpv. 4 lett. a, 101 cpv. 1 e 4 e 103 cpv. 1 e 2 LIVA – con decreto penale del 30 novembre 2023, a una multa di 30 000 franchi e al pagamento di una tassa di decisione di 2600 franchi (importo totale: 32 600 franchi).</p>
<p class="absatz ">Contro il decreto penale può fare opposizione entro 30 giorni a contare dalla presente pubblicazione, presso l’UDSC, Perseguimento penale, Taubenstrasse 16, 3003 Berna. L’opposizione dev’essere presentata per iscritto. Essa deve contenere precise conclusioni ed indicare i fatti che la giustificano; i mezzi di prova vanno menzionati e, per quanto possibile, allegati (art. 68 DPA).</p>
<p class="absatz ">Se non è fatta opposizione entro il termine legale, il decreto penale è equiparato a una sentenza esecutiva (cfr. art. 67/68 DPA). In caso di condanna, le spese sono addossate al condannato (art. 95 DPA).</p>
<p class="absatz ">In tal caso è diffidato a pagare l’importo complessivo di 32 600 franchi – entro 30 giorni dalla data in cui il decreto penale sarà cresciuto in giudicato – all’UDSC, Incasso Lugano, IBAN N°CH10 0900 0000 1521 3660 9. In caso di mancato pagamento, la multa può essere commutata in una pena detentiva sostitutiva (art. 10 DPA).</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">16 gennaio 2024</p>
				</td>
				<td>
					
					<p class="unterschriftenfi1 ">Ufficio federale della dogana e della sicurezza dei confini</p>
					<p class="unterschriftenfi ">Perseguimento penale</p>
				</td>
			</tr>
		</table></div>
<p class="abstand1seite "></p>
</div></div></body>
</html>
