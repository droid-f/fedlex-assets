<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Approvazione di tariffe nell’assicurazione privata</h1>
<p class="absatz ">(art. 84 della legge del 17 dicembre 2004 sulla sorveglianza degli assicuratori [LSA; RS <i>961.01</i>])</p>
<p class="absatz ">L’Autorità federale di vigilanza sui mercati finanziari FINMA ha approvato la tariffa seguente relativa ai contratti d’assicurazione in corso:</p>
<p class="man-template-tab-untertit ">Decisione</p>
<p class="absatzkurs man-font-style-italic ">del 6 marzo 2024 </p>
<p class="absatz man-text-align-left ">Tariffa sottoposta da AXA Vita SA, General Guisan-Strasse 40, <br> 8401 Winterthur </p>
<p class="absatz ">nell’assicurazione collettiva vita nel quadro della previdenza professionale.</p>
<p class="absatz ">Con lettera del 2 febbraio 2024, AXA Vita SA, General Guisan-Strasse 40, 8401 Winterthur ha presentato nel settore dei rischi della previdenza professionale una modifica della tariffa collettiva KT 2025.</p>
<p class="absatz ">Gli adeguamenti riguardano i parametri di costo della tariffa dei costi e i valori di liquidazione (deduzione per il rischio di tasso d’interesse) della tariffa della porta girevole. </p>
<p class="absatz ">L’adeguamento tariffario concerne tutti gli assicurati delle fondazioni collettive e degli istituti di previdenza assicurati presso la richiedente. </p>
<p class="absatz ">Ai fini dell’esame e dell’approvazione di tariffe si applica l’articolo 38 LSA. Secondo questa disposizione le tariffe soggette ad approvazione devono essere stabilite entro limiti tali da garantire, da un lato, la solvibilità dell’istituto d’assicurazione richiedente e, dall’altro, la protezione degli assicurati contro eventuali abusi. </p>
<p class="absatz ">Con la sua tariffa la richiedente ha fornito la prova che il limite di cui all’articolo 38 LSA è rispettato. Con decisione del 6 marzo 2024 la FINMA ha pertanto approvato la richiesta di modifica della tariffa. </p>
<p class="absatz ">La richiedente intende applicare gli adeguamenti tariffali approvati dal 1° gennaio 2025 a tutto il portafoglio (contratti in corso e contratti nuovi).</p>
</div>
<main id="maintext"><p class="verweisartkursiv man-font-style-italic ">Rimedi giuridici</p>
<p class="absatz ">La presente comunicazione costituisce la notifica della decisione. Le persone che hanno diritto di ricorrere in virtù dell’articolo 48 della legge del 20 dicembre 1968 sulla procedura amministrativa (PA; RS <i>172.021</i>) possono impugnare la decisione, indicando il loro domicilio o rispettivamente la loro sede, presso il Tribunale amministrativo federale, Corte II, casella postale, 9023 San Gallo. Il ricorso deve essere presentato entro 30 giorni dalla presente pubblicazione e contenere le conclusioni nonché i motivi. Durante questo periodo, la decisione può essere consultata presso l’Autorità federale di vigilanza sui mercati finanziari FINMA, Laupenstrasse 27, 3003 Berna.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">6 giugno 2024</p>
				</td>
				<td>
					
					<p class="unterschriftenfi1 ">Autorità federale di vigilanza sui mercati finanziari FINMA</p>
				</td>
			</tr>
		</table></div>
<?del-struct abstand4pt></main>
</div></body>
</html>
