<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Casinò Locarno SA<br>Concessione B per l’esercizio di una casa da gioco</h1>
<p class="absatz ">N° 2023-B-10</p>
<p class="erlassdatum ">del 29 novembre 2023</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">su raccomandazione della Commissione federale delle case da gioco (CFCG) del 6 novembre 2023,<br>su proposta del Dipartimento di Giustizia e Polizia (DFGP) del 24 novembre 2023,<br>in esecuzione della legge federale sui giochi in denaro (LGD, RS <i>935.51</i>) e delle sue disposizioni esecutive,</p>
<p class="man-template-verb ">rilascia alla società</p>
<p class="absatz "><b>Casinò Locarno SA</b></p>
<p class="absatz09pt ">UID CHE-100.996.619</p>
<p class="absatz09pt ">6600 Locarno </p>
<p class="absatz09pt ">(di seguito «il concessionario»)</p>
<?del-struct abstand4pt><p class="absatz "><b>una concessione per l’esercizio di una casa da gioco in base all’articolo 5 LGD.</b></p>
<?del-struct abstand18pt>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1. Elementi di base e condizione per il rilascio della concessione</a>
</h1>
<div class="collapseable"> <p class="absatz ">La concessione è rilasciata sulla base della legge federale del 29 settembre 2017 sui giochi in denaro (LGD, RS <i>935.51</i>) e delle sue disposizioni esecutive anzi che sulle indicazioni fornite dal concessionario nella procedura di concessione.</p>
<p class="absatz ">Con le lettere in data 22 marzo 2023 e 21 marzo 2023, il Cantone e il Comune di ubicazione consentono all’esercizio di una casa da gioco sul loro territorio.</p>
<p class="absatz ">Le disposizioni della presente concessione si applicano con riserva di eventuali modifiche alle basi giuridiche applicabili.</p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2. Diritti e obblighi del concessionario</a>
</h1>
<div class="collapseable"> <section id="lvl_2/lvl_2_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_1">2.1. Diritti del concessionario</a>
</h2>
<div class="collapseable"> <p class="absatz ">Il concessionario ha il diritto, dal 1° gennaio 2025 per un periodo di 20 anni, di gestire nella Città di Locarno una casa da gioco in cui propone i giochi da casinò ai sensi dell’articolo 3 lettera g LGD in combinato disposto con l’articolo 3 dell’Ordinanza del 7 novembre 2018 sui giochi in denaro (OGD; RS <i>935.511</i>) e l’articolo 4 dell’Ordinanza del DFGP del 7 novembre 2018 sulle case da gioco (OCG-DFGP, RS <i>935.511.1</i>) autorizzati dalla CFCG (art. 16 cpv. 1 LGD). </p>
<p class="absatz ">Il concessionario può inoltre svolgere piccoli tornei di poker a condizione di essere autorizzato dalla CFCG (art. 16 cpv. 3 LGD).</p>
<p class="absatz ">Previa autorizzazione della CFCG, il concessionario può anche svolgere giochi di destrezza, nonché proporre la partecipazione a scommesse sportive e lotterie di terzi (art. 62 LGD).</p>
<p class="absatz ">Il concessionario non ha alcun diritto alla proroga o al rinnovo della concessione scaduta.</p>
</div></section><section id="lvl_2/lvl_2_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_2">2.2. Obblighi del concessionario</a>
</h2>
<div class="collapseable"> <p class="absatz ">Il concessionario si impegna a:</p>
<dl>
<dt>– </dt>
<dd>rispettare la legislazione applicabile, adempiere agli obblighi di comunicazione e informazione cui soggiace e attenersi alle direttive e alle istruzioni della CFCG, </dd>
<dt>– </dt>
<dd>proteggere la popolazione, in modo duraturo e adeguato secondo lo stato attuale della scienza, dai rischi inerenti ai giochi da casinò proposti, </dd>
<dt>– </dt>
<dd>gestire la casa da gioco con la dovuta diligenza, integrità e professionalità nonché con il necessario senso di responsabilità, </dd>
<dt>– </dt>
<dd>garantire una gestione dei giochi di qualità, sicura e trasparente,</dd>
<dt>– </dt>
<dd>ispirarsi agli standard internazionali e integrare i principi della buona prassi laddove possibile e opportuno,</dd>
<dt>– </dt>
<dd>creare le premesse per la tassazione corretta della casa da gioco.</dd>
</dl>
<p class="absatz ">Il concessionario è tenuto ad avviare l’esercizio dei giochi entro e non oltre il 31 dicembre 2025. In presenza di impedimenti oggettivi la CFCG può eccezionalmente estendere tale termine dietro richiesta giustificata. La concessione può essere revocata senza indennizzo se il concessionario non ha avviato l’esercizio entro il termine fissato (art. 15 cpv. 1 lett. b n. 2 LGD).</p>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3. Condizioni e oneri</a>
</h1>
<div class="collapseable"> <p class="absatz ">Il concessionario deve rispettare le condizioni e oneri seguenti (art. 8 cpv. 2 LGD): </p>
<section id="lvl_3/lvl_3_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_1">3.1. Mezzi finanziari propri (art. 8 cpv. 1 lett. c LGD e art. 12 OGD)</a>
</h2>
<div class="collapseable"> <p class="absatz ">Il capitale azionario liberato del concessionario deve ammontare, per tutto il periodo concessionale, ad almeno 2 milioni di franchi. </p>
<p class="absatz ">Inoltre, il capitale proprio del concessionario ai sensi dell’articolo 959<i>a</i> capoverso 2 n. 3 del Codice civile svizzero (CO; RS <i>220</i>) deve ammontare, per tutto il periodo concessionale, ad almeno il 30 per cento della somma di bilancio o il 20 per cento del prodotto netto dei giochi realizzato. È determinante il valore più elevato fra questi due. </p>
<p class="absatz ">I mezzi finanziari impiegati per assumere una partecipazione nel concessionario non possono provenire da una donazione o un prestito, indipendentemente dal livello di partecipazione. </p>
<p class="absatz ">È vietata la concessione di prestiti, crediti o qualsiasi altra messa a disposizione di denaro (fatto salvo il versamento di dividendi) da parte del concessionario a favore di aventi economicamente diritto o di persone a loro vicine.</p>
<p class="absatz ">Chi assume una partecipazione nel concessionario deve dimostrare di soddisfare le condizioni applicabili agli aventi economicamente diritto ai sensi della legislazione sui giochi in denaro.</p>
</div></section><section id="lvl_3/lvl_3_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_2">3.2. Gestione indipendente (art. 8 cpv. 1 lett. b n. 2 e lett. d LGD e art. 9 OGD)</a>
</h2>
<div class="collapseable"> <p class="absatz ">Tutti i compiti principali e le attività centrali per l’esercizio di una casa da gioco devono essere di norma svolti dai collaboratori del concessionario, quindi da soggetti vincolati da un contratto di lavoro, non da un rapporto mandatario. La CFCG può ammettere eccezioni, dietro richiesta. </p>
<p class="absatz ">Ai membri del consiglio d’amministrazione e della direzione e ai collaboratori del concessionario è vietato svolgere attività in conflitto con gli interessi del concessionario o incompatibili per altre ragioni con la loro funzione operativa nella casa da gioco. Sono segnatamente escluse partecipazioni o attività in ditte di manutenzione, di fornitura o di consulenza che intrattengono rapporti con il concessionario. </p>
</div></section><section id="lvl_3/lvl_3_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_3">3.3. Attività irreprensibile (art. 8 cpv. 1 lett. b n. 2 e lett. d LGD e art. 10 OGD)</a>
</h2>
<div class="collapseable"> <p class="absatz ">Il concessionario si dota di un sistema interno per assicurare e migliorare la qualità al fine di pianificare, attuare, gestire e controllare opportunamente le misure riferite alla propria struttura organizzativa e procedurale (gestione della qualità).</p>
<p class="absatz ">Il concessionario valuta periodicamente l’efficacia del proprio operato alla luce del rispetto delle prescrizioni e degli obiettivi legali, procedendo agli adeguamenti eventualmente necessari. Tiene debito conto di condizioni e prescrizioni mutate, dell’evoluzione tecnologica, delle nuove conoscenze e dei rischi incontrati.</p>
<p class="absatz ">Il concessionario, i suoi azionisti e/o aventi economicamente diritto si astengono dall’abusare di un’eventuale posizione o situazione in cui, in seguito a circostanze speciali, dominano il mercato o possono influenzarlo significativamente. Per abuso s’intende il fatto di ostacolare l’accesso o l’esercizio della concorrenza da parte di altri attori di mercato oppure di svantaggiare o favorire i partner commerciali. Vanno in particolare evitate condotte inammissibili ai sensi della legge sui cartelli da parte di aziende con posizione di mercato dominante (assoluta o relativa).</p>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4. Altre disposizioni</a>
</h1>
<div class="collapseable"> <section id="lvl_4/lvl_4_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_1">4.1. Inizio dell’esercizio (art. 15 OGD)</a>
</h2>
<div class="collapseable"> <p class="absatz ">Dopo il rilascio della concessione, il concessionario può avviare l’esercizio dei giochi solo se sono soddisfatte le condizioni di cui all’articolo 15 OGD e se la CFCG ha acconsentito all’inizio dell’esercizio.</p>
</div></section><section id="lvl_4/lvl_4_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_2">4.2. Cessazione dell’esercizio (art. 15 cpv. 1, lett. b, n. 3 LGD)</a>
</h2>
<div class="collapseable"> <p class="absatz ">Il concessionario che decide di cessare temporaneamente l’esercizio dei giochi, anche in parte, durante il periodo concessionale deve comunicarlo alla CFCG senza indugio. </p>
<p class="absatz ">Se cessa l’esercizio dei giochi per più di tre mesi, il concessionario può riavviarlo solo dopo che la CFCG ha appurato che sono soddisfatte le relative condizioni. </p>
<p class="absatz ">In caso di cessazione dell’esercizio per un periodo relativamente lungo, la concessione può essere revocata (art. 15 cpv. 1 lett. b n. 3 LGD).</p>
</div></section><section id="lvl_4/lvl_4_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_3">4.3. Revoca, limitazione e sospensione della concessione (art. 15 LGD)</a>
</h2>
<div class="collapseable"> <p class="absatz ">Se il concessionario non adempie le norme in materia di mezzi propri di cui al numero 3.1 supra, la concessione può essere revocata, sospesa, limitata o sottoposta a condizioni e oneri suppletivi. </p>
<p class="absatz ">Se la CFCG, in base all’articolo 15 LGD, ordina legittimamente la sospensione, la limitazione o la revoca della concessione, il concessionario non ha diritto a indennizzi.</p>
</div></section><section id="lvl_4/lvl_4_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_4">4.4. Non cedibilità della concessione (art. 14 LGD)</a>
</h2>
<div class="collapseable"> <p class="absatz ">La concessione non è cedibile. Sono nulli i negozi giuridici che infrangono o eludono tale divieto (art. 14 LGD).</p>
</div></section><section id="lvl_4/lvl_4_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_5">4.5. Disposizioni transitorie</a>
</h2>
<div class="collapseable"> <p class="absatz ">Se il rilascio della concessione comporta la continuazione di un rapporto concessorio in essere, le decisioni della CFCG relative a quest’ultima rimangono in linea di principio valide. Il concessionario è tenuto a proseguire la documentazione e le serie di dati prodotti nell’ambito della precedente concessione in adempimento dei suoi obblighi di legge e a tenerne debito conto nel prendere le proprie Emolumento</p>
</div></section><section id="lvl_4/lvl_4_6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_6">4.6. Emolumento</a>
</h2>
<div class="collapseable"> <p class="absatz ">Per il rilascio della concessione è richiesto un emolumento unico di 30 000 franchi.</p>
</div></section><section id="lvl_4/lvl_4_7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_7">4.7. Pubblicazione</a>
</h2>
<div class="collapseable"> <p class="absatz ">La concessione è pubblicata nel Foglio federale e nel Foglio ufficiale del Cantone d’ubicazione (art. 11 cpv. 2 LGD).</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">29 novembre 2023</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section>
</div></section><section id="lvl_u5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u5">Rimedi giuridici:</a>
</h1>
<div class="collapseable">
<p class="absatz ">La decisione del Consiglio federale sul rilascio della concessione non è impugnabile (art. 11 cpv. 1, seconda frase LGD).</p>
<p class="abstand1seite "></p>
</div></section></main>
</div></body>
</html>
