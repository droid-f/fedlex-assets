<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface"><p class="man-template-tab-krpr-kurs man-font-style-italic ">Termine per la raccolta delle firme: 1° aprile 2026</p></div>
<div id="preamble">
<h1 class="erlasstitel botschafttitel ">Iniziativa popolare federale <br>«Per la democrazia diretta e la competitività del nostro Paese – No a una Svizzera membro passivo dell’UE (Iniziativa Bussola)»</h1>
<?del-struct abstand18pt>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Esame preliminare</a>
</h1>
<div class="collapseable">
<p class="man-template-autor ">La Cancelleria federale svizzera,</p>
<p class="ingress ">esaminata la lista per la raccolta delle firme a sostegno dell’iniziativa popolare federale «Per la democrazia diretta e la competitività del nostro Paese – No a una Svizzera membro passivo dell’UE (Iniziativa Bussola)», presentata il 10 settembre 2024;<br>dopo che il 10 settembre 2024 il comitato ha dichiarato di approvare le tre versioni linguistiche vincolanti del testo dell’iniziativa e confermato che queste sono definitive;<br>visti gli articoli 68 e 69 della legge federale del 17 dicembre 1976<sup><a href="#fn-d7e24" id="fnbck-d7e24">1</a></sup> sui diritti politici;<br>visto l’articolo 23 dell’ordinanza del 24 maggio 1978<sup><a href="#fn-d7e37" id="fnbck-d7e37">2</a></sup> sui diritti politici,</p>
<p class="man-template-verb ">decide:</p>
<dl>
<dt>1. </dt>
<dd>La lista per la raccolta delle firme a sostegno dell’iniziativa popolare federale «Per la democrazia diretta e la competitività del nostro Paese – No a una Svizzera membro passivo dell’UE (Iniziativa Bussola)», presentata il 10 settembre 2024, soddisfa formalmente le esigenze legali; essa contiene le indicazioni seguenti: il Cantone e il Comune politico in cui i firmatari hanno diritto di voto, il titolo e il testo dell’iniziativa e la data di pubblicazione nel Foglio federale, una clausola di ritiro, la menzione secondo cui chiunque corrompe o si lascia corrompere in occasione della raccolta delle firme (art. 281 CP<sup><a href="#fn-d7e55" id="fnbck-d7e55">3</a></sup>) oppure altera il risultato della raccolta delle firme (art. 282 CP) è punibile, come anche il nome e l’indirizzo di almeno sette ma al massimo 27 promotori. La validità dell’iniziativa verrà esaminata dall’Assemblea federale in caso di riuscita formale.</dd>
<dt>2. </dt>
<dd>L’iniziativa popolare può essere ritirata dalla maggioranza assoluta dei seguenti promotori:<dl>
<dt>1. </dt>
<dd>Gantner Alfred, Eichmatt, 6045 Meggen</dd>
<dt>2. </dt>
<dd>Erni Marcel, Schönegg 27, 6300 Zug</dd>
<dt>3. </dt>
<dd>Wietlisbach Urs, Stutzhaldenstrasse 28, 8834 Schindellegi</dd>
<dt>4. </dt>
<dd>Fischer Heinrich, Im Wiesenmoos 3, 8803 Rüschlikon</dd>
<dt>5. </dt>
<dd>Sieber Marco, Bodenstrasse 1, 6048 Horw</dd>
<dt>6. </dt>
<dd>Sarasin Eric, Schaffhauserrheinweg 87, 4058 Basel</dd>
<dt>7. </dt>
<dd>Aeschbacher Kurt, Bürglistrasse 4, 8002 Zürich</dd>
<dt>8. </dt>
<dd>Domenig Gaudenz, Rösslirain 5, 8704 Herrliberg</dd>
<dt>9. </dt>
<dd>Aegerter Daniel, Rigistrasse 7, 8126 Zumikon</dd>
<dt>10. </dt>
<dd>Locher Myriam, Kastanienallee 84, 10435 Berlin, Deutschland</dd>
<dt>11. </dt>
<dd>Wicki Hans, Roggerliweg 7, 6052 Hergiswil</dd>
<dt>12. </dt>
<dd>Hulsbergen Lars, Bölstrasse 14, 8704 Herrliberg</dd>
<dt>13. </dt>
<dd>Somm Markus, Fuhrstrasse 39, 8820 Wädenswil</dd>
<dt>14. </dt>
<dd>Lehmann Urs, Augenweidstrasse 46, 8966 Oberwil-Lieli</dd>
<dt>15. </dt>
<dd>Prohaska Liz, Kellerhofstrasse 16, 8353 Elgg</dd>
<dt>16. </dt>
<dd>Russi Bernhard, Oberalpstrasse 83, 6490 Andermatt</dd>
<dt>17. </dt>
<dd>Rogger Pius, Schanz 8, 6300 Zug</dd>
<dt>18. </dt>
<dd>Zehnder Dominik, Haabweg 7, 8806 Bäch</dd>
<dt>19. </dt>
<dd>van Messel Noe, Haglistrasse 17b, 6315 Oberägeri</dd>
<dt>20. </dt>
<dd>Wolle Jörg, Biswindstrasse 28, 8704 Herrliberg</dd>
<dt>21. </dt>
<dd>Jutzet Nicolas, Boulevard de Pérolles 91, 1700 Fribourg</dd>
<dt>22. </dt>
<dd>Bonvin Stéphane, Obere Paulstrasse 5a, 8834 Schindellegi</dd>
<dt>23. </dt>
<dd>Gutjahr Diana, Rütistrasse 29c, 8580 Amriswil</dd>
<dt>24. </dt>
<dd>Diehm Nicolas, Obere Belchenstrasse 1, 5012 Schönenwerd</dd>
<dt>25. </dt>
<dd>Caroni Paolo, Via alla Ramogna 4, 6600 Locarno</dd>
<dt>26. </dt>
<dd>Conti Virna, Chemin des Mollies 116, 1293 Bellevue</dd>
<dt>27. </dt>
<dd>Stücheli Gregor, Neulandenstrasse 51, 9500 Wil</dd>
</dl>
</dd>
<dt>3. </dt>
<dd>Il titolo dell’iniziativa popolare federale «Per la democrazia diretta e la competitività del nostro Paese – No a una Svizzera membro passivo dell’UE (Iniziativa Bussola)» soddisfa le condizioni stabilite nell’articolo 69 capoverso 2 della legge federale del 17 dicembre 1976 sui diritti politici.</dd>
<dt>4. </dt>
<dd>La presente decisione è comunicata al comitato d’iniziativa: Initiativkomitee Kompass-Initiative, c/o campaigneers AG Neptunstrasse 96 8032 Zurigo, e pubblicata nel Foglio federale del 1° ottobre 2024.</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">17 settembre 2024</p>
				</td>
				<td>
					
					<p class="unterschriftenfi1 ">Cancelleria federale svizzera:</p>
					<p class="unterschriftenfi ">Il cancelliere della Confederazione, Viktor Rossi</p>
				</td>
			</tr>
		</table></div>
<p class="absatz "><br></p>
<div class="footnotes">
<p id="fn-d7e24"><sup><a href="#fnbck-d7e24">1</a></sup><sup></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p>
<p id="fn-d7e37"><sup><a href="#fnbck-d7e37">2</a></sup><sup></sup> <a href="https://fedlex.data.admin.ch/eli/cc/1978/712_712_712" target="_blank">RS <b>161.11</b></a></p>
<p id="fn-d7e55"><sup><a href="#fnbck-d7e55">3</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Iniziativa popolare federale <br>«Per la democrazia diretta e la competitività del nostro Paese – No a una Svizzera membro passivo dell’UE (Iniziativa Bussola)»</a>
</h1>
<div class="collapseable">
<p class="absatz ">L’iniziativa popolare ha il tenore seguente:</p>
<p class="absatz ">La Costituzione federale<sup><a href="#fn-d7e192" id="fnbck-d7e192">4</a></sup><sup>4</sup> è modificata come segue:</p>
<article class="man-art-mod" id="annex_u1/mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/mod_u1">Art. 101 cpv. 1, secondo e terzo periodo</a>
</h6>
<div class="collapseable"><p class="absatz "><sup>1</sup> […] [La Confederazione] Persegue una politica economica esterna indipendente, che tenga conto delle esigenze della Svizzera in quanto piazza economica integrata a livello internazionale. In tale ambito salvaguarda i diritti democratici del Popolo e l’autonomia dei Cantoni.</p></div></article><article class="man-art-mod" id="annex_u1/mod_u2"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/mod_u2">Art. 140 cpv. 1, frase introduttiva (concerne soltanto il testo francese) e lett. b<sup>bis</sup> </a>
</h6>
<div class="collapseable"><p class="absatz "><sup>1</sup> Sottostanno al voto del Popolo e dei Cantoni:  <br>b<sup>bis</sup>. i trattati internazionali che prevedono il recepimento di disposizioni importanti che contengono norme di diritto;</p></div></article><article class="man-art-mod" id="annex_u1/mod_u3"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/mod_u3">Art. 164 cpv. 3</a>
</h6>
<div class="collapseable"><p class="absatz "><sup>3</sup> Il recepimento di disposizioni importanti che contengono norme di diritto dev’essere espressamente previsto da una legge federale o da un trattato internazionale sottostante a referendum obbligatorio e dev’essere circoscritto a un settore ristretto.</p></div></article><article class="man-art-mod" id="annex_u1/mod_u4"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#annex_u1/mod_u4">Art. 197 n. 17</a><sup><a href="#fn-d7e237" id="fnbck-d7e237">5</a></sup><a href="#annex_u1/mod_u4"><sup>5</sup></a>
</h6>
<div class="collapseable">
<p class="man-template-tab-utit-kurs tab-utit9pt-kurs man-font-style-italic ">17. Disposizione transitoria degli art. 140 cpv. 1 lett. b<sup>bis</sup> e 164 cpv. 3 (Recepimento di disposizioni importanti che contengono norme di diritto)</p>
<p class="absatz ">I principi concernenti il recepimento di disposizioni importanti che contengono norme di diritto non si applicano alle leggi federali e ai trattati internazionali che prevedono tale recepimento e sono in vigore al momento dell’accettazione da parte del Popolo e dei Cantoni degli articoli 101 capoverso 1, secondo e terzo periodo, 140 capoverso 1, frase introduttiva e lettera b<sup>bis</sup> nonché 164 capoverso 3. Tale salvaguardia si estende a un accordo quadro istituzionale o ad accordi analoghi tra la Svizzera e l’Unione europea solo se questi sono stati sottoposti a referendum obbligatorio e approvati dal Popolo e dai Cantoni.</p>
<div class="footnotes"><p id="fn-d7e237"><sup><a href="#fnbck-d7e237">5</a></sup><sup></sup> Il numero definitivo della presente disposizione transitoria sarà stabilito dalla Cancelleria federale dopo la votazione popolare.</p></div>
</div></article><div class="footnotes"><p id="fn-d7e192"><sup><a href="#fnbck-d7e192">4</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section></div>
</div></body>
</html>
