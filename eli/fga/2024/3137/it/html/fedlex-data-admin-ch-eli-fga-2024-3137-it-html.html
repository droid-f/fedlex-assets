<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="supertitle "> <span class="man-font-weight-normal"><i>Disegno</i></span></p>
<h1 class="erlasstitel botschafttitel ">Decreto federale<span class="man-font-weight-normal"> </span><br>concernente l’iniziativa popolare «Salvaguardia della neutralità svizzera (Iniziativa sulla neutralità)»</h1>
<p class="erlassdatum ">del …</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 139 capoverso 5 della Costituzione federale<sup><a href="#fn-d7e21" id="fnbck-d7e21">1</a></sup>; <br>esaminata l’iniziativa popolare «Salvaguardia della neutralità svizzera (Iniziativa sulla neutralità)», depositata l’11 aprile 2024<sup><a href="#fn-d7e34" id="fnbck-d7e34">2</a></sup>; <br>visto il messaggio del Consiglio federale del 27 novembre 2024<sup><a href="#fn-d7e48" id="fnbck-d7e48">3</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup>  <a href="https://fedlex.data.admin.ch/eli/fga/2024/1206" target="_blank">FF <b>2024 </b>1206</a></p>
<p id="fn-d7e48"><sup><a href="#fnbck-d7e48">3</a></sup><sup></sup>  <a href="https://fedlex.data.admin.ch/eli/fga/2024/3136" target="_blank">FF <b>2024</b> 3136</a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> L’iniziativa popolare dell’11 aprile 2024 «Salvaguardia della neutralità svizzera (Iniziativa sulla neutralità)» è valida ed è sottoposta al voto del Popolo e dei Cantoni.</p>
<p class="absatz "><sup>2</sup> L’iniziativa ha il tenore seguente:</p>
<p class="absatz ">La Costituzione federale è modificata come segue:</p>
</div></article><article id="art_54_a"><a name="a54a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_54_a"><i>Art. 54a</i></a><sup><a href="#fn-d7e79" id="fnbck-d7e79">4</a></sup><a href="#art_54_a"> Neutralità svizzera</a>
</h6>
<div class="collapseable">
<p class="absatz "><sup>1</sup> La Svizzera è neutrale. La sua neutralità è permanente e armata.</p>
<p class="absatz "><sup>2</sup> La Svizzera non aderisce ad alleanze militari o difensive. È fatta salva una collaborazione con tali alleanze in caso di aggressione militare diretta contro la Svizzera o in caso di atti preparatori in vista di una simile aggressione.</p>
<p class="absatz "><sup>3</sup> La Svizzera non partecipa a scontri militari tra Stati terzi e non adotta neanche misure coercitive non militari nei confronti di Stati belligeranti. Sono fatti salvi gli obblighi verso l’Organizzazione delle Nazioni Unite (ONU) e i provvedimenti volti a impedire l’elusione delle misure coercitive non militari adottate da altri Stati.</p>
<p class="absatz "><sup>4</sup> La Svizzera si avvale della propria neutralità permanente per prevenire e risolvere conflitti e offre i propri buoni uffici in qualità di mediatrice.</p>
<div class="footnotes"><p id="fn-d7e79"><sup><a href="#fnbck-d7e79">4</a></sup><sup></sup>  La numerazione definitiva del presente articolo sarà stabilita dopo la votazione popolare dalla Cancelleria federale; questa la coordinerà con le altre disposizioni vigenti della Costituzione federale.</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">L’Assemblea federale raccomanda al Popolo e ai Cantoni di respingere l’iniziativa.</p></div></article></main>
</div></body>
</html>
