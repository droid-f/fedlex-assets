<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Istruzioni <br>per l’attuazione dell’articolo 152 della legge sul Parlamento concernente l’informazione e la consultazione del Parlamento nell’ambito della politica estera</h1>
<p class="botschaftdatum ">del 27 novembre 2024</p>
</div>
<div id="preamble"><div>
<p class="absatzkurs man-font-style-italic ">Il Consiglio federale svizzero,</p>
<p class="absatzkurs man-font-style-italic ">emana le seguenti istruzioni:</p>
</div></div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Scopo</a>
</h1>
<div class="collapseable">
<p class="absatzvor "><sup>1</sup> Le presenti istruzioni disciplinano i processi di informazione e di consultazione tra il Consiglio federale e il Parlamento nell’ambito della politica estera secondo l’articolo 152 della legge del 13 dicembre 2002<sup><a href="#fn-d7e22" id="fnbck-d7e22">1</a></sup> sul Parlamento (LParl).</p>
<p class="absatz "><sup>2</sup> Sono intese a garantire procedure uniformi e sistematiche concernenti l’informazione e la consultazione delle commissioni menzionate all’articolo 152 LParl.</p>
<p class="absatz "><sup>3</sup> Altre forme di scambio che vanno al di là delle procedure di informazione e di consultazione ivi disciplinate restano autorizzate.</p>
<div class="footnotes"><p id="fn-d7e22"><sup><a href="#fnbck-d7e22">1</a></sup><sup></sup>  <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p></div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Competenze</a>
</h1>
<div class="collapseable">
<p class="absatzvor "><sup>1</sup> La competenza per l’informazione delle commissioni è dei dipartimenti.</p>
<p class="absatz "><sup>2</sup> La competenza per la consultazione delle commissioni è del Consiglio federale.</p>
<p class="absatz "><sup>3</sup> I dipartimenti adottano misure per sensibilizzare le unità amministrative a loro subordinate o collegate in merito alla necessità politica di informare e consultare le commissioni e ai processi previsti a tale scopo dalle presenti istruzioni.</p>
<p class="absatz "></p>
<p class="absatz "></p>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Informazione delle commissioni e delle presidenze delle Camere</a>
</h1>
<div class="collapseable">
<section id="lvl_3/lvl_3.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.1">3.1 Contenuto</a>
</h2>
<div class="collapseable"><p class="absatzvor "><sup>1</sup> I dipartimenti informano le commissioni competenti per la politica estera (CPE) e le presidenze delle Camere sugli sviluppi importanti della politica estera, conformemente all’articolo 152 capoverso 2 LParl.</p></div></section><section id="lvl_3/lvl_3.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3.2">3.2 Procedura</a>
</h2>
<div class="collapseable">
<p class="absatzvor "><sup>1</sup> I dipartimenti informano le commissioni e le presidenze delle Camere regolarmente, tempestivamente, in modo completo e in una forma appropriata. </p>
<p class="absatz "><sup>2</sup> I dipartimenti competenti decidono se e in quale forma comunicare al Consiglio federale l’informazione trasmessa alle commissioni e alle presidenze delle Camere. </p>
<p class="absatz "><sup>3</sup> Il Dipartimento federale degli affari esteri (DFAE) tiene un elenco in formato elettronico delle questioni di attualità nei dipartimenti in materia di politica estera, contenente in particolare i negoziati in corso e le discussioni strutturate a livello bilaterale, regionale e multilaterale che potrebbero avere ripercussioni sulla Svizzera (accordi, obblighi, soft law) o interessare le commissioni.</p>
<p class="absatz "><sup>4</sup> I dipartimenti aggiornano trimestralmente le informazioni che li riguardano contenute in questo elenco. Il DFAE trasmette in seguito l’elenco alle CPE.</p>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Consultazione delle CPE secondo l’articolo 152 capoversi 3 e 4 LParl</a>
</h1>
<div class="collapseable">
<section id="lvl_4/lvl_4.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.1">4.1 Contenuto</a>
</h2>
<div class="collapseable">
<p class="absatzvor "><sup>1</sup> I dipartimenti propongono al Consiglio federale di effettuare una consultazione, in particolare:</p>
<dl>
<dt>a. </dt>
<dd>su progetti essenziali (art. 152 cpv. 3 LParl); </dd>
<dt>b. </dt>
<dd>su modifiche pianificate nella rete di rappresentanze diplomatiche e consolari svizzere all’estero (art. 152 cpv. 3 LParl);</dd>
<dt>c. </dt>
<dd>su direttive e linee direttrici concernenti un mandato per negoziati internazionali importanti, prima di adottare o modificare tale mandato (art. 152 cpv. 3 LParl);</dd>
<dt>d. </dt>
<dd>sui progetti essenziali (art. 152 cpv. 3 LParl) esplicitamente menzionati nell’articolo 5<i>b</i> capoverso 1 dell’ordinanza del 25 novembre 1998<sup><a href="#fn-d7e96" id="fnbck-d7e96">2</a></sup> sull’organizzazione del Governo e dell’Amministrazione (OLOGA) segnatamente quando:<dl>
<dt>1. </dt>
<dd>in seguito all’attuazione di raccomandazioni o decisioni di organizzazioni internazionali o di organi multilaterali è necessario emanare o modificare sostanzialmente una legge federale,</dd>
<dt>2. </dt>
<dd>la rinuncia all’attuazione di tali raccomandazioni o decisioni comporta il rischio di gravi svantaggi economici, di sanzioni, di un isolamento della Svizzera per la sua posizione divergente o di un danno alla sua reputazione politica oppure quando sono prevedibili altri seri svantaggi per la Svizzera.</dd>
</dl>
</dd>
</dl>
<p class="absatz "><sup>2</sup> I capi di dipartimento sono responsabili della valutazione del capoverso 1 lettera a.</p>
<div class="footnotes"><p id="fn-d7e96"><sup><a href="#fnbck-d7e96">2</a></sup><sup></sup>  <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></section><section id="lvl_4/lvl_4.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4.2">4.2 Procedura</a>
</h2>
<div class="collapseable">
<p class="absatzvor "><sup>1</sup> Fatti salvi i casi urgenti secondo il capoverso 6, i dipartimenti consultano le CPE sulla base della decisione del Consiglio federale. </p>
<p class="absatz "><sup>2</sup> La decisione del Consiglio federale è adottata «con riserva dei risultati della consultazione».</p>
<p class="absatz "><sup>3</sup> I dipartimenti assicurano che nella comunicazione relativa alle decisioni del Consiglio federale adottate con riserva dei risultati di una consultazione delle CPE tale riserva sia evidenziata in modo trasparente.</p>
<p class="absatz "><sup>4</sup> Se dalla consultazione delle CPE emergono riserve importanti in merito al progetto del Consiglio federale, il dipartimento competente presenta una nuova proposta al Consiglio federale e allega alla proposta un progetto di risposta alle Commissioni.</p>
<p class="absatz "><sup>5</sup> Se dalla consultazione delle CPE non emergono riserve importanti, la decisione del Consiglio federale adottata con riserva diventa definitiva. Il Consiglio federale ne deve essere informato in modo appropriato.</p>
<p class="absatz "><sup>6</sup> In casi urgenti il Consiglio federale consulta i presidenti delle CPE (art. 152 cpv. 4 LParl). </p>
<p class="absatz "><sup>7</sup> Se il Consiglio federale non può pronunciarsi prima della consultazione, il dipartimento competente consulta le CPE sulla base di posizioni provvisorie (art. 5<i>b</i> cpv. 2 OLOGA).</p>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Consultazione delle commissioni competenti secondo l’articolo 152 capoverso 3<sup>bis</sup> e 3<sup>ter</sup> LParl</a>
</h1>
<div class="collapseable">
<section id="lvl_5/lvl_5.1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.1">5.1 Contenuto</a>
</h2>
<div class="collapseable">
<p class="absatzvor ">Il Consiglio federale consulta le commissioni competenti nei seguenti casi: </p>
<dl>
<dt>a. </dt>
<dd>prima di applicare a titolo provvisorio un trattato internazionale la cui conclusione o modifica necessita dell’approvazione dell’Assemblea federale (art. 152 cpv. 3<sup>bis</sup> lett. a LParl);</dd>
<dt>b. </dt>
<dd>prima di denunciare urgentemente un trattato internazionale la cui denuncia necessiterebbe dell’approvazione dell’Assemblea federale (art. 152 cpv. 3<sup>bis</sup> lett. b LParl).</dd>
</dl>
</div></section><section id="lvl_5/lvl_5.2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_5/lvl_5.2">5.2 Procedura</a>
</h2>
<div class="collapseable">
<p class="absatzvor "><sup>1</sup> La consultazione avviene tramite lettera del Consiglio federale alle presidenze delle Camere.</p>
<p class="absatz "><sup>2</sup> Il Consiglio federale rinuncia all’applicazione provvisoria o alla denuncia urgente se vi si oppongono le commissioni competenti di ambo le Camere.</p>
</div></section>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Informazione e consultazione su richiesta</a>
</h1>
<div class="collapseable">
<p class="absatzvor "><sup>1</sup> Se le commissioni chiedono di essere informate o consultate secondo l’articolo 152 capoverso 5 LParl, questa richiesta è vincolante per il Consiglio federale e per i dipartimenti.</p>
<p class="absatz "><sup>2</sup> La procedura è retta dall’articolo 3 (informazione) e dall’articolo 4 (consultazione).</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">27 novembre 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
</div></section></main>
</div></body>
</html>
