<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1522-it-docx</title>
</head>
<body><div id="lawcontent">
<div id="preface"><p class=" man-font-style-italic ">Termine di referendum: 5 ottobre 2023</p></div>
<div id="preamble">
<h1 class="erlasstitel botschafttitel ">Legge federale <br>concernente l’accelerazione della procedura di autorizzazione degli impianti eolici</h1>
<h2 class="erlasskurztitel ">(Modifica della legge federale sull’energia e della legge sul Tribunale federale)</h2>
<?del-struct abstand18pt><p>del 16 giugno 2023</p>
<p>L’Assemblea federale della Confederazione Svizzera,</p>
<p>visto il rapporto della Commissione dell’ambiente, della pianificazione del territorio e dell’energia del Consiglio nazionale del 23 gennaio 2023<sup><a href="#fn-d6e21" id="fnbck-d6e21">1</a></sup>;<br>visto il parere del Consiglio federale del 3 marzo 2023<sup><a href="#fn-d6e34" id="fnbck-d6e34">2</a></sup>,</p>
<p>decreta:</p>
<p>I</p>
<p>Gli atti normativi qui appresso sono modificati come segue:</p>
<?del-struct abstand18pt><div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/fga/2023/344" target="_blank">FF <b>2023 </b>344</a></p>
<p id="fn-d6e34"><sup><a href="#fnbck-d6e34">2</a></sup> <a href="https://fedlex.data.admin.ch/eli/fga/2023/588" target="_blank">FF <b>2023 </b>588</a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1.  Legge federale del 30 settembre 2016</a><sup><a href="#fn-d6e56" id="fnbck-d6e56">3</a></sup><a href="#lvl_1"> sull’energia</a>
</h1>
<div class="footnotes"><p id="fn-d6e56"><sup><a href="#fnbck-d6e56">3</a></sup> <a href="https://fedlex.data.admin.ch/eli/cc/2017/762" target="_blank">RS <b>730.0</b></a></p></div>
<div class="collapseable"><article id="art_71_c"><a name="a71c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_71_c"><i>Art. 71c</i> Disposizione transitoria della modifica del 16 giugno 2023 (produzione di elettricità supplementare mediante impianti eolici)</a>
</h6>
<div class="collapseable"> <p><sup>1</sup> Agli impianti eolici d’interesse nazionale con un piano di utilizzazione emanato dal Comune e passato in giudicato si applicano, fino a quando in Svizzera la potenza installata supplementare complessiva di tali impianti rispetto al 2021 non è pari a 600 MW, le condizioni seguenti:</p>
<dl>
<dt>a. </dt>
<dd>il Cantone è competente per il rilascio dell’autorizzazione edilizia e delle autorizzazioni di competenza cantonale a essa necessariamente connesse;</dd>
<dt>b. </dt>
<dd>le decisioni concernenti l’autorizzazione edilizia e le altre autorizzazioni di cui alla lettera a sono impugnabili mediante ricorso soltanto al tribunale cantonale superiore conformemente all’articolo 86 capoverso 2 della legge del 17 giugno 2005<sup><a href="#fn-d6e84" id="fnbck-d6e84">4</a></sup> sul Tribunale federale;</dd>
<dt>c. </dt>
<dd>la decisione del tribunale cantonale superiore è impugnabile mediante ricorso al Tribunale federale soltanto se si pone una questione di diritto d’importanza fondamentale;</dd>
<dt>d. </dt>
<dd>le autorità di grado superiore giudicano entro un congruo termine e, per quanto possibile, nel merito.</dd>
</dl>
<p><sup>2</sup> Le disposizioni del presente articolo si applicano anche nel caso in cui vi sia un piano di utilizzazione emanato dal Cantone e passato in giudicato, se:</p>
<dl>
<dt>a. </dt>
<dd>la competenza cantonale è prevista da un atto normativo sottostante a referendum;</dd>
<dt>b. </dt>
<dd>tale atto normativo è stato adottato prima dell’entrata in vigore del presente articolo.</dd>
</dl>
<p><sup>3</sup> Le disposizioni del presente articolo si applicano anche alle domande e ai ricorsi pendenti al momento della sua entrata in vigore. Il richiedente può esigere che l’autorità precedentemente competente giudichi la domanda o il ricorso.</p>
<p><sup>4</sup> Il presente articolo rimane applicabile alle domande depositate pubblicamente prima del raggiungimento dell’obiettivo di cui al capoverso 1, nonché alle eventuali procedure di ricorso, anche dopo il raggiungimento di tale obiettivo.</p>
<div class="footnotes"><p id="fn-d6e84"><sup><a href="#fnbck-d6e84">4</a></sup>  <a href="https://fedlex.data.admin.ch/eli/cc/2006/218" target="_blank">RS <b>173.110</b></a></p></div>
</div></article></div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2.  Legge del 17 giugno 2005</a><sup><a href="#fn-d6e119" id="fnbck-d6e119">5</a></sup><a href="#lvl_2"> sul Tribunale federale</a>
</h1>
<div class="footnotes"><p id="fn-d6e119"><sup><a href="#fnbck-d6e119">5</a></sup> <a href="https://fedlex.data.admin.ch/eli/cc/2006/218" target="_blank">RS <b>173.110</b></a></p></div>
<div class="collapseable">
<p class=" man-font-style-italic ">Art. 83 lett. z</p>
<p>Il ricorso è inammissibile contro:</p>
<dl>
<dt>z. </dt>
<dd>le decisioni concernenti le autorizzazioni edilizie di impianti eolici d’interesse nazionale secondo l’articolo 71<i>c</i> capoverso 1 lettera b della legge federale del 30 settembre 2016<sup><a href="#fn-d6e140" id="fnbck-d6e140">6</a></sup> sull’energia e le autorizzazioni di competenza cantonale a esse necessariamente connesse, se non si pone alcuna questione di diritto d’importanza fondamentale.</dd>
</dl>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio nazionale, 16 giugno 2023</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 16 giugno 2023</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
			</tr>
		</table></div>
<p>Data della pubblicazione: 27 giugno 2023</p>
<p>Termine di referendum: 5 ottobre 2023</p>
<p></p>
<div class="footnotes"><p id="fn-d6e140"><sup><a href="#fnbck-d6e140">6</a></sup>  <a href="https://fedlex.data.admin.ch/eli/cc/2017/762" target="_blank">RS <b>730.0</b></a></p></div>
</div></section></main>
</div></body>
</html>
