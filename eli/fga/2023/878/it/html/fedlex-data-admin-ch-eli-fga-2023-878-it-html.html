<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-878-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Pubblicazione del Tribunale penale federale (Corte penale)<br>Causa Ministero pubblico della Confederazione e accusatrice privata contro Atef Snoussi (SK.2023.18)</h1>
<p>A Simona Danailova, cittadina bulgara nata il 21 gennaio 1995, ultimo indirizzo conosciuto: Rue Daniel-Jean-Richard 21, 2300 La Chaux-de-Fonds (NE), con domicilio attuale sconosciuto, viene notificato che la Corte penale del Tribunale penale federale le invia il seguente invito a partecipare ai dibattimenti:</p>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Invito a partecipare ai dibattimenti</a>
</h1>
<div class="collapseable">
<p>Nel quadro della procedura penale indicata a margine la invitiamo a comparire in qualità di <b>accusatrice privata</b> ai dibattimenti davanti alla Corte penale del Tribunale penale federale, composta dai giudici penali federali David Bouverat, Presidente, Stephan Zenger et Maric Demont, nonché dalla cancelliera Agathe Jacquier.</p>
<p>I dibattimenti si terranno <b>mercoledì 24 maggio 2023 dalle ore 8.30</b>. In occasione dei dibattimenti si procederà, in primo luogo, all’assunzione delle prove e, in seguito, alle requisitorie e arringhe delle parti.</p>
<p>La sua presenza non è obbligatoria, le richieste possono anche essere fatte valere per iscritto. Se decide di partecipare, la invitiamo a informare il Tribunale una settimana prima dei dibattimenti e a presentarsi personalmente, al più tardi 30 minuti prima dell’orario fissato, alla ricezione del Tribunale penale federale (pianterreno), Viale Stefano Franscini 7, Bellinzona, munita di un documento di legittimazione. Il rappresentante o il patrocinatore deve legittimarsi mediante una procura scritta.</p>
<p>Informazioni relative alla posizione dell’accusatore privato nel procedimento si trovano in calce alla presente.</p>
</div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Informazioni</a>
</h1>
<div class="collapseable">
<p class="untertit man-font-weight-bold ">Art. 127 cpv. 1–4 CPP Patrocinio</p>
<p><sup>1</sup> A tutela dei loro interessi, l’imputato, l’accusatore privato e gli altri partecipanti al procedimento possono avvalersi del patrocinio.</p>
<p><sup>2</sup> Per quanto il procedimento non ne risulti indebitamente ritardato, le parti possono far capo a due o più patrocinatori. In tal caso ne designano uno quale rappresentante principale abilitato a compiere gli atti di rappresentanza dinanzi alle autorità penali e il cui domicilio sia l’unico recapito per le notificazioni.</p>
<p><sup>3</sup> Entro i limiti di quanto disposto dalla legge e dalle norme deontologiche, nello stesso procedimento il patrocinatore può curare gli interessi di più partecipanti.</p>
<p><sup>4</sup> Le parti possono designare quale patrocinatore qualsiasi persona avente l’esercizio dei diritti civili, di buona reputazione e degna di fiducia; sono fatte salve le restrizioni stabilite dal diritto sull’avvocatura.</p>
<p class="untertit man-font-weight-bold ">Art. 338 cpv. 1 e 3 CPP Accusatore privato e terzi</p>
<p><sup>1</sup> Chi dirige il procedimento può autorizzare l’accusatore privato, a sua richiesta, a non comparire personalmente se la sua presenza non è necessaria.</p>
<p><sup>3</sup> Se non compare personalmente, l’accusatore privato o il terzo toccato da una proposta di confisca può farsi rappresentare o presentare proprie richieste scritte.</p>
<p>La pubblicazione ufficiale è fatta in applicazione dell’articolo 88 capoverso 1 lettera b CPP in relazione con l’articolo 69 LOAP. La notificazione è considerata avvenuta il giorno della sua pubblicazione (art. 88 cpv. 2 CPP).</p>
<p></p>
<div class="table"><table border="1">
			
			
			<tr>
				
				<td>
					
					<p>6 aprile 2023</p>
				</td>
				<td>
					
					<p>In nome della Corte penale:</p>
					<p>David Bouverat, Presidente</p>
				</td>
			</tr>
		</table></div>
</div></section></main>
</div></body>
</html>
