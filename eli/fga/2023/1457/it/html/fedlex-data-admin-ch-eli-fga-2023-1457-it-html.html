<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1457-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza</h1>
<p>(art. 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart, RS <i>251</i>)</p>
<p>Il 5 giugno 2023 la Segreteria della Commissione della concorrenza, in accordo con un membro della Presidenza, ha aperto un’inchiesta ai sensi dell’articolo 27 LCart contro <i>Oridis AG</i> e le società del suo gruppo, nominatamente <i>Ecomedia AG</i> e <i>Office World Group AG</i>. </p>
<p>La Segreteria della Commissione della concorrenza dispone di indizi secondo cui Oridis AG e Ecomedia AG avrebbero influenzato i prezzi di rivendita di venditori, i quali acquistano presso di loro accessori per stampanti e materiale per ufficio e che rivendono questi prodotti in internet. Così facendo, le imprese coinvolte avrebbero concluso degli accordi verticali illeciti sui prezzi minimi o fissi (art. 5 cpv. 1 in combinato disposto con cpv. 4 LCart).</p>
<p>L’inchiesta dovrà stabilire se esistono effettivamente degli accordi illeciti in materia di concorrenza ai sensi dell’articolo 5 LCart.</p>
<p>Entro 30 giorni dalla pubblicazione di questa comunicazione, terzi possono annunciare alla Segreteria della Commissione della concorrenza la loro intenzione di partecipare a quest’inchiesta. Secondo l’articolo 43 capoverso 1 lettera a–c LCart, possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto di dedicano alla difesa dei consumatori.</dd>
</dl>
<p class=" man-text-align-left ">Richieste in questo senso sono da sottoporre al seguente indirizzo: <br>Segreteria della Commissione della concorrenza, Hallwylstrasse 4, 3003 Berna, Telefono 058 462 20 40.</p>
<p></p>
<div class="table"><table border="1">
			
			
			<tr>
				
				<td>
					
					<p>15 giugno 2023</p>
				</td>
				<td>
					
					<p class=" man-text-align-right ">Segreteria della Commissione della concorrenza</p>
				</td>
			</tr>
		</table></div>
<p></p>
</div></div></body>
</html>
