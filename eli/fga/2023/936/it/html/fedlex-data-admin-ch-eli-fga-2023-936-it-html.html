<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-936-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Istruzioni della Cancelleria federale <br>sulle prestazioni linguistiche</h1>
<h2 class="erlasskurztitel ">(Istruzioni sulle prestazioni linguistiche)</h2>
<p>del 3 aprile 2023</p>
</div>
<div id="preamble">
<p>La Cancelleria federale,</p>
<p>visti gli articoli 8 capoverso 3 e 11 capoverso 3 dell’ordinanza <br>del 14 novembre 2012<sup><a href="#fn-d6e20" id="fnbck-d6e20">1</a></sup> sui servizi linguistici (OSLing) <br>e l’articolo 2 capoverso 2 secondo periodo dell’ordinanza del 4 giugno 2010<sup><a href="#fn-d6e32" id="fnbck-d6e32">2</a></sup> <br>sulle lingue (OLing),</p>
<p>emana le seguenti istruzioni:</p>
<div class="footnotes">
<p id="fn-d6e20"><sup><a href="#fnbck-d6e20">1</a></sup> <a href="https://fedlex.data.admin.ch/eli/cc/2012/771" target="_blank">RS <b>172.081</b></a></p>
<p id="fn-d6e32"><sup><a href="#fnbck-d6e32">2</a></sup> <a href="https://fedlex.data.admin.ch/eli/cc/2010/355" target="_blank">RS <b>441.11</b></a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Scopo, oggetto e campo di applicazione</a>
</h1>
<div class="collapseable"> <dl>
<dt>1.1 </dt>
<dd>Le presenti istruzioni intendono assicurare una pratica uniforme per le prestazioni linguistiche dell’Amministrazione federale.</dd>
<dt>1.2 </dt>
<dd>A questo scopo, definiscono:<dl>
<dt>a. </dt>
<dd>le norme redazionali e formali applicabili alle pubblicazioni ufficiali e ad altri testi della Confederazione destinati al pubblico;</dd>
<dt>b. </dt>
<dd>le priorità e i criteri di scelta applicabili alle traduzioni e alle altre prestazioni linguistiche relative a testi che non sottostanno alla legislazione sulle lingue o a quella sulle pubblicazioni ufficiali;</dd>
<dt>c. </dt>
<dd>le regole per l’assegnazione dei mandati a esterni.</dd>
</dl>
</dd>
<dt>1.3 </dt>
<dd>Le istruzioni si applicano alle unità dell’Amministrazione federale centrale e dell’Amministrazione federale decentralizzata ai sensi degli articoli 7 e 8 dell’ordin<a href="http://www.admin.ch/ch/i/rs/172_010_1/index.html" target="_blank">
				anza del 25 novembre 1998
				<sup><a href="#fn-d6e73" id="fnbck-d6e73">3</a></sup>
				 sull’organizzazione del Governo e dell’Amministrazione
			</a>.</dd>
<dt>1.4 </dt>
<dd>Le istruzioni si rivolgono segnatamente:<dl>
<dt>a. </dt>
<dd>ai servizi linguistici dell’Amministrazione federale;</dd>
<dt>b. </dt>
<dd>alle altre unità dell’Amministrazione federale, nella misura in cui producono esse stesse testi della Confederazione o assegnano prestazioni linguistiche a terzi;</dd>
<dt>c. </dt>
<dd>agli esterni incaricati dalla Confederazione di fornire prestazioni linguistiche.</dd>
</dl>
</dd>
</dl>
<div class="footnotes"><p id="fn-d6e73"><sup><a href="#fnbck-d6e73">3</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Criteri di qualità redazionali e formali</a>
</h1>
<div class="collapseable"> <p> (art. 7 cpv. 2 OSLing, art. 2 cpv. 2 secondo periodo OLing)</p>
<dl>
<dt>2.1 </dt>
<dd>La Cancelleria federale elabora e aggiorna costantemente norme redazionali<sup><a href="#fn-d6e107" id="fnbck-d6e107">4</a></sup> applicabili alle tre lingue ufficiali, al romancio e all’inglese. </dd>
<dt>2.2 </dt>
<dd>Queste norme sono vincolanti per le pubblicazioni ufficiali e per gli altri testi della Confederazione destinati al pubblico, indipendentemente dall’autorità da cui essi emanano.</dd>
<dt>2.3 </dt>
<dd>Sono vincolanti:</dd>
<dt>2.3.1 </dt>
<dd>per il tedesco:<dl>
<dt>a. </dt>
<dd>Gesetzestechnische Richtlinien,</dd>
<dt>b. </dt>
<dd>Schreibweisungen. Weisungen der Bundeskanzlei zur Schreibung und zu Formulierungen in den deutschsprachigen amtlichen Texten des Bundes,</dd>
<dt>c. </dt>
<dd>Rechtschreibung. Leitfaden zur deutschen Rechtschreibung,</dd>
<dt>d. </dt>
<dd>Botschaftsleitfaden. Leitfaden zum Verfassen von Botschaften des Bundesrates (Botschaftsschemas und Regeln für die formale Textgestaltung),</dd>
<dt>e. </dt>
<dd>Geschlechtergerechte Sprache. Leitfaden zum geschlechtergerechten Formulieren in deutschsprachigen Texten des Bundes;</dd>
</dl>
</dd>
<dt>2.3.2 </dt>
<dd>per il francese:<dl>
<dt>a. </dt>
<dd>Directives de technique législative,</dd>
<dt>b. </dt>
<dd>Instructions de la Chancellerie fédérale sur la présentation des textes officiels en français,</dd>
<dt>c. </dt>
<dd>Aide-mémoire sur la présentation des messages du Conseil fédéral (schémas de message et règles applicables à la présentation formelle),</dd>
<dt>d. </dt>
<dd>Pour un usage inclusif du français dans les textes de la Confédération. Guide de formulation;</dd>
</dl>
</dd>
<dt>2.3.3 </dt>
<dd>per l’italiano:<dl>
<dt>a. </dt>
<dd>Direttive di tecnica legislativa,</dd>
<dt>b. </dt>
<dd>Istruzioni della Cancelleria federale per la redazione dei testi ufficiali in italiano,</dd>
<dt>c. </dt>
<dd>Guida alla redazione dei messaggi del Consiglio federale (schemi per messaggi e regole formali),</dd>
<dt>d. </dt>
<dd>Linguaggio inclusivo di genere. Guida all’uso inclusivo della lingua italiana nei testi della Confederazione;</dd>
</dl>
</dd>
<dt>2.3.4 </dt>
<dd>per il romancio:<dl>
<dt>a. </dt>
<dd>Directivas per la redacziun e translaziun da texts rumantschs,</dd>
<dt>b. </dt>
<dd>Directivas per in diever inclusiv dal rumantsch en ils texts da la Confederaziun;</dd>
</dl>
</dd>
<dt>2.3.5 </dt>
<dd>per l’inglese: <dl>
<dt></dt>
<dd>Style Guide. A handbook for authors and translators in the Federal Administration.</dd>
</dl>
</dd>
<dt>2.4 </dt>
<dd>La Cancelleria federale mette a disposizione dei traduttori e dei redattori altre guide e strumenti nelle varie lingue, segnatamente:<dl>
<dt>a. </dt>
<dd>sulla presentazione e formulazione degli atti normativi;</dd>
<dt>b. </dt>
<dd>sulle questioni riguardanti la terminologia plurilingue o generale.</dd>
</dl>
</dd>
</dl>
<div class="footnotes"><p id="fn-d6e107"><sup><a href="#fnbck-d6e107">4</a></sup> Consultabili sul sito della Cancelleria federale all’indirizzo www.bk.admin.ch</p></div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Lingue</a>
</h1>
<div class="collapseable"> <p> (art. 8 cpv. 3 OSLing)</p>
<dl>
<dt>3.1 </dt>
<dd>Le lingue nelle quali devono essere forniti i testi della Confederazione sono definite segnatamente nella legislazione sulle lingue e nella legislazione sulle pubblicazioni ufficiali.</dd>
<dt>3.2 </dt>
<dd>Le lingue nelle quali devono essere forniti i testi relativi agli affari del Consiglio federale sono definite nel Raccoglitore rosso<sup><a href="#fn-d6e211" id="fnbck-d6e211">5</a></sup>.</dd>
<dt>3.3 </dt>
<dd>Le direttive del Raccoglitore rosso si applicano per analogia ai testi di livello inferiore, segnatamente alle ordinanze dei dipartimenti, degli uffici e delle unità dell’Amministrazione federale decentralizzata che sono pubblicate nella Raccolta ufficiale, nonché alle istruzioni, circolari e direttive.</dd>
<dt>3.4 </dt>
<dd>Le informazioni interne la cui comprensione è indispensabile per il personale dell’Amministrazione federale, segnatamente i documenti relativi al diritto del personale, sono fornite nelle tre lingue ufficiali.</dd>
<dt>3.5 </dt>
<dd>I testi relativi al funzionamento interno dell’Amministrazione federale ai quali non si applicano i numeri da 3.1 a 3.4 non sono tradotti nella misura in cui almeno due delle seguenti condizioni sono soddisfatte:<dl>
<dt>a. </dt>
<dd>sono destinati a una sola persona o a un gruppo di persone circoscritto;</dd>
<dt>b. </dt>
<dd>sono destinati ai quadri di livello medio o superiore;</dd>
<dt>c. </dt>
<dd>hanno un contenuto informale.</dd>
</dl>
</dd>
<dt>3.6 </dt>
<dd>L’allegato riporta esempi di documenti la cui traduzione è facoltativa e lasciata al libero apprezzamento dei dipartimenti.</dd>
</dl>
<div class="footnotes"><p id="fn-d6e211"><sup><a href="#fnbck-d6e211">5</a></sup> Pubblicate solo sull’Intranet della Cancelleria federale all’indirizzo intranet.bk.admin.ch </p></div>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Mandati affidati a esterni</a>
</h1>
<div class="collapseable"> <p> (art. 11 cpv. 3 OSLing)</p>
<section id="lvl_4/lvl_4_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_1">4.1 Disposizioni generali</a>
</h2>
<div class="collapseable"> <dl>
<dt>4.1.1 </dt>
<dd>Il presente numero disciplina il ricorso a traduttori o altri specialisti esterni (mandatari) da parte delle unità amministrative competenti (mandanti).</dd>
<dt>4.1.2 </dt>
<dd>Ai mandati affidati a esterni si applicano le disposizioni della legislazione sugli acquisti pubblici e quelle del codice di comportamento dell’Amministrazione federale del 15 agosto 2012<sup><a href="#fn-d6e256" id="fnbck-d6e256">6</a></sup>.</dd>
</dl>
<div class="footnotes"><p id="fn-d6e256"><sup><a href="#fnbck-d6e256">6</a></sup> <a href="https://fedlex.data.admin.ch/eli/fga/2012/1238" target="_blank">FF <b>2012</b> 6999</a></p></div>
</div></section><section id="lvl_4/lvl_4_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_2">4.2 Requisiti dei mandatari</a>
</h2>
<div class="collapseable"> <dl>
<dt>4.2.1 </dt>
<dd>I mandatari devono avere una qualifica sufficiente. Quest’ultima è reputata tale se il mandatario: <dl>
<dt>a. </dt>
<dd>è titolare di un diploma di scuola universitaria equivalente a quelli richiesti ai collaboratori dei servizi linguistici dell’Amministrazione federale; </dd>
<dt>b. </dt>
<dd>ha un’esperienza professionale equivalente o dispone di conoscenze particolari richieste dal grado di specializzazione di un testo. </dd>
</dl>
</dd>
<dt>4.2.2 </dt>
<dd>Prima di iniziare la collaborazione, le unità amministrative competenti verificano se il mandatario soddisfa i requisiti richiesti.</dd>
<dt>4.2.3 </dt>
<dd>Le unità amministrative competenti possono assegnare mandati privati a impiegati dell’Amministrazione federale solo se questi occupano un posto a tempo parziale. Gli impiegati comunicano ai propri superiori le loro occupazioni accessorie rimunerate.</dd>
</dl>
</div></section><section id="lvl_4/lvl_4_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_3">4.3 Procedura</a>
</h2>
<div class="collapseable"> <dl>
<dt>4.3.1 </dt>
<dd>I contratti stipulati con i mandatari sono conclusi in linea di principio in forma scritta. Il mandante può decidere di rinunciare a un contratto scritto.</dd>
<dt>4.3.2 </dt>
<dd>Per i testi delle pubblicazioni ufficiali di cui al numero 2.2, il mandante comunica in tempo utile ai servizi linguistici centrali della Cancelleria federale il nome del revisore interno e il nome del mandatario.</dd>
</dl>
</div></section><section id="lvl_4/lvl_4_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_4">4.4 Obblighi e prestazioni del mandatario </a>
</h2>
<div class="collapseable"> <dl>
<dt>4.4.1 </dt>
<dd>Il subappalto è vietato. </dd>
<dt>4.4.2 </dt>
<dd>Il mandatario deve garantire al mandante di comunicare direttamente con la persona effettivamente incaricata dell’esecuzione della prestazione e questo durante tutta la durata del mandato. </dd>
<dt>4.4.3 </dt>
<dd>Salvo accordo contrario, il mandatario rinuncia ai diritti d’autore o diritti affini sulla prestazione fornita.</dd>
<dt>4.4.4 </dt>
<dd>Il mandatario è sottoposto all’obbligo di confidenzialità.</dd>
<dt>4.4.5 </dt>
<dd>Nel caso particolare della traduzione, la prestazione del mandatario comprende: <dl>
<dt>a. </dt>
<dd>la traduzione propriamente detta; </dd>
<dt>b. </dt>
<dd>la verifica della traduzione; </dd>
<dt>c. </dt>
<dd>la comunicazione di qualsiasi informazione documentaria o terminologica utile ai fini del controllo di qualità. </dd>
</dl>
</dd>
</dl>
</div></section><section id="lvl_4/lvl_4_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_5">4.5 Obblighi del mandante</a>
</h2>
<div class="collapseable"> <dl>
<dt>4.5.1 </dt>
<dd>Al momento di affidare un mandato a un esterno, il mandante indica: <dl>
<dt>a. </dt>
<dd>le caratteristiche del testo da trattare (titolo, volume e tipo di prestazione); </dd>
<dt>b. </dt>
<dd>il termine entro il quale il lavoro deve essere effettuato; </dd>
<dt>c. </dt>
<dd>il prezzo; </dd>
<dt>d. </dt>
<dd>le persone da contattare; </dd>
<dt>e. </dt>
<dd>l’esistenza delle presenti istruzioni e l’obbligo di conformarvisi.</dd>
</dl>
</dd>
<dt>4.5.2 </dt>
<dd>Il mandante assicura la revisione interna dei testi affidati a un esterno e risponde della loro qualità.</dd>
</dl>
</div></section><section id="lvl_4/lvl_4_6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_6">4.6 Resoconto</a>
</h2>
<div class="collapseable"> <p>All’inizio di ogni anno, le unità amministrative competenti comunicano ai servizi linguistici centrali della Cancelleria federale i dati relativi ai mandati affidati a esterni nell’anno precedente; i dati statistici, suddivisi per lingua, informano sulla tipologia e sul volume delle prestazioni linguistiche nonché sui prezzi pagati.</p>
</div></section><section id="lvl_4/lvl_4_7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_7">4.7 Prezzi delle traduzioni aggiudicate per incarico diretto e modalità di calcolo </a>
</h2>
<div class="collapseable"> <dl>
<dt>4.7.1 </dt>
<dd>Nell’aggiudicazione per incarico diretto delle traduzioni l’Amministrazione federale si basa sui prezzi di mercato. </dd>
<dt>4.7.2 </dt>
<dd>Nell’interesse di una prassi uniforme e trasparente per la negoziazione dei prezzi e per il resoconto di cui al numero 4.6 devono essere considerate le modalità seguenti:<dl>
<dt>a. </dt>
<dd>i prezzi sono calcolati sulla base di pagine standard; una pagina standard è composta di 30 righe da 60 battute, per un totale di 1800 caratteri (spazi inclusi); determinante per il calcolo è il testo di partenza;</dd>
<dt>b. </dt>
<dd>può essere concesso un supplemento per l’urgenza che non può superare il 25 per cento del prezzo della pagina standard; il supplemento può essere versato soltanto se è stato convenuto preliminarmente per scritto dalle parti contraenti;</dd>
<dt>c. </dt>
<dd>ai mandati che non possono essere retribuiti in base al numero di pagine si applica una tariffa oraria o un’altra modalità di retribuzione previamente convenuta.</dd>
</dl>
</dd>
</dl>
</div></section><section id="lvl_4/lvl_4_8"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_4/lvl_4_8">4.8 Inadempienze e controversie</a>
</h2>
<div class="collapseable"> <dl>
<dt>4.8.1 </dt>
<dd>Le contestazioni concernenti le prestazioni fornite devono essere segnalate per scritto dal mandante non appena è stata constatata un’inadempienza.</dd>
<dt>4.8.2 </dt>
<dd>L’onorario è ridotto tenendo conto del lavoro supplementare e dei pregiudizi causati al mandante se il mandatario: <dl>
<dt>a. </dt>
<dd>non rispetta il termine convenuto; o </dd>
<dt>b. </dt>
<dd>non fornisce una prestazione della qualità auspicata dal mandante e non è in grado di apportare in tempo utile i necessari miglioramenti.</dd>
</dl>
</dd>
<dt>4.8.3 </dt>
<dd>Per le controversie deferite all’autorità giudiziaria, il foro è Berna. </dd>
</dl>
</div></section>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Disposizioni finali</a>
</h1>
<div class="collapseable"> <dl>
<dt>5.1 </dt>
<dd>Le Istruzioni del 27 marzo 2017<sup><a href="#fn-d6e405" id="fnbck-d6e405">7</a></sup> sulle prestazioni linguistiche sono abrogate.</dd>
<dt>5.2 </dt>
<dd>Le presenti istruzioni entrano in vigore il 1° maggio 2023.</dd>
</dl>
<p></p>
<div class="table"><table border="1">
			
			
			<tr>
				
				
				<td>
					
					<p>3 aprile 2023</p>
				</td>
				<td>
					
					<p>Il cancelliere della Confederazione:</p>
					<p>Walter Thurnherr</p>
				</td>
			</tr>
		</table></div>
<div class="footnotes"><p id="fn-d6e405"><sup><a href="#fnbck-d6e405">7</a></sup> <a href="https://fedlex.data.admin.ch/eli/fga/2017/835" target="_blank">FF <b>2017</b> 3103</a></p></div>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(n. 3.6)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Esempi di documenti la cui traduzione è facoltativa</a>
</h2>
<div class="collapseable">
<dl>
<dt>1. </dt>
<dd>La traduzione di determinati testi ad uso interno è facoltativa; è il caso segnatamente dei documenti seguenti, che accompagnano varie fasi della procedura (secondo il Raccoglitore rosso):<dl>
<dt>– </dt>
<dd>proposte al Consiglio federale;</dd>
<dt>– </dt>
<dd>dispositivi di decisione;</dd>
<dt>– </dt>
<dd>note di discussione;</dd>
<dt>– </dt>
<dd>note d’informazione;</dd>
<dt>– </dt>
<dd>fogli di accompagnamento degli affari;</dd>
<dt>– </dt>
<dd>e-mail di accompagnamento per la consultazione degli uffici.</dd>
</dl>
</dd>
<dt>2. </dt>
<dd>Rapporti dei gruppi di studio o di lavoro.</dd>
<dt>3. </dt>
<dd>Bollettini o periodici degli uffici.</dd>
<dt>4. </dt>
<dd>Note esplicative o di sintesi («note gialle») che accompagnano i dossier per il capo del dipartimento.</dd>
<dt>5. </dt>
<dd>Riassunti di rapporti.</dd>
<dt>6. </dt>
<dd>Documenti di lavoro non definitivi.</dd>
<dt>7. </dt>
<dd>Verbali interni.</dd>
<dt>8. </dt>
<dd>Note di discussione («speaking note») e documenti relativi alle sessioni parlamentari.</dd>
<dt>9. </dt>
<dd>Contributi di autori esterni all’Amministrazione federale per pubblicazioni interne dei dipartimenti o degli uffici.</dd>
</dl>
<p></p>
</div></section>
</div></section></div>
</div></body>
</html>
