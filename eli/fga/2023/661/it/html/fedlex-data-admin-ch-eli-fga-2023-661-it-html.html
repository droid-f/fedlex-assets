<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-661-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>concernente una modifica temporanea della struttura dello spazio aereo svizzero per le prove di volo da parte di OOE (Sperimentazione operativa e valutazione) e CFS (Comando forze speciali) a Langnau dal 21 al 23 marzo 2023</h1>
<p>del 7 marzo 2023</p>
</div>
<div id="preamble">
<p></p>
<div class="table"><table border="1">
			
			
			<tr>
				
				<td>
					
					<p>Autorità di decisione:</p>
				</td>
				<td>
					
					<p>Ufficio federale dell’aviazione civile (UFAC), 3003 Berna</p>
				</td>
			</tr>
			<tr>
				
				<td>
					
					<p>Oggetto:</p>
				</td>
				<td>
					
					<p>Lo spazio aereo indicato nell’allegato alla presente decisione è riclassificato a tempo determinato in una zona regolamentata, attivabile temporaneamente (TEMPO RA) con, di fatto, interdizione al volo. Durante gli orari fissati, all’interno della zona regolamentata sono vietati i voli con aeromobili che non partecipano alle prove di volo.</p>
				</td>
			</tr>
			<tr>
				
				<td>
					
					<p>Basi giuridiche:</p>
				</td>
				<td>
					
					<p>Secondo gli articoli 8<i>a</i> e 40 della legge federale del 21 dicembre 1948 sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. Per garantire la sicurezza aerea, in virtù dell’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare zone regolamentate e zone pericolose. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p>In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				<td>
					
					<p>Contenuto della decisione:</p>
				</td>
				<td><dl>
<dt>1. </dt>
<dd>Conformemente all’allegato alla presente decisione, lo spazio aereo in esso indicato è riclassificato in una zona regolamentata attivabile temporaneamente.</dd>
<dt>2. </dt>
<dd>Inoltre vengono fissati i seguenti oneri:<dl>
<dt>2.1 </dt>
<dd>All’interno della TEMPO RA attivata sono vietati i voli con aeromobili che non partecipano alle prove di volo. I voli di ricerca e salvataggio (SAR) e i voli di aeroambulanza (HEMS) sono ammessi a condizione di rispettare la procedura indicata nel Manuale d’informazione aeronautica (AIP), capitolo ENR 5.1 – §1.1.</dd>
<dt>2.2 </dt>
<dd>La TEMPO RA può essere attivata esclusivamente alle date e agli orari indicati nell’allegato 2 alla presente decisione. Gli orari esatti di attivazione della TEMPO RA sono pubblicati in anticipo mediante Notice to Airmen (NOTAM) e sono consultabili attraverso il Daily Airspace Bulletin Switzerland (DABS). La richiesta di pubblicazione di un NOTAM deve essere presentata dalle Forze aeree al Servizio di autorizzazione delle informazioni aeronautiche (LIFS) dell’UFAC al più tardi tre giorni lavorativi prima della prevista attivazione della TEMPO RA. Qualora la TEMPO RA non venga più utilizzata, le Forze aeree devono disattivarla immediatamente presso il NOTAM Office (NOF).</dd>
</dl>
</dd>
<dt>3. </dt>
<dd>La modifica temporanea della struttura dello spazio aereo svizzero di cui al numero 1 della presente decisione entra in vigore il 21 marzo 2023.</dd>
<dt>4. </dt>
<dd>Non sono riscossi emolumenti per la presente decisione.</dd>
<dt>5. </dt>
<dd>La presente decisione è notificata alle Forze aeree e alla Military Aviation Authority mediante lettera raccomandata con ricevuta di ritorno. Una copia è trasmessa per raccomandata a tutte le parti interpellate che hanno inoltrato un parere. Viene inoltre pubblicata nel Foglio federale in tedesco, francese e italiano. Inoltre può essere richiesta tramite il sito Internet dell’UFAC (<a href="http://www.bazl.admin.ch" target="_blank">
							www.bazl.admin.ch
						</a>) o telefonicamente all’UFAC al numero 058 467 40 53.</dd>
</dl></td>
			</tr>
			<tr>
				
				<td>
					
					<p>Destinatari:</p>
				</td>
				<td>
					
					<p>La presente modifica temporanea della struttura dello spazio aereo svizzero interessa tutti coloro che, in qualche modo, utilizzano questo spazio aereo o vi svolgono attività suscettibili d’influire sullo stesso e, quindi, sulla sicurezza del traffico aereo.</p>
				</td>
			</tr>
			<tr>
				
				<td>
					
					<p>Deposito pubblico:</p>
				</td>
				<td>
					
					<p>La decisione viene notificata a tutti gli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta per iscritto all’UFAC, Divisione Sicurezza delle Infrastrutture.</p>
				</td>
			</tr>
			<tr>
				
				<td>
					
					<p>Rimedi giuridici:</p>
				</td>
				<td>
					
					<p>Contro la presente decisione può essere interposto ricorso, entro 30 giorni dalla notifica, presso il Tribunale amministrativo federale, casella postale, 9023 San Gallo. Il termine non decorre dal settimo giorno precedente la Pasqua al settimo giorno successivo alla Pasqua inclusi (articolo 22<i>a </i>capoverso 1 PA). L’atto di ricorso deve essere inoltrato in duplice copia e deve contenere le conclusioni, i motivi, l’indicazione dei mezzi di prova e la firma dei ricorrenti. Devono essere allegati la decisione impugnata e i documenti indicati come mezzi di prova, se sono in possesso dei ricorrenti. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p>15 marzo 2023</p>
				</td>
				<td>
					
					<p>Ufficio federale dell’aviazione civile:</p>
					<p>Il vicedirettore, Martin Bernegger</p>
				</td>
			</tr>
		</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div>
<div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato  <br>alla decisione del 7 marzo 2023 concernente una modifica temporanea della struttura dello spazio aereo svizzero per le prove di volo da parte di OOE (Sperimentazione operativa e valutazione) e CFS (Comando forze speciali) a Langnau dal 21 al 23 marzo 2023</a>
</h1>
<div class="collapseable"></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">TEMPO RA Langnau</a>
</h1>
<div class="collapseable">
<p>A Circle of 4NM radius centered 46°54’23” N / 007°48’45” E.</p>
<p>Lower Limit: GND</p>
<p>Upper Limit: FL100</p>
<p>Dates: 21<sup>st</sup> until 23<sup>rd</sup> of March 2023, daily between 1300LT -1700LT.</p>
</div></section>
</div>
</div></body>
</html>
