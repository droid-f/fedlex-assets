<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1385-it-docx</title>
</head>
<body><div id="lawcontent">
<div id="preface"><p class=" man-font-style-italic ">Termine per la raccolta delle firme: 13 dicembre 2024</p></div>
<div id="preamble">
<h1 class="erlasstitel botschafttitel ">Iniziativa popolare federale</h1>
<p>«Per un’alimentazione sicura – mediante il rafforzamento di una produzione nazionale sostenibile, più derrate alimentari vegetali e acqua potabile pulita (Iniziativa sull’alimentazione)»</p>
<?del-struct abstand18pt>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Esame preliminare</a>
</h1>
<div class="collapseable">
<p>La Cancelleria federale svizzera,</p>
<p>esaminata la lista per la raccolta delle firme a sostegno dell’iniziativa popolare federale «Per un’alimentazione sicura – mediante il rafforzamento di una produzione nazionale sostenibile, più derrate alimentari vegetali e acqua potabile pulita (Iniziativa sull’alimentazione)», presentata il 19 maggio 2023;<br>dopo che il 16 maggio 2023 il comitato ha dichiarato di approvare le tre versioni linguistiche vincolanti del testo dell’iniziativa e confermato che queste sono definitive;<br>visti gli articoli 68 e 69 della legge federale del 17 dicembre 1976<sup><a href="#fn-d6e23" id="fnbck-d6e23">1</a></sup> sui diritti politici;<br>visto l’articolo 23 dell’ordinanza del 24 maggio 1978<sup><a href="#fn-d6e35" id="fnbck-d6e35">2</a></sup> sui diritti politici,</p>
<p>decide:</p>
<dl>
<dt>1. </dt>
<dd>La lista per la raccolta delle firme a sostegno dell’iniziativa popolare federale «Per un’alimentazione sicura – mediante il rafforzamento di una produzione nazionale sostenibile, più derrate alimentari vegetali e acqua potabile pulita (Iniziativa sull’alimentazione)», presentata il 19 maggio 2023, soddisfa formalmente le esigenze legali; essa contiene le indicazioni seguenti: il Cantone e il Comune politico in cui i firmatari hanno diritto di voto, il titolo e il testo dell’iniziativa e la data di pubblicazione nel Foglio federale, una clausola di ritiro, la menzione secondo cui chiunque corrompe o si lascia corrompere in occasione della raccolta delle firme (art. 281 CP<sup><a href="#fn-d6e52" id="fnbck-d6e52">3</a></sup>) oppure altera il risultato della raccolta delle firme (art. 282 CP) è punibile, come anche il nome e l’indirizzo di almeno sette ma al massimo 27 promotori. La validità dell’iniziativa verrà esaminata dall’Assemblea federale in caso di riuscita formale.</dd>
<dt>2. </dt>
<dd>L’iniziativa popolare può essere ritirata dalla maggioranza assoluta dei seguenti promotori:<dl>
<dt>1. </dt>
<dd>Hartmann Daniel, Zielackerstrasse 29, 8304 Wallisellen</dd>
<dt>2. </dt>
<dd>Herren Franziska, Oeleweg 8, 4537 Wiedlisbach</dd>
<dt>3. </dt>
<dd>Kuhn Ruth, Pfaffenwiesenstrasse 54, 8404 Winterthur</dd>
<dt>4. </dt>
<dd>Kummer Walter, Gummenweg 6, 4539 Rumisberg</dd>
<dt>5. </dt>
<dd>Le Vaillant Ariane, Behmenstrasse 10, 5036 Oberentfelden</dd>
<dt>6. </dt>
<dd>Meier Herrmann, Behmenstrasse 10, 5036 Oberentfelden</dd>
<dt>7. </dt>
<dd>Steiner Regina, Rue des Tertres 446, 2074 Marin-Epagnier</dd>
</dl>
</dd>
<dt>3. </dt>
<dd>Il titolo dell’iniziativa popolare federale «Per un’alimentazione sicura – mediante il rafforzamento di una produzione nazionale sostenibile, più derrate alimentari vegetali e acqua potabile pulita (Iniziativa sull’alimentazione)» soddisfa le condizioni stabilite nell’articolo 69 capoverso 2 della legge federale del 17 dicembre 1976 sui diritti politici.</dd>
<dt>4. </dt>
<dd>La presente decisione è comunicata al comitato d’iniziativa: Verein «Sauberes Wasser für alle», c/o Franziska Herren, Oeleweg 8, 4537 Wiedlisbach e pubblicata nel Foglio federale del 13 giugno 2023.</dd>
</dl>
<p></p>
<div class="table"><table border="1">
			
			
			<tr>
				
				<td>
					
					<p>30 maggio 2023</p>
				</td>
				<td>
					
					<p>Cancelleria federale svizzera:</p>
					<p>Il cancelliere della Confederazione, Walter Thurnherr</p>
				</td>
			</tr>
		</table></div>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/cc/1978/712_712_712" target="_blank">RS <b>161.11</b></a></p>
<p id="fn-d6e52"><sup><a href="#fnbck-d6e52">3</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Iniziativa popolare federale <br>«Per un’alimentazione sicura – mediante il rafforzamento di una produzione nazionale sostenibile, più derrate alimentari vegetali e acqua potabile pulita (Iniziativa sull’alimentazione)»</a>
</h1>
<div class="collapseable">
<p>L’iniziativa popolare ha il tenore seguente:</p>
<p>La Costituzione federale<sup><a href="#fn-d6e123" id="fnbck-d6e123">4</a></sup> è modificata come segue: </p>
<article id="art_74_a"><a name="a74a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_74_a"><i>Art. 74a</i></a><sup><a href="#fn-d6e136" id="fnbck-d6e136">5</a></sup><a href="#art_74_a"> Conservazione degli ecosistemi e della biodiversità</a>
</h6>
<div class="collapseable"> <p><sup>1</sup> Nell’ambito delle loro competenze, la Confederazione e i Cantoni provvedono alla conservazione degli ecosistemi e della biodiversità.</p>
<p><sup>2</sup> La Confederazione non ammette più in particolare il superamento dei valori massimi per i composti azotati e il fosforo, il cui rispetto è essenziale per la qualità dell’acqua, la fertilità del suolo e la biodiversità e che sono stati definiti nel 2008 dall’Ufficio federale dell’agricoltura e dall’Ufficio federale dell’ambiente come obiettivi ambientali per l’agricoltura.</p>
<p class=" man-font-style-italic ">Art. 104a cpv. 1, frase introduttiva e lett. a, abis e c, nonché cpv. 2 e 3 </p>
<p><sup>1</sup> Al fine di garantire l’approvvigionamento della popolazione con derrate alimentari, acqua potabile pulita compresa, la Confederazione crea presupposti per:</p>
<dl>
<dt>a. </dt>
<dd>preservare le basi della produzione agricola, in particolare le terre coltive, la biodiversità e la fertilità del suolo nonché promuovere le sementi e il materiale vegetale naturali e riproducibili;</dd>
<dt>a<sup>bis</sup>. </dt>
<dd>preservare le risorse delle falde freatiche per la captazione sostenibile di acqua potabile;</dd>
<dt>c. </dt>
<dd>un’agricoltura e una filiera alimentare orientate verso il mercato e al contempo sostenibili e rispettose del clima;</dd>
</dl>
<p><sup>2</sup> La Confederazione si adopera affinché il grado di autoapprovvigionamento netto sia di almeno il 70 per cento. A tale scopo adotta in particolare misure per promuovere un’alimentazione maggiormente basata su derrate alimentari di origine vegetale e un’agricoltura e una filiera alimentare orientate in tal senso.</p>
<p><sup>3</sup> La Confederazione e i Cantoni impostano le loro sovvenzioni, la promozione della ricerca, la consulenza e la formazione nonché altri incentivi statali in modo che non contraddicano le disposizioni ai capoversi 1 e 2.</p>
<p class=" man-font-style-italic ">Art. 197 n. 15<sup><a href="#fn-d6e178" id="fnbck-d6e178">6</a></sup></p>
<p class=" man-font-style-italic ">15. Disposizione transitoria degli art. 74a e 104a cpv. 1, frase introduttiva e lett. a, a<sup>bis</sup> e c, nonché cpv. 2 e 3</p>
<p><sup>1</sup> La Confederazione e i Cantoni emanano le loro disposizioni d’esecuzione degli articoli 74<i>a</i> e 104<i>a</i> capoverso 1, frase introduttiva e lettere a, a<sup>bis</sup> e c, nonché capoversi 2 e 3 entro cinque anni dall’accettazione di tali articoli da parte del Popolo e dei Cantoni.</p>
<p><sup>2</sup> La legislazione d’esecuzione della Confederazione disciplina in particolare gli strumenti che consentono di adempiere le nuove prescrizioni di cui agli articoli 74<i>a</i> e 104<i>a</i> capoverso 1, frase introduttiva e lettere a, a<sup>bis</sup> e c, nonché capoversi 2 e 3 entro 10 anni dalla loro adozione. La legge stabilisce degli obiettivi intermedi in vista del raggiungimento del grado di autoapprovvigionamento netto.</p>
<p><sup>3</sup> Gli adeguamenti necessari alla produzione agricola sono concepiti in modo da essere socialmente accettabili e sono sostenuti finanziariamente dalla Confederazione.</p>
<div class="footnotes">
<p id="fn-d6e136"><sup><a href="#fnbck-d6e136">5</a></sup> La numerazione definitiva del presente articolo sarà stabilita dalla Cancelleria federale dopo la votazione popolare; questa la coordinerà con le altre disposizioni vigenti della Costituzione federale e la adeguerà in tutto il testo dell’iniziativa.</p>
<p id="fn-d6e178"><sup><a href="#fnbck-d6e178">6</a></sup> Il numero definitivo della presente disposizione transitoria sarà stabilito dalla Cancelleria federale dopo la votazione popolare.</p>
</div>
</div></article><div class="footnotes"><p id="fn-d6e123"><sup><a href="#fnbck-d6e123">4</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section></main>
</div></body>
</html>
