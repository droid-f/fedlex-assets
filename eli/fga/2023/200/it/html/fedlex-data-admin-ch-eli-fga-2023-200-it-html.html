<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-200-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Riconsiderazione<br>della decisione dell’UFAC del 22 novembre 2022 <br>concernente la modifica della struttura dello spazio aereo svizzero 2023</h1>
<p>del 24 gennaio 2023</p>
</div>
<div id="preamble">
<p></p>
<div class="table"><table border="1">
			
			
			<tr>
				
				<td>
					
					<p>Autorità di decisione:</p>
				</td>
				<td>
					
					<p>Ufficio federale dell’aviazione civile (UFAC), 3003 Berna</p>
				</td>
			</tr>
			<tr>
				
				<td>
					
					<p>Oggetto: </p>
				</td>
				<td>
					
					<p>La decisione dell’UFAC del 22 novembre 2022 concernente la modifica della struttura dello spazio aereo svizzero 2023 è riesaminata parzialmente. La decisione è parzialmente modificata e il suo allegato 2 in parte sostituito.</p>
				</td>
			</tr>
			<tr>
				
				<td>
					
					<p>Basi giuridiche:</p>
				</td>
				<td>
					
					<p>Secondo gli articoli 8<i>a</i> e 40 della legge sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. In virtù dell’articolo 10<i>a</i> dell’ordinanza concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p>In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				<td>
					
					<p>Contenuto della decisione:  </p>
				</td>
				<td><dl>
<dt>1. </dt>
<dd>Nel quadro degli adeguamenti della struttura dello spazio aereo svizzero 2023, con decisione del 22 novembre 2022 l’UFAC ha convertito diverse zone di tiro dell’esercito finora definite come zone pericolose (LSD) in zone regolamentate (restricted areas; di seguito LSR).</dd>
<dt>2. </dt>
<dd>Di conseguenza, anche la zona di tiro dell’aviazione e di attività aerea militare Wasserfallen e la zona per esercitazioni di tiro dell’esercito Chalchtal al di sopra di 250 m GND sono state convertite in LSR (di seguito LSR40 Wasserfallen e LSR41 Chalchtal). A posteriori, nelle LSR40 Wasserfallen e LSR41 Chalchtal sono state constatate delle discrepanze rispetto alle coordinate pubblicate.</dd>
<dt>3. </dt>
<dd>Nell’Aeronautical Information Circular (di seguito AIC) e nell’allegato 2 della decisione del 22 dicembre 2022 era rappresentata solo una parte delle coordinate della LSR40 Wasserfallen. Le coordinate del settore intermedio (LSR Wasserfallen) erano state inserite, mentre mancavano quelle dei settori laterali (LSR Wasserfallen A e LSR Wasserfallen B).</dd>
<dt>4. </dt>
<dd>Inoltre, è stato individuato un errore ortografico nel limite superiore della LSR0 Wasserfallen nell’allegato 2 della decisione del 22 novembre 2022. Nell’AIC il limite superiore della LSR40 Wasserfallen è stato indicato correttamente con 10 500ft AMSL, ma nell’allegato 2 della decisione è stato riportato 15 500ft AMSL.</dd>
<dt>5. </dt>
<dd>Nel caso della LSR41 Chalchtal, tra la domanda di pubblicazione ricevuta e l’ordinanza dell’UFAC del 22 novembre 2022 è emersa una discrepanza relativa alle coordinate pubblicate. L’immagine e le coordinate relative alla LSR41 Chalchtal riportate in AIC erano corrette. Nell’allegato 2 della decisione del 22 novembre 2022 l’immagine di LSR41 Chalchtal era sì corretta, ma le coordinate della LSR41 Chalchtal non erano aggiornate perché riprese da una precedente decisione sullo spazio aereo.</dd>
<dt>6. </dt>
<dd>Le modifiche apportate a posteriori (completamento delle coordinate, correzione del limite superiore della LSR40 Wasserfallen e delle coordinate della LSR41 Chalchtal) palesemente non penalizzano gli utenti dello spazio aereo. Essendo correzioni minori, è possibile apportarle senza consultazione separata.</dd>
<dt>7. </dt>
<dd>Di conseguenza, la decisione del 22 novembre 2022 viene parzialmente modificata e il suo allegato 2 in parte sostituito come segue:<dl>
<dt>7.1 </dt>
<dd>L’allegato 2 della decisione del 22 novembre 2022 concernente la modifica della struttura dello spazio aereo svizzero 2023 è riesaminato parzialmente. Pertanto, le informazioni concernenti «LSR40 Wasserfallen» al numero 2 dell’allegato 2 e «LSR41 Chalchtal» al numero 1 dell’allegato 2 della decisione del 22 novembre 2022 sono sostituite dall’allegato della presente riconsiderazione.</dd>
<dt>7.2 </dt>
<dd>Il dispositivo della decisione del 22 novembre 2022 nonché le restanti disposizioni e le indicazioni contenute negli allegati 1 e 2 sulla decisione del 22 novembre 2022 rimangono in vigore invariati.</dd>
<dt>7.3 </dt>
<dd>Questa modifica si applica a partire dal 23 marzo 2023.</dd>
<dt>7.4 </dt>
<dd>La modifica è pubblicata nel Manuale d’informazione aeronautica (Aeronautical Information Publication, AIP).</dd>
<dt>7.5 </dt>
<dd>La presente decisione di riconsiderazione non è soggetta al pagamento di un emolumento.</dd>
<dt>7.6 </dt>
<dd>La presente decisione è notificata tramite lettera raccomandata con avviso di ricevuta alla Military Aviation Authority (MAA), alle Forze aeree e a Skyguide. Una copia di questa decisione è trasmessa per raccomandata a tutti coloro a cui era stato recapitato un esemplare in virtù del dispositivo numero 8b) della decisione del 22 novembre 2022 concernente la modifica della struttura dello spazio aereo svizzero 2023.</dd>
</dl>
</dd>
</dl></td>
			</tr>
			<tr>
				
				<td>
					
					<p>Destinatari:</p>
				</td>
				<td>
					
					<p>La presente modifica temporanea della struttura dello spazio aereo svizzero interessa tutti coloro che, in qualche modo, utilizzano questo spazio aereo o vi svolgono attività suscettibili d’influire sullo stesso e, quindi, sulla sicurezza del traffico aereo.</p>
				</td>
			</tr>
			<tr>
				
				<td>
					
					<p>Deposito pubblico:</p>
				</td>
				<td>
					
					<p>La presente decisione di riconsiderazione viene notificata agli utenti dello spazio aereo tramite pubblicazione nel Foglio federale in tedesco, francese e italiano. La decisione di riconsiderazione può essere richiesta tramite il sito Internet dell’UFAC (<a href="http://www.bazl.admin.ch" target="_blank">
							www.bazl.admin.ch
						</a>) o per telefono al numero 058 467 40 53 all’UFAC, Divisione Sicurezza delle infrastrutture.</p>
				</td>
			</tr>
			<tr>
				
				<td>
					
					<p>Rimedi giuridici:</p>
				</td>
				<td>
					
					<p msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Contro la presente decisione può essere interposto ricorso entro 30 giorni dinanzi al Tribunale amministrativo federale, casella postale, 9023 San Gallo. L’atto di ricorso deve essere inoltrato in duplice copia, deve contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso del ricorrente. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p>31 gennaio 2023</p>
				</td>
				<td>
					
					<p>Ufficio federale dell’aviazione civile:</p>
					<p>Il Direttore, Christian Hegner</p>
				</td>
			</tr>
		</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div>
<div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato alla decisione di riconsiderazione del 24 gennaio 2023 <br>relativa alla decisione dell’UFAC del 22 novembre 2022 concernente la modifica della struttura dello spazio aereo svizzero 2023</a>
</h1>
<div class="collapseable">
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">LSR40 Wasserfallen</a>
</h2>
<div class="collapseable">
<p>An Area defined by the following coordinates (WGS84):</p>
<p><img src="image/image1.png"></p>
<p>Lower Limit: GND (Wasserfallen) / 4500ft AMSL (Wasserfallen A and B)</p>
<p>Upper Limit: 10 500ft AMSL</p>
<p>Activity: ACFT firing und MIL ACFT activities</p>
<p>Activations max. 25 times a year; can only be activated between October and May</p>
</div></section><section id="lvl_u1/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u2">LSR41 Chalchtal</a>
</h2>
<div class="collapseable">
<p>An Area defined by the following coordinates (WGS84):</p>
<p><img src="image/image2.png"></p>
<p><img src="image/image3.png"></p>
</div></section>
</div></section></div>
</div></body>
</html>
