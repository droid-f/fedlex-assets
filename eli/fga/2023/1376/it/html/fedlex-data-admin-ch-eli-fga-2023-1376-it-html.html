<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1376-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Approvazione di tariffe nell’assicurazione privata</h1>
<p>(art. 84 della legge del 17 dicembre 2004 sulla sorveglianza degli assicuratori [LSA; RS <i>961.01</i>])</p>
<p>L’Autorità federale di vigilanza sui mercati finanziari FINMA ha approvato la tariffa seguente relativa ai contratti d’assicurazione in corso:</p>
<p class="untertit man-font-weight-bold ">Decisione</p>
<p class=" man-font-style-italic ">del 6 aprile 2023</p>
<p class=" man-text-align-left ">Tariffa sottoposta da Allianz Suisse Società di Assicurazioni sulla Vita SA, <br> Richtiplatz 1, 8010 Zurigo</p>
<p>nell’assicurazione collettiva vita nel quadro della previdenza professionale</p>
<p>Con lettera del 23 dicembre 2022, Allianz Suisse Società di Assicurazioni sulla Vita SA, Richtiplatz 1, 8010 Zurigo ha presentato nel settore dei rischi della previdenza professionale una modifica della tariffa collettiva (KT 2024).</p>
<p>Gli adeguamenti tariffari concernono la tariffa di risparmio, la tariffa di rischio e la tariffa dei costi. Nella tariffa di risparmio sono stati adeguati i tassi d’interesse tecnici e di conseguenza le aliquote di conversione per le nuove rendite di vecchiaia e la remunerazione sugli averi. Nella tariffa di rischio sono state modificate le aliquote dei premi in ragione dell’adeguamento del tasso d’interesse tecnico. Nella tariffa dei costi sono stati adeguati le aliquote dei costi, i parametri di sconto e i costi regolamentari. </p>
<p>Ai fini dell’esame e dell’approvazione di tariffe si applica l’articolo 38 LSA. Secondo questa disposizione le tariffe soggette ad approvazione devono essere stabilite entro limiti tali da garantire, da un lato, la solvibilità dell’istituto d’assicurazione richiedente e, dall’altro, la protezione degli assicurati contro eventuali abusi. </p>
<p>Con la sua tariffa la richiedente ha fornito la prova che il limite di cui all’articolo 38 LSA è rispettato. Con decisione del 6 aprile 2023 la FINMA ha pertanto approvato la richiesta di modifica della tariffa.</p>
<p>La richiedente intende applicare gli adeguamenti tariffali approvati dal 1° gennaio 2024 a tutto il portafoglio (contratti in corso e contratti nuovi).</p>
<p class=" man-font-style-italic ">Rimedi giuridici</p>
<p>La presente comunicazione costituisce la notifica della decisione. Le persone che hanno diritto di ricorrere in virtù dell’articolo 48 della legge del 20 dicembre 1968 sulla procedura amministrativa (PA; RS <i>172.021</i>) possono impugnare la decisione, indicando il loro domicilio o rispettivamente la loro sede, presso il Tribunale amministrativo federale, Corte II, casella postale, 9023 San Gallo. Il ricorso deve essere presentato entro 30 giorni dalla presente pubblicazione e contenere le conclusioni nonché i motivi. Durante questo periodo, la decisione può essere consultata presso l’Autorità federale di vigilanza sui mercati finanziari FINMA, Laupenstrasse 27, 3003 Berna.</p>
<p></p>
<div class="table"><table border="1">
			
			
			<tr>
				
				<td>
					
					<p>12 giugno 2023</p>
				</td>
				<td>
					
					<p>Autorità federale di vigilanza sui mercati finanziari FINMA</p>
				</td>
			</tr>
		</table></div>
</div></div></body>
</html>
