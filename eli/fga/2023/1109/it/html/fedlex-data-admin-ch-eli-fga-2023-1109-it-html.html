<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1109-it-docx</title>
</head>
<body><div id="lawcontent"><div id="preface">
<p class=" man-font-weight-bold ">Pianificazione intercantonale della medicina altamente specializzata (CIMAS):</p>
<h1 class="erlasstitel botschafttitel ">Riesame delle decisioni di attribuzione delle prestazioni MAS nel settore dei trapianti di organi negli adulti: avvio della procedura di candidatura</h1>
<p class="untertit man-font-weight-bold ">Comunicazione dell’Organo scientifico della Convenzione intercantonale sulla medicina altamente specializzata (Organo scientifico MAS)</p>
<dl>
<dt>1. </dt>
<dd>Con la convenzione intercantonale sulla medicina altamente specializzata (CIMAS) entrata in vigore nel 2009, i Cantoni hanno delegato a un collegio intercantonale, nello specifico all’Organo decisionale della CIMAS, la competenza di definire e pianificare il settore della medicina altamente specializzata. Tale organo fonda le proprie decisioni sulle proposte dell’Organo scientifico MAS, un collegio formato da esperte ed esperti svizzeri e stranieri. La CIMAS prevede che per le prestazioni di medicina altamente specializzata sia l’Organo decisionale MAS – e non i governi cantonali – ad allestire un elenco intercantonale degli ospedali MAS ai sensi dell’articolo 39 LAMal.</dd>
<dt></dt>
<dd>I trapianti di organi negli adulti adulti sono stati inseriti nella medicina altamente specializzata con decisione del 9 marzo 2023. Tale decisione è passata in giudicato.</dd>
<dt>2. </dt>
<dd>Nell’ambito della procedura di pianificazione, prima della decisione di attribuzione delle prestazioni, l’Organo scientifico MAS è tenuto a svolgere una procedura di candidatura nella quale viene offerta agli ospedali la possibilità di esprimere il proprio interesse per la fornitura delle prestazioni. La procedura di candidatura è aperta fino al <i>3 luglio 2023</i>, termine che non può essere prorogato; le candidature inviate dopo questa scadenza non saranno più accettate. Si precisa inoltre che alla stessa data si chiude il termine per il deposito di atti e che tutti i documenti presentati successivamente non saranno presi in considerazione.</dd>
<dt></dt>
<dd>La documentazione inerente alla procedura di candidatura nel settore MAS dei trapianti di organi negli adulti è disponibile sul sito internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk
				‑cds.ch
			</a>). I documenti inerenti alla candidatura vanno compilati in modo veritiero.</dd>
</dl>
<p></p>
<div class="table"><table border="1">
			
			
			<tr>
				
				<td>
					
					<p>2 maggio 2023</p>
				</td>
				<td>
					
					<p>Per l’Organo scientifico MAS:</p>
					<p>Il presidente, Martin Fey</p>
				</td>
			</tr>
		</table></div>
<p></p>
</div></div></body>
</html>
