<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1204-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione</h1>
<p>(riferimento dell’incarto: B-686B / MuN)</p>
<p><b>Ordine di confisca nella procedura di confisca indipendente (art. 104 unitamente ad art. 66 DPA nonché 69 segg. CP):</b></p>
<p>Veicolo Skoda Superb, di colore bianco, targa di controllo GB675RB (ITA), n. di telaio TMBAJ9NP9G7075776, <b>detentore del veicolo: Casareale Società cooperativa, ultimo indirizzo conosciuto in Italia.</b></p>
<p class="untertit man-font-weight-bold ">Fattispecie</p>
<p>Il giovedì 21 gennaio 2021, il signor Boro Miscevic, 29.08.1980, SRB, è stato sottoposto a un controllo doganale da collaboratori dell’Ufficio federale della dogana e della sicurezza dei confini (UDSC) a Basilea all’interno del paese. Durante il controllo del veicolo è stato scoperto un nascondiglio appositamente creato nell’area del tunnel cardanico. Al momento del controllo doganale sono state rilevate tracce di contaminazione da stupefacenti nel nascondiglio, dove si trovavano pure CHF 38’000.00 in contanti. Alla luce delle menzionate circostanze, il veicolo è stato messo provvisoriamente al sicuro in virtù dell’articolo 104 della legge del 18 marzo 2005 sulle dogane (LD; RS <i>631.0</i>). </p>
<p class="untertit man-font-weight-bold ">Considerazioni</p>
<p>Con lettere del 17 febbraio e 31 marzo 2022 l’UDSC ha invitato la firma Casareale a eleggere un domicilio di recapito in Svizzera. Non è stato dato seguito a tale invito entro il termine impartito, per cui ora, ai sensi degli articoli 34 e 34<i>a</i> della legge federale del 22 marzo 1974 sul diritto penale amministrativo (DPA; RS <i>313.0</i>), la notificazione della confisca è fatta mediante pubblicazione nel Foglio federale.</p>
<p class="untertit man-font-weight-bold ">Alla luce della presente fattispecie e in virtù dell’articolo 104 LD unitamente ad art. 66 DPA nonché 69 del Codice penale (CP; RS <i>311.0</i>) si decide e si pubblica nel Foglio federale svizzero quanto segue: </p>
<dl>
<dt>1. </dt>
<dd>Il veicolo Skoda Superb, di colore bianco, targa di controllo GB675RB (ITA), n. di telaio TMBAJ9NP9G7075776 deve essere riportato nelle sue condizioni originarie.</dd>
<dt>2. </dt>
<dd>L’impresa specializzata a cui verranno affidati i lavori di ripristino di cui al numero 1 viene definita dall’UDSC.</dd>
<dt>3. </dt>
<dd>Alla firma Casareale sono addossati tutti i costi relativi al ripristino del veicolo (inclusi i costi della presentazione dell’offerta e del trasporto). A tal fine deve versare un anticipo per un importo ancora da definire. La firma Casareale è invitata a contattare l’UDSC a questo proposito entro <b>10 giorni dal passaggio in giudicato del presente ordine di confisca</b>.</dd>
<dt>4. </dt>
<dd>Se la firma Casareale non contatta l’UDSC entro il termine stabilito al punto 3 o non versa l’anticipo tempestivamente, il veicolo verrà confiscato e distrutto. In caso di distruzione, alla firma Casareale verranno addossati tutti i costi.</dd>
</dl>
<p class=" man-font-style-italic ">Rimedi giuridici</p>
<p>Contro il presente ordine di confisca è possibile fare opposizione <b>entro 30 giorni dalla notificazione</b> (art. 67 DPA). L’opposizione deve essere presentata per scritto all’Ufficio federale della dogana e della sicurezza dei confini (UDSC), Perseguimento penale, Taubenstrasse 16, 3003 Berna (Svizzera). Le opposizioni presentate per <br>e-mail o via fax non sono giuridicamente valide e non hanno alcun effetto ai fini dell’osservanza dei termini. L’opposizione deve essere consegnata all’autorità svizzera oppure, all’indirizzo di questa, a un ufficio postale svizzero o a una rappresentanza diplomatica o consolare svizzera al più tardi l’ultimo giorno del termine. Essa deve contenere precise conclusioni e indicare i fatti che le giustificano; i mezzi di prova vanno menzionati e, se possibile, allegati (art. 68 DPA). Se non è fatta opposizione entro il termine, l’ordine di confisca è equiparato a una sentenza esecutiva (art. 67 DPA).</p>
<p></p>
<div class="table"><table border="1">
			
			
			<tr>
				
				<td>
					
					<p>17 maggio 2023</p>
				</td>
				<td>
					
					<p>Ufficio federale della dogana <br>e della sicurezza dei confini UDSC</p>
					<p>Perseguimento penale, Decisioni penali</p>
				</td>
			</tr>
		</table></div>
</div></div></body>
</html>
