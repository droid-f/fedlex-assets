<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Obiettivi strategici del Consiglio federale per Identitas SA 2023–2025</h1>
<p class="erlassdatum ">del 23 agosto 2023</p>
</div>
<div id="preamble"></div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Introduzione</a>
</h1>
<div class="collapseable"> <p class="absatz ">Identitas SA è una società anonima di diritto privato che gestisce la banca dati sul traffico di animali. Il Consiglio federale può delegarle ulteriori compiti, necessari per l’attuazione di determinate misure e per la gestione di dati nei settori della salute e della protezione degli animali nonché della sicurezza delle derrate alimentari, sempre che questi compiti siano strettamente connessi al mandato principale della società.</p>
<p class="absatz ">Identitas SA gestisce e sviluppa sistemi d’informazione per la registrazione degli allevamenti, degli animali e del loro traffico, nonché per soddisfare altre esigenze di uffici federali o della filiera agroalimentare. A tal fine gestisce servizi di identificazione, registrazione e supporto. Svolge anche attività di ricerca, redige studi, fornisce prestazioni di consulenza e promuove progetti d’innovazione per digitalizzare il settore agroalimentare semplificando, aumentando l’efficienza o riducendo il carico di lavoro degli operatori coinvolti. Le prestazioni di Identitas SA sono fornite principalmente allo Stato, al settore agroalimentare e, in particolare, ai detentori di animali.</p>
<p class="absatz ">Per quanto concerne gli incarichi che le sono assegnati per legge, Identitas SA è soggetta alla legislazione in materia di acquisti pubblici. Secondo il diritto federale, la società può fornire servizi commerciali anche a privati, ai Cantoni e alla Confederazione. Per tali servizi non soggiace alla legge federale del 21 giugno 2019<sup><a href="#fn-d8e19" id="fnbck-d8e19">1</a></sup> sugli appalti pubblici, bensì ai principi della parità di trattamento e della neutralità concorrenziale dello Stato.</p>
<p class="absatz ">Per garantire la sorveglianza del traffico e della salute degli animali, la Confederazione possiede la maggioranza delle azioni di Identitas SA. Gli interessi azionari della Confederazione sono tutelati dal Consiglio federale, che tiene conto dell’autonomia imprenditoriale di Identitas SA e riconosce, nella sua veste di azionista, la libertà decisionale del Consiglio di amministrazione riguardo alla strategia imprenditoriale e alla linea politica da adottare (art. 716<i>a</i> del Codice delle obbligazioni<sup><a href="#fn-d8e34" id="fnbck-d8e34">2</a></sup>).</p>
<p class="absatz ">In virtù dell’articolo 7<i>a</i> capoverso 3 della legge del 1° luglio 1966<sup><a href="#fn-d8e50" id="fnbck-d8e50">3</a></sup> sulle epizoozie, il Consiglio federale definisce di regola ogni quattro anni gli obiettivi strategici che la Confederazione intende raggiungere in qualità di azionista di maggioranza, che provvede a pubblicare al fine di garantire la necessaria trasparenza. Gli obiettivi strategici non contemplano prescrizioni operative. Oltre a definire questi obiettivi, la Confederazione può esercitare un influsso sull’azienda attraverso gli strumenti che le sono messi a disposizione, in quanto azionista di maggioranza, dal diritto della società anonima, vale a dire la possibilità di influire sulla composizione del Consiglio di amministrazione e il fatto di disporre della maggioranza dei voti nell’assemblea generale. In questa sua posizione, la Confederazione nomina due persone nel Consiglio di amministrazione di Identitas SA in base alle loro funzioni presso, rispettivamente, l’Ufficio federale della sicurezza alimentare e di veterinaria e l’Ufficio federale dell’agricoltura. Questa doppia rappresentanza sarà mantenuta anche nel periodo strategico 2023–2025 perché permette di mettere a frutto anche in futuro le competenze di questi due uffici federali.</p>
<p class="absatz ">Nel Consiglio di amministrazione la Confederazione è rappresentata da due membri, ai quali può dare istruzioni. Un’istruzione da parte del Consiglio federale è rivolta esclusivamente a tali rappresentanti. Ciò non esime gli altri membri del Consiglio di amministrazione dalla responsabilità di operare nell’interesse generale della società.</p>
<div class="footnotes">
<p id="fn-d8e19"><sup><a href="#fnbck-d8e19">1</a></sup><sup></sup>  <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a></p>
<p id="fn-d8e34"><sup><a href="#fnbck-d8e34">2</a></sup><sup></sup><sup> </sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
<p id="fn-d8e50"><sup><a href="#fnbck-d8e50">3</a></sup><sup></sup><sup> </sup> <a href="https://fedlex.data.admin.ch/eli/cc/1966/1565_1621_1604" target="_blank">RS <b>916.40</b></a></p>
</div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Priorità strategiche</a>
</h1>
<div class="collapseable"> <p class="absatz ">Il Consiglio federale si attende da Identitas SA che:</p>
<dl>
<dt>2.1  </dt>
<dd>sia sempre pronta ad affrontare una situazione di crisi qualora insorgano epizoozie;</dd>
<dt>2.2  </dt>
<dd>garantisca, in qualità di fornitrice di prestazioni per la Confederazione, la gestione dei dati nei settori salute e traffico degli animali, sicurezza delle derrate alimentari, protezione degli animali, flussi delle sostanze e tracciabilità, nonché per altre applicazioni attinenti alla filiera agroalimentare; metta le informazioni e i dati acquisiti a disposizione dei Cantoni per le loro attività esecutive secondo quanto previsto dalla legislazione;</dd>
<dt>2.3  </dt>
<dd>fornisca prestazioni a terzi, sempre che ciò non pregiudichi l’adempimento del mandato di base;</dd>
<dt>2.4  </dt>
<dd>non provochi distorsioni della concorrenza nello svolgere il mandato di base e nell’utilizzare le informazioni e i dati acquisiti e in particolare rispetti il principio della parità di trattamento tra aziende e della neutralità concorrenziale statale;</dd>
<dt>2.5  </dt>
<dd>sostenga le istituzioni pubbliche e i privati in maniera innovativa, efficiente e adeguata alle esigenze della clientela e offra loro servizi di alta qualità orientati verso i più recenti progressi della tecnologia, che contribuiscono a ridurre il dispendio amministrativo di clienti e utenti e che sfruttano le possibilità generate dallo scambio dei dati;</dd>
<dt>2.6  </dt>
<dd>sia gestita secondo principi di economia aziendale, sia competitiva e operi in funzione della clientela; goda di una buona reputazione nell’opinione pubblica e, nei limiti delle sue possibilità economico-aziendali, persegua una strategia imprenditoriale sostenibile e fondata su principi etici; il Consiglio federale si attende inoltre che Identitas SA individui in particolare i settori dello sviluppo sostenibile su cui può esercitare un’influenza significativa, definisca gli obiettivi in base ai 17 obiettivi di sviluppo sostenibile e contribuisca così alla realizzazione dell’Agenda 2030 delle Nazioni Unite<sup><a href="#fn-d8e89" id="fnbck-d8e89">4</a></sup>;</dd>
<dt>2.7  </dt>
<dd>possieda un’adeguata copertura assicurativa per i rischi di responsabilità, in generale applichi un’opportuna gestione dei rischi basata sulla norma ISO 31000<sup><a href="#fn-d8e103" id="fnbck-d8e103">5</a></sup>, verifichi periodicamente i suoi concetti di analisi, controllo e gestione dei rischi provvedendo ai necessari adeguamenti; il Consiglio federale si aspetta inoltre che la società disponga di un sistema di compliance basato sulla norma ISO 37301 nonché di un sistema di gestione della continuità operativa; Infinitas SA informa la Confederazione, nella sua veste di proprietaria, sui principali rischi imprenditoriali e sulle priorità nel Compliance-Management.</dd>
</dl>
<div class="footnotes">
<p id="fn-d8e89"><sup><a href="#fnbck-d8e89">4</a></sup><sup></sup><sup> </sup><sup> </sup>«Trasformare il nostro mondo: l’Agenda 2030 per uno sviluppo sostenibile», risoluzione 70/1 adottata il 25 sett. 2015 dall’Assemblea Generale delle Nazioni Unite, https://ggim.un.org/documents/A_Res_70_1_f.pdf</p>
<p id="fn-d8e103"><sup><a href="#fnbck-d8e103">5</a></sup><sup></sup><sup> </sup><sup> </sup>Le norme possono essere consultate gratuitamente oppure ordinate a pagamento presso l’Associazione svizzera di normalizzazione (SNV), Sulzerallee 70, <i>8404 </i>Winterthur; www.snv.ch.</p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Obiettivi finanziari</a>
</h1>
<div class="collapseable"> <p class="absatz ">Il Consiglio federale si attende da Identitas SA che</p>
<section id="lvl_3/lvl_3_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_1">3.1 Economicità</a>
</h2>
<div class="collapseable"> <dl>
<dt>– </dt>
<dd>svolga il mandato di base della Confederazione e le prestazioni fornite ad altri clienti secondo principi economico-aziendali e impieghi le risorse in modo redditizio ed efficace.</dd>
</dl>
</div></section><section id="lvl_3/lvl_3_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_2">3.2 Finanziamento</a>
</h2>
<div class="collapseable"> <dl>
<dt>– </dt>
<dd>nell’ambito del mandato di base garantisca che i costi per la gestione, la manutenzione e lo sviluppo della banca dati sul traffico di animali siano coperti integralmente dagli emolumenti fissati dal Consiglio federale, senza accumulare a lungo termine riserve non necessarie all’attività;</dd>
<dt>– </dt>
<dd>applichi, per prestazioni commerciali a favore di terzi, prezzi con cui si possano coprire almeno i costi ed escluda in maniera comprovabile un sovvenzionamento trasversale delle prestazioni a favore di terzi con le risorse previste dal mandato di base; che presenti un conto settoriale in conformità con lo standard contabile Swiss GAAP FER della Fondazione per le raccomandazioni in materia di contabilità e presentazione dei conti<sup><a href="#fn-d8e139" id="fnbck-d8e139">6</a></sup>;</dd>
<dt>– </dt>
<dd>non raccolga capitali di terzi a lungo termine e, per rimanere operativa per due mesi in caso di crisi, costituisca una riserva di liquidità integralmente finanziata di 1,2 milioni di franchi a copertura dei rischi di epizoozie definiti dalla Confederazione.</dd>
</dl>
<div class="footnotes"><p id="fn-d8e139"><sup><a href="#fnbck-d8e139">6</a></sup><sup></sup>   <a href="http://www.fer.ch" target="_blank">
				www.fer.ch
			</a></p></div>
</div></section><section id="lvl_3/lvl_3_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_3">3.3 Risultato economico</a>
</h2>
<div class="collapseable"> <dl>
<dt>– </dt>
<dd>ottenga un risultato economico positivo durante il periodo di validità dei presenti obiettivi strategici;</dd>
<dt>– </dt>
<dd>punti, sul lungo periodo, alla realizzazione di un risultato equilibrato nei settori finanziati tramite emolumenti o tributi simili;</dd>
<dt>– </dt>
<dd>la cifra d’affari realizzata con le prestazioni commerciali della voce «altri incarichi» non superi il 50 per cento del totale; la Confederazione può limitare ulteriormente questa quota qualora gli obiettivi strategici per i compiti che le sono delegati per legge fossero pregiudicati a causa delle prestazioni commerciali che rientrano nella voce «altri incarichi».</dd>
</dl>
</div></section><section id="lvl_3/lvl_3_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_4">3.4 Utilizzo degli utili, riserve e investimenti</a>
</h2>
<div class="collapseable"> <dl>
<dt>– </dt>
<dd>costituisca le riserve necessarie prima di pagare i dividendi e finanzi i suoi investimenti con risorse autogenerate (<i>cash flow</i>) o nel quadro di cooperazioni; non è consentito il versamento di dividendi con ricavi da emolumenti;</dd>
<dt>– </dt>
<dd>Le riserve di utili della voce Mandato di base Confederazione vanno limitate al minimo necessario all’esercizio aziendale e possono ammontare al massimo a 9 milioni di franchi.</dd>
</dl>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Obiettivi relativi alla politica del personale e previdenziale</a>
</h1>
<div class="collapseable"> <p class="absatz ">Il Consiglio federale si attende da Identitas SA che</p>
<dl>
<dt>4.1  </dt>
<dd>persegua una politica del personale lungimirante, socialmente responsabile, trasparente e affidabile a garanzia delle sue funzioni e offra condizioni di lavoro appetibili per tutte le fasce d’età che garantiscano la sua competitività; che crei un contesto lavorativo stimolante per il rendimento e lo sviluppo personale;</dd>
<dt>4.2  </dt>
<dd>rispetti le direttive del Consiglio federale sulla gestione delle retribuzioni dei quadri superiori di imprese e istituti vicini alla Confederazione sancite negli statuti;</dd>
<dt>4.3  </dt>
<dd>segua una prassi dirigenziale fondata sulla stima che promuova la produttività e crei fiducia attraverso la comunicazione interna ed esterna;</dd>
<dt>4.4  </dt>
<dd>integri i presenti obiettivi strategici negli obiettivi di prestazione annuali per il personale e ne tenga conto ai fini della valutazione;</dd>
<dt>4.5  </dt>
<dd>aumenti le quote di donne nel Consiglio di amministrazione e nel Consiglio di direzione e promuova tra i rispettivi membri un’adeguata rappresentanza delle lingue ufficiali;</dd>
<dt>4.6  </dt>
<dd>sfrutti, se possibile, il potenziale di manodopera indigeno;</dd>
<dt>4.7  </dt>
<dd>metta a disposizione, nei limiti delle sue possibilità, posti di formazione professionale di base e altri posti di formazione adeguati;</dd>
<dt>4.8  </dt>
<dd>orienti il livello delle prestazioni dei propri piani previdenziali a quello dell’Amministrazione federale e ripartisca equamente gli oneri fra assicurati e datore di lavoro; informi il Consiglio federale in merito alle misure di risanamento previste in caso di copertura insufficiente.</dd>
</dl>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Cooperazioni e partecipazioni</a>
</h1>
<div class="collapseable"> <dl>
<dt>5.1  </dt>
<dd>Nell’ambito delle sue competenze giuridiche e delle sue possibilità in termini di risorse finanziarie e umane, Identitas SA può instaurare cooperazioni, quali partecipazioni, alleanze, fondazione di società o altre forme di collaborazione, se contribuiscono a consolidare il suo valore d’impresa in maniera duratura e ad adempiere il mandato di base.</dd>
<dt>5.2  </dt>
<dd>Le cooperazioni devono contribuire al raggiungimento dei presenti obiettivi strategici, essere ben gestibili sul piano dirigenziale e tenere sufficientemente conto degli aspetti del rischio e della reputazione. </dd>
</dl>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Adeguamento degli obiettivi strategici</a>
</h1>
<div class="collapseable"> <p class="absatz ">All’occorrenza e previa consultazione di Identitas SA, il Consiglio federale si riserva il diritto di adeguare i presenti obiettivi strategici.</p>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Rendiconto</a>
</h1>
<div class="collapseable"> <dl>
<dt>7.1  </dt>
<dd>Il Consiglio federale si attende da Identitas SA che scambi regolarmente informazioni con i rappresentanti della Confederazione, soprattutto nell’ambito degli incontri, almeno semestrali, con i proprietari.</dd>
<dt>7.2  </dt>
<dd>Alla chiusura di ogni esercizio, il Consiglio di amministrazione di Identitas SA fornisce al Consiglio federale un rendiconto scritto sul grado di raggiungimento dei presenti obiettivi strategici. Identitas SA rileva i dati e gli indicatori necessari a tal fine.</dd>
</dl>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">23 agosto 2023</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p class="abstand1seite "></p>
</div></section></main>
</div></body>
</html>
