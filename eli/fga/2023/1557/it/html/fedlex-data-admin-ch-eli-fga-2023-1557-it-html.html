<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1557-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Pubblicazione del Tribunale penale federale (Corte penale)<br>Causa Ministero pubblico della Confederazione e accusatrice privata contro Atef Snoussi (SK.2023.18)</h1>
<p>A Simona Danailova, cittadina bulgara nata il 21 gennaio 1995, ultimo indirizzo conosciuto: Rue Daniel-Jean-Richard 21, 2300 La Chaux-de-Fonds (NE), con domicilio attuale sconosciuto, viene notificata la seguente sentenza della Corte penale del Tribunale penale federale del 21 giugno 2023.</p>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Sentenza del 21 giugno 2023</a>
</h1>
<div class="collapseable">
<p>[…]</p>
<p><b>La Corte pronuncia:</b></p>
<dl>
<dt>
<b>I.</b><b> </b>
</dt>
<dd><b>Abbandono, assoluzione, condanne, pene e espulsione</b></dd>
<dt>1. </dt>
<dd>La procedura aperta contro Atef Snoussi per titolo di messa in circolazione di monete false per i cinque casi repertaoriati ai n. da 127a a 127e UCMF (capo di accusa 1.2) è abbandonata.</dd>
<dt>2. </dt>
<dd>Atef Snoussi è prosciolto dai seguenti capi d’accusa:<dl>
<dt>2.1. </dt>
<dd>messa in circolazione di monete false (art. 242 cpv. 1 CP) concernente sette contraffazioni di CHF 100.– e tre contraffazioni di CHF 50.– fabbricate in correità (capo di accusa 1.2);</dd>
<dt>2.2. </dt>
<dd>truffa (art. 146 CP) e tentatitvo di truffa (art. 146 CP in combinato disposto con l’art. 22 CP) commesse posteriormente al 7 agosto 2018 (capi di accusa da 1.2 a 1.4);</dd>
<dt>2.3. </dt>
<dd>riciclaggio di denaro (art. 305<sup>bis</sup> n. 1 CP) di una somma superiore a CHF 1994.70 (capo di accusa 1.5).</dd>
</dl>
</dd>
<dt>3. </dt>
<dd>Atef Snoussi è riconosciuto colpevole dei seguenti reati:<dl>
<dt>3.1. </dt>
<dd>contraffazione di monete (art. 240 cpv. 1 CP; 502 contraffazioni secondo il capo di accusa 1.1);</dd>
<dt>3.2. </dt>
<dd>messa in circolazione di monete false (art. 242 cpv. 1 CP; 487 contraffazioni secondo i capi di accusa 1.2 e 1.3);</dd>
<dt>3.3. </dt>
<dd>truffa per mestiere (art. 146 cpv. 2 CP) commesa tra il novembre 2015 e il 7 agosto 2018 (capi di accusa da 1.2 a 1.4);</dd>
<dt>3.4. </dt>
<dd>riciclaggio di denaro (art. 305<sup>bis</sup> n. 1 CP) di una somma di CHF 1994.70 (capo di accusa 1.5);</dd>
<dt>3.5. </dt>
<dd>violazione dell’articolo 19<i>a</i> n. 1 LStup in relazione con l’articolo 19 capoverso 1 LStup (capo di accusa 1.6).</dd>
</dl>
</dd>
</dl>
<p>[omissis]</p>
<dl>
<dt>
<b>II.</b><b> </b>
</dt>
<dd><b>Confische e distruzioni</b></dd>
</dl>
<p>[omissis]</p>
<dl>
<dt>
<b>III.</b><b> </b>
</dt>
<dd><b>Spese procedurali</b></dd>
</dl>
<p>[omissis]</p>
<dl>
<dt>
<b>IV.</b><b> </b>
</dt>
<dd><b>Indennità per detenzione eccessiva</b></dd>
</dl>
<p>[omissis]</p>
<dl>
<dt>
<b>V.</b><b> </b>
</dt>
<dd><b>Retribuzione del difensore d’ufficio e rimborso (art. 135 CPP)</b></dd>
</dl>
<p>[omissis]</p>
<p>[…]</p>
<p class=" man-font-style-italic ">Informazione sui rimedi giuridici</p>
<p class="untertit man-font-weight-bold ">Appello alla Corte d’appello del Tribunale penale federale</p>
<p>L’appello contro le sentenze della Corte penale del Tribunale penale federale che pongono fine, in tutto o in parte, al procedimento va annunciato alla Corte penale del Tribunale penale federale <b>entro 10 giorni </b>dalla comunicazione della sentenza, per scritto oppure oralmente (art. 399 cpv. 1 in relazione con l’art. 398 cpv. 1 CPP; art. 38<i>a</i> LOAP).</p>
<p>La Corte d’appello può esaminare per estenso tutti i punti impugnati. Mediante l’appello si possono censurare: le violazioni del diritto, compreso l’eccesso e l’abuso del potere di apprezzamento e la denegata o ritardata giustizia, l’accertamento inesatto o incompleto dei fatti, come pure l’inadeguatezza (art. 398 cpv. 2 e 3 CPP).</p>
<p>La parte che ha annunciato il ricorso in appello inoltra una dichiarazione scritta d’appello <b>entro 20 giorni</b> dalla notificazione della sentenza motivata alla Corte d’appello del Tribunale penale federale. Nella dichiarazione precisa se intende impugnare l’intera sentenza o soltanto sue parti, in che modo domanda sia modificata la sentenza di primo grado e le sue istanze probatorie. Se vengono impugnate soltanto parti della sentenza, deve essere precisato, in modo vincolante, su quali aspetti verte l’appello (art. 399 cpv. 3 e 4 CPP).Recours à la Cour des plaintes du Tribunal pénal fédéral</p>
<p class="untertit man-font-weight-bold ">Reclamo alla Corte dei reclami penali del Tribunale penale federale</p>
<p>Il reclamo contro la decisione che fissa la retribuzione del difensore d’ufficio deve essere presentato e motivato per scritto <b>entro 10 giorni</b> alla Corte dei reclami penali del Tribunale penale federale (art. 135 cpv. 3 lett. a e art. 396 cpv. 1 CPP; art. 37 cpv. 1 LOAP).</p>
<p>Mediante il reclamo si possono censurare: la violazione del diritto, compreso l’eccesso e l’abuso del potere di apprezzamento e la denegata o ritardata giustizia, l’accertamento inesatto o incompleto dei fatti, come pure l’inadeguatezza (art. 393 cpv. 2 CPP).</p>
<p class="untertit man-font-weight-bold ">Rispetto dei termini</p>
<p>Le istanze o memorie devono essere consegnate al più tardi l’ultimo giorno del termine presso l’autorità penale oppure, all’indirizzo di questa, presso la posta svizzera, una rappresentanza diplomatica o consolare svizzera oppure, qualora provengano da persone in stato di carcerazione, alla direzione dello stabilimento (art. 91 cpv. 2 CPP).</p>
<p>La pubblicazione ufficiale è fatta in applicazione dell’articolo 88 capoverso 1 lettera b CPP in relazione con l’articolo 69 LOAP. La notificazione è considerata avvenuta il giorno della sua pubblicazione (art. 88 cpv. 2 CPP).</p>
<p></p>
<div class="table"><table border="1">
			
			
			<tr>
				
				
				<td>
					
					<p>28 giugno 2023</p>
				</td>
				<td>
					
					<p>In nome della Corte penale</p>
					<p>David Bouverat<br>Presidente del Collegio giudicante</p>
				</td>
			</tr>
		</table></div>
<p></p>
</div></section></main>
</div></body>
</html>
