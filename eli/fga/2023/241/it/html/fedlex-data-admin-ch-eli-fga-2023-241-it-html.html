<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-241-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Istruzioni <br>sull’organizzazione della condotta in materia di politica di sicurezza del Consiglio federale</h1>
<p>del 25 gennaio 2023</p>
</div>
<div id="preamble">
<p>Il Consiglio federale svizzero,</p>
<p>visto l’articolo 30 della legge federale del 21 marzo 1997<sup><a href="#fn-d6e16" id="fnbck-d6e16">1</a></sup> sulle misure per la salvaguardia della sicurezza interna; <br>visto l’articolo 55 della legge del 21 marzo 1997<sup><a href="#fn-d6e28" id="fnbck-d6e28">2</a></sup> sull’organizzazione del Governo e dell’Amministrazione (LOGA),</p>
<p>emana le istruzioni seguenti:</p>
<div class="footnotes">
<p id="fn-d6e16"><sup><a href="#fnbck-d6e16">1</a></sup>  <a href="https://fedlex.data.admin.ch/eli/cc/1998/1546_1546_1546" target="_blank">RS <b>120</b></a></p>
<p id="fn-d6e28"><sup><a href="#fnbck-d6e28">2</a></sup>  <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
</div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Delegazione Sicurezza</a>
</h1>
<div class="collapseable"> <section id="lvl_1/lvl_1_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_1"><b>1.1</b><b></b> <b></b>Composizione</a>
</h2>
<div class="collapseable"> <p><sup>1</sup> La Delegazione Sicurezza (DelSic) è una delegazione del Consiglio federale secondo l’articolo 23 LOGA.</p>
<p><sup>2</sup> Si compone:</p>
<dl>
<dt>a. </dt>
<dd>del capo del Dipartimento federale della difesa, della protezione della popolazione e dello sport (DDPS);</dd>
<dt>b.  </dt>
<dd>del capo del Dipartimento federale di giustizia e polizia;</dd>
<dt>c.  </dt>
<dd>del capo del Dipartimento federale degli affari esteri (DFAE).</dd>
<dt>
<sup>3</sup> È presieduta dal capo del DDPS.</dt>
<dd class="clearfix"></dd>
</dl>
</div></section><section id="lvl_1/lvl_1_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_2"><b>1.2</b> Compiti</a>
</h2>
<div class="collapseable"> <p><sup>1</sup> La DelSic ha i compiti seguenti:</p>
<dl>
<dt>a. </dt>
<dd>valuta la situazione in materia di politica di sicurezza;</dd>
<dt>b. </dt>
<dd>coordina affari interdipartimentali in materia di politica di sicurezza; </dd>
<dt>c. </dt>
<dd>affida mandati al Comitato ristretto Sicurezza (CrS); </dd>
<dt>d. </dt>
<dd>può preparare affari in materia di politica di sicurezza per le decisioni del Consiglio federale.</dd>
</dl>
<p><sup>2</sup> Può coinvolgere il CrS in situazioni di crisi e affidargli compiti di coordinamento.</p>
</div></section><section id="lvl_1/lvl_1_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_3"><b>1.3</b> Segreteria</a>
</h2>
<div class="collapseable"> <p><sup>1</sup> La Segreteria generale del DDPS gestisce la segreteria della DelSic. È responsabile della convocazione, dell’ordine del giorno e del verbale. </p>
<p><sup>2</sup> I dipartimenti comunicano al segretario gli affari da trattare nella DelSic e garantiscono che il Consiglio federale sia informato tempestivamente sui risultati delle deliberazioni in seno alla DelSic.</p>
<p><sup>3</sup> La segreteria della DelSic trasmette alla Delegazione delle Commissioni della gestione la convocazione, l’ordine del giorno e il verbale. </p>
</div></section><section id="lvl_1/lvl_1_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_4"><b>1.4</b> Sedute </a>
</h2>
<div class="collapseable"> <p><sup>1</sup> La DelSic si riunisce secondo necessità, ma almeno quattro volte all’anno.</p>
<p><sup>2</sup> Partecipano permanentemente alle sedute della DelSic:</p>
<dl>
<dt>a. </dt>
<dd>il direttore del Servizio delle attività informative della Confederazione (SIC);</dd>
<dt>b. </dt>
<dd>il portavoce del Consiglio federale; </dd>
<dt>c.  </dt>
<dd>il segretario. </dd>
</dl>
<p><sup>3</sup> Ciascun membro della DelSic è autorizzato a farsi accompagnare alle sedute da una o due persone del proprio dipartimento. </p>
<p><sup>4</sup> Se necessario, la DelSic può coinvolgere altre persone.</p>
</div></section><section id="lvl_1/lvl_1_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_1/lvl_1_5"><b>1.5</b> Coordinamento con i Cantoni</a>
</h2>
<div class="collapseable"> <p><sup>1</sup> La necessità di coordinamento con i Cantoni è chiarita durante ogni seduta della DelSic.</p>
<p><sup>2</sup> Il coordinamento è effettuato attraverso la piattaforma politica della Rete integrata Svizzera per la sicurezza (RSS). </p>
</div></section>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Comitato ristretto Sicurezza</a>
</h1>
<div class="collapseable"> <section id="lvl_2/lvl_2_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_1"><b>2.1</b><b></b> <b></b>Composizione</a>
</h2>
<div class="collapseable"> <p><sup>1</sup> Il CrS si compone dei seguenti membri permanenti:</p>
<dl>
<dt>a. </dt>
<dd>il segretario di Stato del DFAE;</dd>
<dt>b. </dt>
<dd>il direttore del SIC;</dd>
<dt>c. </dt>
<dd>il capo della Politica di sicurezza DDPS;</dd>
<dt>d. </dt>
<dd>il direttore dell’Ufficio federale di polizia. </dd>
</dl>
<p><sup>2</sup> Se necessario i membri possono farsi rappresentare.</p>
<p><sup>3</sup> Sono membri non permanenti del CrS un rappresentate della Conferenza dei comandanti delle polizie cantonali della Svizzera (CCPCS) e il delegato RSS. </p>
<p><sup>4</sup> Se necessario il CrS può consultare altre persone dell’Amministrazione o di servizi esterni. </p>
<p><sup>5</sup> Il capo della Politica di sicurezza DDPS detiene la presidenza.</p>
</div></section><section id="lvl_2/lvl_2_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_2"><b>2.2</b><b></b> <b></b>Compiti</a>
</h2>
<div class="collapseable"> <p><sup>1</sup> Il CrS è competente per la rappresentazione e la valutazione della situazione rilevante per la politica di sicurezza e l’individuazione tempestiva di sfide nel contesto della politica di sicurezza. Il SIC coordina con la rete informativa integrata la valutazione comune della situazione; al riguardo tiene conto delle conoscenze e delle valutazioni dei servizi rappresentati nel CrS. </p>
<p><sup>2</sup> Il CrS coordina affari a livello di politica di sicurezza nonché a livello operativo e provvede a coinvolgere i servizi interessati.</p>
<p><sup>3</sup> I servizi rappresentati nel CrS hanno il diritto di sottoporre proposte alla DelSic; al riguardo coinvolgono gli altri membri. </p>
<p><sup>4</sup> La CrS si riunisce secondo necessità, ma almeno sei volte all’anno. </p>
</div></section><section id="lvl_2/lvl_2_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_3"><b>2.3</b><b></b> <b></b>Segreteria</a>
</h2>
<div class="collapseable"> <p><sup>1</sup> Il DDPS gestisce la segreteria del CrS. La segreteria è diretta dal segretario della DelSic. </p>
<p><sup>2</sup> Il segretario dirige un gruppo di coordinamento composto di un rappresentante ciascuno dei servizi del CrS. Il gruppo di coordinamento è competente per la preparazione e l’ulteriore elaborazione delle sedute sotto il profilo amministrativo e materiale.</p>
<p><sup>3</sup> La segreteria trasmette il verbale delle sedute alla Delegazione delle Commissioni della gestione. </p>
</div></section><section id="lvl_2/lvl_2_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_2/lvl_2_4"><b>2.4</b><b></b> <b></b>Collaborazione con i Cantoni</a>
</h2>
<div class="collapseable"> <p><sup>1</sup> Un rappresentante della CCPCS nonché il delegato della RSS sono convocati alle sedute del CrS nelle quali sono trattati affari cantonali, ma almeno due volte all’anno. </p>
<p><sup>2</sup> Il rappresentante della CCPCS nonché il delegato della RSS ricevono l’ordine del giorno di tutte le sedute del CrS. Per motivi di segretezza è possibile rimuovere trattande dall’ordine del giorno.</p>
<p><sup>3</sup> Se necessario il CrS può invitare alle sedute altri rappresentanti dei Cantoni.</p>
</div></section>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Entrata in vigore </a>
</h1>
<div class="collapseable"> <p>Le presenti istruzioni entrano in vigore il 1° marzo 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>25 gennaio 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main>
</div></body>
</html>
