<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-505-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Decreto del 10 febbraio 2023 del Tribunale penale federale (Corte penale)</h1>
<p>nella causa Ministero pubblico della Confederazione e Dipartimento federale delle finanze DFF contro<i> Francis Anna Maria Alfons Van den Plas</i> (SK.2022.14)</p>
<p><b>Il Giudice unico pronuncia:</b></p>
<dl>
<dt>1. </dt>
<dd>La pena pecuniaria di 360 aliquote giornaliere di 100 franchi e la multa di 20 000 franchi inflitte nei confronti di <i>Francis Anna Maria Alfons Van den Plas</i> mediante la decisione penale emessa dal Dipartimento federale delle finanze del 21 febbraio 2018, sono commutate in una pena detentiva sostitutiva di 90 giorni ciascuna, per un totale di 180 giorni. </dd>
<dt>2. </dt>
<dd>Il Canton Berna è designato quale Cantone d’esecuzione.</dd>
<dt>3. </dt>
<dd>Le spese procedurali pari a 1500 franchi sono poste a carico di <i>Francis Anna Maria Alfons Van den Plas.</i>
</dd>
<dt>4. </dt>
<dd>Questo decreto viene comunicato per scritto al Ministero pubblico della Confederazione e al Dipartimento federale delle finanze, Segreteria generale. </dd>
<dt>5. </dt>
<dd>Il dispositivo di questo decreto viene pubblicato nel Foglio federale svizzero.</dd>
</dl>
<p class=" man-font-style-italic ">Informazione sui rimedi giuridici</p>
<p class="untertit man-font-weight-bold ">Reclamo alla Corte dei reclami penali del Tribunale penale federale</p>
<p>Il reclamo contro i decreti e le ordinanze, nonché gli atti procedurali della Corte penale del Tribunale penale federale, eccettuate le decisioni ordinatorie, deve essere presentato e motivato per scritto <b>entro 10 giorni</b> alla Corte dei reclami penali del Tribunale penale federale, Viale Stefano Franscini 7, CH-6500 Bellinzona (art. 393 cpv. 1 lett. b e art. 396 cpv. 1 CPP; art. 37 cpv. 1 LOAP).</p>
<p>Mediante il reclamo si possono censurare: la violazione del diritto, compreso l’eccesso e l’abuso del potere di apprezzamento e la denegata o ritardata giustizia, l’accertamento inesatto o incompleto dei fatti, come pure l’inadeguatezza (art. 393 cpv. 2 CPP).</p>
<p class="untertit man-font-weight-bold ">Estratto dalla Legge federale sul diritto penale amministrativo del 22 marzo 1974 (DPA; RS <i>313.0</i>)</p>
<p>L’imputato, se si presenta o è catturato, può chiedere la restituzione in pristino all’ultima autorità giudicante entro 30 giorni dacché fu informato del decreto penale, della decisione penale o della sentenza (art. 103 cpv. 2 DPA).</p>
<p>Se la richiesta è presentata in tempo utile, è applicata la procedura ordinaria (art. 103 cpv. 3 DPA).</p>
<p class="untertit man-font-weight-bold ">Rispetto dei termini</p>
<p>Le istanze o memorie devono essere consegnate al più tardi l’ultimo giorno del termine presso l’autorità penale oppure, all’indirizzo di questa, presso la posta svizzera, una rappresentanza diplomatica o consolare svizzera oppure, qualora provengano da persone in stato di carcerazione, alla direzione dello stabilimento (art. 91 cpv. 2 CPP).</p>
<p></p>
<div class="table"><table border="1">
			
			
			<tr>
				
				<td>
					
					<p>28 febbraio 2023</p>
				</td>
				<td>
					
					<p>In nome della Corte penale del Tribunale penale federale</p>
					<p>Il Giudice unico: Martin Stupf<br>Il Cancelliere: Hanspeter Lukács</p>
				</td>
			</tr>
		</table></div>
</div></div></body>
</html>
