<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1043-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione<br>relativa all’attribuzione dei mandati di prestazioni nel campo della medicina altamente specializzata (MAS): <br>neurologia, neurochirurgia e neuroradiologia complesse – diagnostica prechirurgica dell’epilessia (fase II)</h1>
<p>del 9 marzo 2023</p>
</div>
<div id="preamble">
<p>In occasione della seduta del 9 marzo 2023, l’organo decisionale previsto dalla Convenzione intercantonale sulla medicina altamente specializzata (Organo decisionale MAS), dopo aver preso visione della proposta dell’Organo scientifico MAS e conformemente all’articolo 39 capoverso 2<sup>bis </sup>della legge federale sull’assicurazione malattie del 18 marzo 1994 (LAMal; RS <i>832.10</i>) e all’articolo 3 capoversi 3, 4 e 5 della Convenzione intercantonale sulla medicina altamente specializzata (CIMAS), ha deciso quanto segue:</p>
<p class="untertit man-font-weight-bold ">1. Attribuzione</p>
<p>La diagnostica prechirurgica dell’epilessia (fase II) è stata assegnata alla medicina altamente specializzata con decisione del 22 ottobre 2015, pubblicata il 10 novembre 2015. Le corrispondenti prestazioni sono attribuite ai seguenti centri ospedalieri:</p>
<dl>
<dt>– </dt>
<dd>Insel Gruppe AG, Inselspital, Universitätsspital Bern</dd>
<dt>– </dt>
<dd>Les hôpitaux universitaires de Genève</dd>
<dt>– </dt>
<dd>Klinik Lengg AG, Zurigo<sup><a href="#fn-d6e35" id="fnbck-d6e35">1</a></sup> (mandato di prestazioni con onere particolare, vedi punto 4)</dd>
</dl>
<p>La decisione costituisce parte integrante dell’elenco dei centri ospedalieri comune dei Cantoni aderenti alla Convenzione, predisposto ai sensi dell’articolo 39 LAMal in combinato disposto con l’articolo 3 capoverso 4 CIMAS.</p>
<p class="untertit man-font-weight-bold ">2. Esigenze</p>
<p>Per l’attribuzione del mandato di prestazioni, i centri sopra elencati devono soddisfare esigenze settoriali specifiche definite dall’Organo scientifico MAS sulla base dei criteri di pianificazione previsti dalla CIMAS e dei criteri di pianificazione del fabbisogno sanciti da LAMal e OAMal (vedi allegato I). </p>
<p>Tali esigenze devono essere rispettate in modo cumulativo per l’intera durata del mandato di prestazioni. Eventuali inosservanze possono condurre alla revoca del mandato.</p>
<p class="untertit man-font-weight-bold ">3. Oneri</p>
<p>I centri sopra elencati devono adempiere, per l’intera durata del mandato di prestazioni MAS, ai seguenti oneri:</p>
<dl>
<dt>a) </dt>
<dd>osservanza delle disposizioni dell’ordinanza del 27 giugno 1995 sull’assicurazione malattie (OAMal; RS <i>832.102</i>) riguardanti gli ospedali, incluse in particolare quelle entrate in vigore il 1° gennaio 2022;</dd>
<dt>b) </dt>
<dd>assunzione dei compiti previsti dal mandato e rispetto delle esigenze connesse;</dd>
<dt>c) </dt>
<dd>dovere di collaborazione per quanto riguarda il rispetto degli oneri e delle esigenze nonché le verifiche in merito alla loro osservanza;</dd>
<dt>d) </dt>
<dd>rendiconto al Segretariato di progetto MAS all’attenzione degli organi CIMAS:<dl>
<dt>a. </dt>
<dd>comunicazione immediata di eventuali scostamenti dalle esigenze qualitative e dei cambiamenti riguardanti la struttura o il personale suscettibili di influire sulla garanzia della qualità (p. es. ristrutturazioni, direzione clinica, responsabilità medica o infermieristica vacanti);</dd>
<dt>b. </dt>
<dd>inoltro annuale dei dati rilevati per il set di dati minimo MAS (vedi allegato II) inerenti alla qualità dei processi e dei risultati, incluso il numero di casi; i centri trasmettono in modo coordinato al Segretariato di progetto MAS i dati standardizzati direttamente comparabili e designano una persona a ciò preposta;</dd>
<dt>c. </dt>
<dd>stesura di un rapporto sulle attività d’insegnamento, perfezionamento e ricerca due e cinque anni dopo l’attribuzione delle prestazioni;</dd>
</dl>
</dd>
<dt>e) </dt>
<dd>allestimento e tenuta del registro nonché assunzione dei costi che ne derivano; i costi sono suddivisi tra tutti i centri che beneficiano di un’attribuzione MAS;</dd>
<dt>f) </dt>
<dd>rilevazione uniforme e trasmissione al registro delle informazioni previste dal set di dati minimo (vedi allegato II) per ciascun/ciascuna paziente MAS;</dd>
<dt>g) </dt>
<dd>attribuzione alla persona preposta alla gestione del registro dell’autorizzazione di trasmettere i dati rilevati al Segretariato di progetto MAS;</dd>
<dt>h) </dt>
<dd>svolgimento regolare di audit indipendenti dei dati rilevati nel registro ai fini di garanzia della qualità e assunzione dei relativi costi; i risultati degli audit sono resi noti agli organi CIMAS con esplicita menzione dei centri oggetto dei controlli.</dd>
</dl>
<p>Tali oneri devono essere rispettati in modo cumulativo per l’intera durata del mandato di prestazioni. Eventuali inosservanze possono condurre alla revoca del mandato.</p>
<p class="untertit man-font-weight-bold ">4. Onere particolare</p>
<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Il mandato di prestazioni è attribuito alla Klinik Lengg per sei anni con l’onere particolare che le esigenze in materia di insegnamento, perfezionamento e ricerca risultino soddisfatte entro due anni dall’attribuzione del mandato.</p>
<p class="untertit man-font-weight-bold ">5. Scadenza</p>
<p>Le decisioni di attribuzione giungono a scadenza il 31 dicembre 2029.</p>
<p class="untertit man-font-weight-bold ">6. Motivazione</p>
<p>Per la motivazione si rimanda al rapporto conclusivo «Rivalutazione – Neurologia, neurochirurgia e neuroradiologia complesse – Rapporto esplicativo per l’attribuzione delle prestazioni» del 20 aprile 2023.</p>
<p class="untertit man-font-weight-bold ">7. Entrata in vigore</p>
<p>La presente decisione entra in vigore il 1° gennaio 2024.</p>
<p class="untertit man-font-weight-bold ">8. Indicazione dei rimedi giuridici</p>
<p>Contro questa decisione è possibile interporre ricorso presso il Tribunale amministrativo federale entro 30 giorni dalla data di pubblicazione nel Foglio federale (art. 90<i>a </i>cpv. 2 della legge federale sull’assicurazione malattie del 18 marzo 1994 in combinato disposto con l’art. 12 della Convenzione intercantonale sulla medicina altamente specializzata).</p>
<p class="untertit man-font-weight-bold ">Precisazione per i fornitori di prestazioni esclusi dall’attribuzione</p>
<p>Ai fornitori di prestazioni esclusi dall’attribuzione viene notificata una decisione individuale separata contro la quale è possibile interporre ricorso entro 30 giorni presso il Tribunale amministrativo federale.</p>
<p class="untertit man-font-weight-bold ">Comunicazione e pubblicazione</p>
<p>Il rapporto conclusivo «Rivalutazione – Neurologia, neurochirurgia e neuroradiologia complesse – Rapporto esplicativo per l’attribuzione delle prestazioni» del 20 aprile 2023 può essere consultato sul sito internet della Conferenza svizzera delle direttrici e dei direttori cantonali della sanità (<a href="http://www.gdk-cds.ch" target="_blank">
				www.gdk-cds.ch
			</a>).</p>
<p>La presente decisione è pubblicata nel Foglio federale.</p>
<p></p>
<div class="table"><table border="1">
			
			
			<tr>
				
				<td>
					
					<p>25 aprile 2023</p>
				</td>
				<td>
					
					<p>Per l’Organo decisionale MAS:</p>
					<p>Il presidente, Mauro Poggia</p>
				</td>
			</tr>
		</table></div>
<p><br></p>
<div class="footnotes"><p id="fn-d6e35"><sup><a href="#fnbck-d6e35">1</a></sup> Il trattamento deve avvenire nell’ambito del Zentrum für Epileptologie und Epilepsiechirurgie (ZEE) in cooperazione con l’Universitätsspital Zürich e, per bambini e adolescenti, con il Kinderspital Zürich – Eleonorenstiftung.</p></div>
</div>
<div id="annex">
<section id="annex_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_I">Allegato I <br>alla decisione relativa all’attribuzione dei mandati di prestazioni nel campo della medicina altamente specializzata (MAS): neurologia, neurochirurgia e neuroradiologia complesse – diagnostica prechirurgica dell’epilessia (fase II)</a>
</h1>
<div class="collapseable">
<section id="annex_I/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u1">Esigenze specifiche del settore</a>
</h2>
<div class="collapseable">
<p class="untertit man-font-weight-bold ">Qualità della struttura</p>
<dl>
<dt>– </dt>
<dd>Disponibilità delle risorse umane e strutturali che consentano di trattare autonomamente eventuali complicanze, senza trasferimento ad altri centri.</dd>
<dt>– </dt>
<dd>Unità di terapia intensiva certificata (riconosciuta) dalla Società svizzera di medicina intensiva (SSMI) con competenze in medicina intensiva neurologica raggiungibile entro 30 minuti.</dd>
<dt>– </dt>
<dd>Se vengono trattati bambini/adolescenti: <dl>
<dt>– </dt>
<dd>assistenza, trattamento e cure a bambini/adolescenti adeguati all’età, prestati da medici specialisti e, per quanto possibile, nei corrispondenti reparti pediatrici o in collaborazione con questi;</dd>
<dt>– </dt>
<dd>unità di terapia intensiva associata all’ospedale pediatrico o partecipazione di un/una neuropediatra alla presa in carico.</dd>
</dl>
</dd>
</dl>
<p class="untertit man-font-weight-bold ">Qualità dei processi</p>
<dl>
<dt>– </dt>
<dd>Collaborazione interdisciplinare e flussi di pazienti gestiti secondo procedure operative standard (SOP) definite e formalizzate.</dd>
</dl>
<p class="untertit man-font-weight-bold ">Attività d’insegnamento, perfezionamento e ricerca</p>
<dl>
<dt>– </dt>
<dd>Rispetto delle esigenze fissate dall’Organo scientifico MAS in materia di insegnamento, perfezionamento e ricerca (vedi allegato III).</dd>
</dl>
</div></section><section id="annex_I/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u2">Esigenze specifiche del sottosettore</a>
</h2>
<div class="collapseable">
<p class="untertit man-font-weight-bold ">Requisiti istituzionali</p>
<dl>
<dt>– </dt>
<dd>Riconoscimento ISFM quale centro di perfezionamento professionale di categoria A in neurologia (titolo di specializzazione medica) o cooperazione formalizzata, ossia disciplinata contrattualmente<sup><a href="#fn-d6e202" id="fnbck-d6e202">2</a></sup> con un centro di perfezionamento professionale di categoria A in neurologia (titolo di specializzazione medica) riconosciuto dall’ISFM.</dd>
<dt>– </dt>
<dd>Cooperazione disciplinata contrattualmente<sup><a href="#fn-d6e213" id="fnbck-d6e213">3</a></sup> con almeno un centro di chirurgia dell’epilessia secondo il capitolo 8 del rapporto conclusivo del 20 aprile 2023.</dd>
<dt>– </dt>
<dd>Se vengono trattati bambini/adolescenti: <dl>
<dt>– </dt>
<dd>scambi interdisciplinari formali (secondo documentazione SOP aggiornata e consultabile);</dd>
<dt>– </dt>
<dd>il/la neuropediatra ha la responsabilità delle cure preliminari e successive in collaborazione con il centro di chirurgia dell’epilessia (centro partner secondo il capitolo 8 del rapporto conclusivo del 20 aprile 2023).</dd>
</dl>
</dd>
</dl>
<p class="untertit man-font-weight-bold ">Funzioni direttive</p>
<dl>
<dt>– </dt>
<dd>Il centro è diretto congiuntamente da un neurologo/una neurologa<sup><a href="#fn-d6e237" id="fnbck-d6e237">4</a></sup> e un neurochirurgo/una neurochirurga<sup><a href="#fn-d6e244" id="fnbck-d6e244">5</a></sup> (co-direzione) assunti almeno a livello di capoclinica e con venia docendi/legendi (libera docenza, abilitazione).</dd>
<dt>– </dt>
<dd>Il centro dispone di un sostituto/una sostituta designato/a del neurologo/della neurologa con funzioni direttive che, fatta eccezione per la venia docendi/legendi (libera docenza, abilitazione), soddisfa gli stessi requisiti [vedi nota a piè di pagina n. 4, esclusa lettera c)].</dd>
<dt>– </dt>
<dd>Il centro dispone di un sostituto/una sostituta designato/a del neurochirurgo/della neurochirurga con funzioni direttive che, fatta eccezione per la venia docendi/legendi (libera docenza, abilitazione), soddisfa gli stessi requisiti [vedi nota a piè di pagina n. 5, esclusa lettera g)].</dd>
</dl>
<p class="untertit man-font-weight-bold ">Figure professionali</p>
<dl>
<dt>– </dt>
<dd>Neurologo/neurologa (medico specialista in neurologia o titolo equivalente) a disposizione 24 ore su 24 / 7 giorni su 7<sup><a href="#fn-d6e264" id="fnbck-d6e264">6</a></sup>
</dd>
<dt>– </dt>
<dd>Personale infermieristico formato o specialista in diagnostica neurofisiologica che si occupa 24 ore su 24 / 7 giorni su 7 del reparto di monitoraggio intensivo video-EEG</dd>
<dt>– </dt>
<dd>Neurochirurgo/neurochirurga (medico specialista in neurochirurgia o titolo equivalente) a disposizione 24 ore su 24 / 7 giorni su 7<sup><a href="#fn-d6e277" id="fnbck-d6e277">7</a></sup>
</dd>
<dt>– </dt>
<dd>Neurochirurgo/neurochirurga (medico specialista in neurochirurgia o titolo equivalente<sup>7</sup>) esperto/a con conoscenze, competenze ed esperienza in diagnostica prechirurgica dell’epilessia e in terapia interventistica per epilessia facente parte del team o associato/a contrattualmente<sup><a href="#fn-d6e289" id="fnbck-d6e289">8</a></sup>
</dd>
<dt>– </dt>
<dd>Neuroradiologo/neuroradiologa diagnostico/a (medico specialista in radiologia con formazione approfondita in neuroradiologia diagnostica o titolo equivalente) facente parte del team o associato/a contrattualmente</dd>
<dt>– </dt>
<dd>Neuroradiologo/neuroradiologa invasivo/a (medico specialista in radiologia con formazione approfondita in neuroradiologia invasiva o titolo equivalente) a disposizione (per l’esecuzione di test Wada)</dd>
<dt>– </dt>
<dd>Neuropsicologo/neuropsicologa (specialista in neuropsicologia riconosciuto/a dall’Associazione svizzera delle neuropsicologhe e dei neuropsicologi o titolo equivalente) facente parte del team o associato/a contrattualmente</dd>
<dt>– </dt>
<dd>Medico nucleare (medico specialista in medicina nucleare o titolo equivalente) a disposizione</dd>
<dt>– </dt>
<dd>Psicoterapeuta (medico specialista in psichiatria e psicoterapia o titolo equivalente) con particolare esperienza nel trattamento di epilessie e disturbi dissociativi a disposizione</dd>
<dt>– </dt>
<dd>Assistente sociale a disposizione</dd>
<dt>– </dt>
<dd>Le seguenti figure professionali devono essere a disposizione per l’esecuzione di trattamenti complessi per epilessie: <dl>
<dt>– </dt>
<dd>ergoterapista</dd>
<dt>– </dt>
<dd>logopedista</dd>
<dt>– </dt>
<dd>fisioterapista</dd>
</dl>
</dd>
<dt>– </dt>
<dd>Se vengono trattati bambini/adolescenti: neuropediatra (medico specialista in pediatria con formazione approfondita in neuropediatria o titolo equivalente) con attestato di capacità SGKN/SSNC in EEG/epilettologia o certificazione corrispondente riconosciuta dalla SGKN/SSNC facente parte del team o associato/a con contratto scritto per gli accertamenti su bambini/adolescenti.</dd>
</dl>
<p class="untertit man-font-weight-bold ">Infrastruttura specifica </p>
<dl>
<dt>– </dt>
<dd>Reparto di monitoraggio intensivo video-EEG delimitato fisicamente, omogeno dal punto di vista funzionale e completamente attrezzato<sup><a href="#fn-d6e337" id="fnbck-d6e337">9</a></sup>
</dd>
<dt>– </dt>
<dd>Apparecchiature disponibili per:<dl>
<dt>– </dt>
<dd>stereotassia con o senza casco</dd>
<dt>– </dt>
<dd>neuronavigazione</dd>
<dt>– </dt>
<dd>monitoraggio intraoperatorio (EMG, MEP, SEP, EEG, stimolazione corticale intraoperatoria) in un centro di chirurgia dell’epilessia con accordo di cooperazione</dd>
<dt>– </dt>
<dd>mappatura funzionale nel corso di monitoraggio intensivo video-EEG</dd>
</dl>
</dd>
<dt>– </dt>
<dd>Software di pianificazione</dd>
<dt>– </dt>
<dd>Apparecchiatura per procedure di medicina nucleare (SPECT, PET)</dd>
<dt>– </dt>
<dd>Apparecchiatura per programmazione e monitoraggio di stimolatori del nervo vago</dd>
<dt>– </dt>
<dd>Installazioni in termini di locali e apparecchiature per diagnostica neuropsicologica completa assistita da personale e computer</dd>
<dt>– </dt>
<dd>Disponibilità obbligatoria, ma non necessariamente nel centro, della seguente infrastruttura (se non disponibile internamente, deve esistere un accordo di cooperazione):<dl>
<dt>– </dt>
<dd>neuroradiologia con tomografia assiale computerizzata (tecnologia conforme allo stato dell’arte) con possibilità di eseguire tomografia a risonanza magnetica ad alta risoluzione incluse sequenze di acquisizione specificamente orientate all’epilessia (incluse MRI funzionale e diffusion tensor imaging per la rappresentazione delle fibre). Requisito minimo: MRI ad alta risoluzione</dd>
<dt>– </dt>
<dd>neuroradiologia con possibilità di eseguire angiografie cerebrali e test Wada. Requisito minimo: impianto per angiografia biplanare.</dd>
</dl>
</dd>
</dl>
<p class="untertit man-font-weight-bold ">Processi diagnostici</p>
<dl>
<dt>– </dt>
<dd>Tomografia assiale computerizzata (tecnologia conforme allo stato dell’arte) della testa eseguibile 24 ore su 24 / 7 giorni su 7<sup><a href="#fn-d6e388" id="fnbck-d6e388">10</a></sup>
</dd>
<dt>– </dt>
<dd>Tomografia a risonanza magnetica (MRI) della testa in tutte le modalità (fMRI, DTI ecc.) eseguibile 24 ore su 24 / 7 giorni su 7</dd>
<dt>– </dt>
<dd>Angiografia cerebrale eseguibile 24 ore su 24 / 7 giorni su 7</dd>
<dt>– </dt>
<dd>Procedure di medicina nucleare (SPECT, PET) eseguibili in orario di ufficio</dd>
<dt>– </dt>
<dd>Disponibilità obbligatoria, ma non necessariamente nel centro, del seguente processo diagnostico (se non disponibile internamente, deve esistere un accordo di cooperazione): esame neuropsicologico eseguibile in orario di ufficio</dd>
</dl>
<p class="untertit man-font-weight-bold ">Processi di trattamento e monitoraggio</p>
<dl>
<dt>– </dt>
<dd>Il centro collabora, sulla base di un concetto comune fissato per contratto, con almeno un centro di chirurgia dell’epilessia (centro partner secondo il capitolo 8 del rapporto conclusivo del 20 aprile 2023); il concetto disciplina i processi relativi ai pazienti (diagnosi, indicazione, accertamenti, trattamento, avvio della riabilitazione, cure successive, follow-up) nonché la gestione degli errori e il controllo di qualità.</dd>
<dt>– </dt>
<dd>In conformità a una SOP, tra il centro e il centro di chirurgia dell’epilessia si svolgono colloqui regolari (incluse videoconferenze) a cadenza almeno mensile che vengono verbalizzati.</dd>
<dt>– </dt>
<dd>Nell’ambito di tali colloqui/conferenze sono presentati da ogni specialista i dati clinici, i dati video-EEG e i dati della diagnostica per immagini, che vengono poi discussi interdisciplinarmente.</dd>
<dt>– </dt>
<dd>Se vengono trattati bambini/adolescenti: SOP relativa all’adeguatezza degli accertamenti in base all’età (ambulatori, specialisti e specialiste, processi).</dd>
</dl>
<p class="untertit man-font-weight-bold ">Numero minimo di casi e indicatori</p>
<dl>
<dt>– </dt>
<dd>Il centro deve eseguire almeno 5 accertamenti diagnostici fase II<sup><a href="#fn-d6e429" id="fnbck-d6e429">11</a></sup> all’anno.</dd>
<dt>– </dt>
<dd>Ciascun centro fornisce al registro il set di dati minimo per ogni paziente.</dd>
<dt>– </dt>
<dd>Ciascun centro allestisce per ogni paziente il set di dati minimo previsto dal registro.</dd>
</dl>
<div class="footnotes">
<p id="fn-d6e202"><sup><a href="#fnbck-d6e202">2</a></sup> Deve essere presentato un accordo scritto con un centro di perfezionamento professionale di categoria A in neurologia (titolo di specializzazione) riconosciuto dall’ISFM, sottoscritto dalle rispettive direzioni.</p>
<p id="fn-d6e213"><sup><a href="#fnbck-d6e213">3</a></sup> Deve essere presentato un accordo scritto con un centro di chirurgia dell’epilessia (clinica neurochirurgica), eventualmente sottoscritto dalle corrispondenti direzioni (qualora le due cliniche non facciano capo alla stessa istituzione).</p>
<p id="fn-d6e237"><sup><a href="#fnbck-d6e237">4</a></sup> Il neurologo o la neurologa con funzioni direttive deve soddisfare i seguenti requisiti: a) medico specialista in neurologia o titolo equivalente, con attestato di capacità SGKN/SSNC in EEG/epilettologia o certificazione corrispondente riconosciuta dalla SGKN/SSNC; b) esperienza comprovata nel trattamento dell’epilessia e almeno due anni di esperienza nel trattamento dell’epilessia in un ospedale di centro; c) venia docendi/legendi (libera docenza, abilitazione).</p>
<p id="fn-d6e244"><sup><a href="#fnbck-d6e244">5</a></sup> Il neurochirurgo o la neurochirurga con funzioni direttive deve soddisfare i seguenti requisiti: a) medico specialista in neurochirurgia o titolo equivalente; b) interventista responsabile per ≥ 200 tumori intracranici; c) esperienza in neuronavigazione e diagnostica per immagini intraoperatoria in ≥ 200 casi; d) esperienza di monitoraggio perioperatorio (operazioni a paziente sveglio/a, mappatura funzionale, almeno 10 casi) in un ospedale di centro in cui sono eseguiti &gt; 100 interventi neurovascolari o su tumori cerebrali all’anno; e) ≥ 10 assistenze e ≥ 10 impianti a cielo aperto di elettrodi intracranici eseguiti autonomamente; f) ≥ 20 assistenze e ≥ 20 interventi chirurgici per epilessia eseguiti autonomamente in un centro di chirurgia dell’epilessia in cui sono eseguiti almeno 20 interventi chirurgici per epilessia all’anno; g) venia docendi/legendi (libera docenza, abilitazione).</p>
<p id="fn-d6e264"><sup><a href="#fnbck-d6e264">6</a></sup> Servizio di urgenza neurologica 24 ore su 24 / 7 giorni su 7.</p>
<p id="fn-d6e277"><sup><a href="#fnbck-d6e277">7</a></sup> Servizio di urgenza neurochirurgica 24 ore su 24 / 7 giorni su 7, nel centro o in grado di intervenire entro 30 minuti (tempo massimo tra il sospetto diagnostico e l’inizio dell’intervento di urgenza).</p>
<p id="fn-d6e289"><sup><a href="#fnbck-d6e289">8</a></sup> Partecipa ai colloqui volti a stabilire indicazioni per interventi di chirurgia dell’epilessia ed è interlocutore/interlocutrice della neurologia per questioni epilettologiche.</p>
<p id="fn-d6e337"><sup><a href="#fnbck-d6e337">9</a></sup> Apparecchiature necessarie: EEG con apparecchi di registrazione digitali con almeno 32 canali di registrazione, monitoraggio video-EEG 24 ore con almeno 32 canali di registrazione e possibilità di poligrafia; facoltativi: apparecchi per la registrazione di AEP, VEP, SEP, MEP.</p>
<p id="fn-d6e388"><sup><a href="#fnbck-d6e388">10</a></sup> Apparecchiatura TAC disponibile, 24 ore su 24 / 7 giorni su 7, entro 30 minuti dalla richiesta.</p>
<p id="fn-d6e429"><sup><a href="#fnbck-d6e429">11</a></sup> Secondo definizione MAS (SPLG NEU4.2).</p>
</div>
</div></section>
</div></section><section id="annex_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_II">Allegato II <br><br>alla decisione relativa all’attribuzione dei mandati di prestazioni nel campo della medicina altamente specializzata (MAS): neurologia, neurochirurgia e neuroradiologia complesse – diagnostica prechirurgica dell’epilessia (fase II)</a>
</h1>
<div class="collapseable"><section id="annex_II/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/lvl_u1">Set di dati minimo per il rapporto agli organi CIMAS</a>
</h2>
<div class="collapseable">
<p>Per tutti i centri svizzeri devono essere trasmessi in modo coordinato al Segretariato di progetto MAS i seguenti dati, suddivisi per centro, da parte di una persona a ciò preposta.</p>
<p></p>
<div class="table"><table border="1">
			
			
			<tr>
				
				
				<td>
					
					<p>A.</p>
				</td>
				<td colspan="2">
					
					<p>General Data</p>
				</td>
			</tr>
			<tr>
				
				
				<td>
					
					<p>A1.</p>
				</td>
				<td>
					
					<p>Center</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td>
					
					<p>A2.</p>
				</td>
				<td>
					
					<p>Author (first name, last name)</p>
				</td>
				<td>
					
					<p>2 open entry fields (first name-last name)</p>
				</td>
			</tr>
			<tr>
				
				
				<td>
					
					<p>A3.</p>
				</td>
				<td>
					
					<p>Date of Registration</p>
				</td>
				<td>
					
					<p>(automatic field)</p>
				</td>
			</tr>
			<tr>
				
				
				<td>
					
					<p>A4.</p>
				</td>
				<td>
					
					<p>Allocation Number</p>
				</td>
				<td>
					
					<p>(automatic field)</p>
				</td>
			</tr>
			<tr>
				
				
				<td>
					
					<p>B.</p>
				</td>
				<td colspan="2">
					
					<p>Demographic Data</p>
				</td>
			</tr>
			<tr>
				
				
				<td>
					
					<p>B1.</p>
				</td>
				<td>
					
					<p>Patient Initials</p>
				</td>
				<td>
					
					<p>2 open entry fields (first name-last name)</p>
				</td>
			</tr>
			<tr>
				
				
				<td>
					
					<p>B2.</p>
				</td>
				<td>
					
					<p>Patient Date of Birth</p>
				</td>
				<td>
					
					<p>3 entry fields: DD-MM-YYYY</p>
				</td>
			</tr>
			<tr>
				
				
				<td>
					
					<p>B3.</p>
				</td>
				<td>
					
					<p>Patient Sex</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td>
					
					<p>B4.</p>
				</td>
				<td>
					
					<p>Diagnosis</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>Specify, if necessary</dt>
<dd class="clearfix"></dd>
</dl></td>
				<td>
					
					<p>Open entry field</p>
				</td>
			</tr>
			<tr>
				
				
				<td>
					
					<p>B5.</p>
				</td>
				<td>
					
					<p class=" man-text-align-left ">Relevant Comorbid Diagnosis, if applicable</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>Specify, if necessary</dt>
<dd class="clearfix"></dd>
</dl></td>
				<td>
					
					<p>Open entry field</p>
				</td>
			</tr>
			<tr>
				
				
				<td>
					
					<p>C.</p>
				</td>
				<td colspan="2">
					
					<p>Procedure</p>
				</td>
			</tr>
			<tr>
				
				
				<td>
					
					<p>C1.</p>
				</td>
				<td>
					
					<p>Date of Intervention</p>
				</td>
				<td>
					
					<p>3 entry fields: DD-MM-YYYY</p>
				</td>
			</tr>
			<tr>
				
				
				<td>
					
					<p>C2.</p>
				</td>
				<td>
					
					<p>Type of Intervention</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>Specify, if necessary</dt>
<dd class="clearfix"></dd>
</dl></td>
				<td>
					
					<p>Open entry field</p>
				</td>
			</tr>
			<tr>
				
				
				<td>
					
					<p>C3.</p>
				</td>
				<td>
					
					<p>Localization of Intervention</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td>
					
					<p>C4.</p>
				</td>
				<td>
					
					<p>Side of Intervention</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td>
					
					<p>C5.</p>
				</td>
				<td>
					
					<p>If implants were used: Device</p>
				</td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td>
					
					<p>C6.</p>
				</td>
				<td>
					
					<p>Date of Diagnosis</p>
				</td>
				<td>
					
					<p>3 entry fields: DD-MM-YYYY</p>
				</td>
			</tr>
			<tr>
				
				
				<td>
					
					<p>D.</p>
				</td>
				<td colspan="2">
					
					<p>Outcome</p>
				</td>
			</tr>
			<tr>
				
				
				<td>
					
					<p>D1.</p>
				</td>
				<td>
					
					<p class=" man-text-align-left ">Mortality within 30 days post intervention</p>
				</td>
				<td>
					
					<p>Drop-Down Menu: yes or no</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>If yes: specify cause of death</dt>
<dd class="clearfix"></dd>
</dl></td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>If yes: specify related risks for death</dt>
<dd class="clearfix"></dd>
</dl></td>
				<td>
					
					<p>Open entry field</p>
				</td>
			</tr>
			<tr>
				
				
				<td>
					
					<p>D2.</p>
				</td>
				<td>
					
					<p class=" man-text-align-left ">Complication within 30 days post intervention</p>
				</td>
				<td>
					
					<p>Drop-Down Menu: yes or no</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>If yes: specify complication</dt>
<dd class="clearfix"></dd>
</dl></td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>Severity of complication</dt>
<dd class="clearfix"></dd>
</dl></td>
				<td>
					
					<p>Drop-Down Menu</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>Related risks for complication</dt>
<dd class="clearfix"></dd>
</dl></td>
				<td>
					
					<p>Open entry field</p>
				</td>
			</tr>
			<tr>
				
				
				<td><dl>
<dt></dt>
<dd class="clearfix"></dd>
</dl></td>
				<td><dl>
<dt>Outcome at six months</dt>
<dd class="clearfix"></dd>
</dl></td>
				<td>
					
					<p>Drop-Down Menu</p>
				</td>
			</tr>
		</table></div>
<p><br></p>
</div></section></div></section><section id="annex_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_III">Allegato III <br>alla decisione relativa all’attribuzione dei mandati di prestazioni nel campo della medicina altamente specializzata (MAS): neurologia, neurochirurgia e neuroradiologia complesse – diagnostica prechirurgica dell’epilessia (fase II)</a>
</h1>
<div class="collapseable"><section id="annex_III/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_III/lvl_u1">Schema di valutazione delle esigenze in materia di insegnamento, perfezionamento e ricerca</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				<td>
					
					<p>1</p>
				</td>
				<td>
					
					<p>Formazione</p>
				</td>
				<td>
					
					<p>Nessuno studente/nessuna studentessa di medicina in formazione</p>
				</td>
				<td>
					
					<p>0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p>Almeno uno studente/una studentessa di medicina in formazione per semestre (sono presi in considerazione anche programmi o corsi didattici formali per sottoassistenti e altri programmi di formazione organizzati e strutturati diversamente)</p>
				</td>
				<td>
					
					<p>1 punto</p>
				</td>
			</tr>
			<tr>
				
				<td>
					
					<p>2</p>
				</td>
				<td>
					
					<p>Perfezionamento</p>
				</td>
				<td>
					
					<p>Nessun/nessuna aspirante al titolo di specializzazione o di formazione approfondita in perfezionamento nel settore MAS «Neurologia, neurochirurgia e neuroradiologia complesse»</p>
				</td>
				<td>
					
					<p>0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p>Almeno un posto di perfezionamento nel settore MAS «Neurologia, neurochirurgia e neuroradiologia complesse» occupato in permanenza in modo documentato</p>
				</td>
				<td>
					
					<p>1 punto</p>
				</td>
			</tr>
			<tr>
				
				<td>
					
					<p>3</p>
				</td>
				<td>
					
					<p>Ricerca clinica</p>
				</td>
				<td>
					
					<p>Nessuna ricerca clinica in materia di diagnostica prechirurgica dell’epilessia (fase II)</p>
				</td>
				<td>
					
					<p>0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p>Svolgimento di uno studio monocentrico o partecipazione a uno studio multicentrico in materia di diagnostica prechirurgica dell’epilessia (fase II) e impiego di almeno una study nurse/uno study coordinator</p>
				</td>
				<td>
					
					<p>1 punto</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p>Direzione di uno studio multicentrico in materia di diagnostica prechirurgica dell’epilessia (fase II)</p>
				</td>
				<td>
					
					<p>2 punti</p>
				</td>
			</tr>
			<tr>
				
				<td>
					
					<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">4</p>
				</td>
				<td>
					
					<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Pubblicazioni (peer-reviewed)</p>
				</td>
				<td>
					
					<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Nessuna pubblicazione figurante in Pubmed in materia di diagnostica prechirurgica dell’epilessia (fase II)</p>
				</td>
				<td>
					
					<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">0 punti</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p>Una pubblicazione in media all’anno figurante in Pubmed in materia di diagnostica prechirurgica dell’epilessia (fase II) (un membro del team è primo, secondo o ultimo autore; per gli studi multicentrici sono presi in considerazione anche i membri coautori)</p>
				</td>
				<td>
					
					<p>1 punto</p>
				</td>
			</tr>
			<tr>
				
				<td>
					
					<p></p>
				</td>
				<td>
					
					<p></p>
				</td>
				<td>
					
					<p>Più di una pubblicazione in media all’anno figurante in Pubmed in materia di diagnostica prechirurgica dell’epilessia (fase II) (un membro del team è primo, secondo o ultimo autore; per gli studi multicentrici sono presi in considerazione anche i membri coautori)</p>
				</td>
				<td>
					
					<p>2 punti</p>
				</td>
			</tr>
		</table></div>
<p>Le esigenze in materia di insegnamento, perfezionamento e ricerca sono considerate soddisfatte se vengono ottenuti almeno <b>quattro punti (sui sei possibili)</b>.</p>
</div></section></div></section>
</div>
</div></body>
</html>
