<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-558-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Decreto federale <br>che definisce il programma pluriennale della Confederazione 2024–2031 concernente l’attuazione della Nuova politica regionale (NPR)</h1>
<p>del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 14 della legge federale del 6 ottobre 2006<sup><a href="#fn-d6e19" id="fnbck-d6e19">1</a></sup> sulla politica regionale;<br>visto il messaggio del Consiglio federale del 25 gennaio 2023<sup><a href="#fn-d6e31" id="fnbck-d6e31">2</a></sup>,</p>
<p>decreta:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup>  <a href="https://fedlex.data.admin.ch/eli/cc/2007/136" target="_blank">RS <b>901.0</b></a></p>
<p id="fn-d6e31"><sup><a href="#fnbck-d6e31">2</a></sup>  <i>FF <b>2023</b> 554</i></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Priorità di promozione tematiche del programma  pluriennale 2024–2031</a>
</h6>
<div class="collapseable"> <br><p><sup>1</sup> Le priorità di promozione del programma pluriennale della Confederazione 2024–2031 concernente l’attuazione della Nuova politica regionale (NPR) sono:</p>
<dl>
<dt>a. </dt>
<dd>il sistema per la produzione di valore aggiunto «Industria»;</dd>
<dt>b. </dt>
<dd>il sistema per la produzione di valore aggiunto «Turismo».</dd>
</dl>
<p><sup>2</sup> Altri sistemi per la produzione di valore aggiunto diversi da quelli di cui al capoverso 1 sono promossi se incentrati sulla varietà economica e sui relativi potenziali dei Cantoni e delle regioni.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Contenuti di promozione del programma pluriennale della Confederazione 2024–2031</a>
</h6>
<div class="collapseable"> <p>I contenuti di promozione del programma pluriennale della Confederazione 2024–2031 concernente l’attuazione della Nuova politica regionale (NPR) sono:</p>
<dl>
<dt>a. </dt>
<dd>il trasferimento delle conoscenze e il sostegno all’innovazione nelle piccole e medie imprese;</dd>
<dt>b. </dt>
<dd>le interconnessioni e la cooperazione tra imprese;</dd>
<dt>c. </dt>
<dd>lo sviluppo delle catene di valore aggiunto e l’eliminazione delle lacune esistenti;</dd>
<dt>d. </dt>
<dd>la qualificazione della manodopera regionale e la promozione degli attori regionali;</dd>
<dt>e. </dt>
<dd>la realizzazione e preservazione di infrastrutture e offerte volte a creare valore aggiunto.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Misure di accompagnamento</a>
</h6>
<div class="collapseable"> <p>Per gli anni 2024–2031 sono stabilite le seguenti priorità per quanto riguarda le misure di accompagnamento di cui all’articolo 13 della legge federale del 6 ottobre 2006 sulla politica regionale:</p>
<dl>
<dt>a. </dt>
<dd>rafforzare la cooperazione a livello federale tra i settori della politica regionale e altri compiti federali, con l’obiettivo di creare sinergie e realizzare progetti comuni;</dd>
<dt>b. </dt>
<dd>proseguire il sistema per la gestione di conoscenze e di qualificazione volto a promuovere lo sviluppo regionale.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Promozione di misure basate su convenzioni di programma</a>
</h6>
<div class="collapseable"> <p><sup>1</sup> Le misure promosse dalla Confederazione in virtù delle convenzioni di programma concluse con i Cantoni consolidano il trasferimento di beni o prestazioni dalla regione, dal Cantone o dalla Svizzera.</p>
<p><sup>2</sup> Inoltre, soprattutto nelle regioni periferiche possono essere promossi i progetti dell’economia locale se mirano a mantenere nella regione il valore aggiunto creato o se riducono i flussi di spesa dalla regione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Disposizione finale</a>
</h6>
<div class="collapseable"> <p>Il presente decreto non sottostà a referendum.</p>
</div></article></main>
</div></body>
</html>
