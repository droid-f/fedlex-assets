<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Pubblicazione del Tribunale penale federale (Corte d’appello)<br>Appelli contro la sentenza SK.2020.62 del 27 giugno 2022 (CA.2023.20)</h1>
<p class="absatz ">Si notifica a Milena Stiliyanova BOEVA, ultimo indirizzo conosciuto: j.k. Mladost 4, Flat 415, 1715 Sofia (Bulgaria), di domicilio attuale sconosciuto, che sono stati presentati diversi appelli contro la sentenza SK.2020.62 del 27 giugno 2022 emessa dalla Corte penale del Tribunale penale federale.</p>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Avviso d’entrata e composizione della Corte</a>
</h1>
<div class="collapseable">
<p class="absatz ">La causa è registrata con il numero di ruolo <i>CA.2023.20</i>, il quale deve essere menzionato in ogni comunicazione con il Tribunale.</p>
<p class="absatz ">In applicazione dell’articolo 15 capoverso 1 e 2 ROTPF, la Vicepresidente della Corte d’appello ha stabilito la seguente composizione:</p>
<p class="absatz ">Andrea Ermotti, Presidente del Collegio giudicante</p>
<p class="absatz09pt ">Andrea Blum, Giudice</p>
<p class="absatz09pt ">Frédérique Bütikofer Repond, Giudice</p>
<p class="absatz09pt ">Aurore Peirolo, Cancelliera</p>
<p class="absatz ">Un’eventuale domanda di ricusazione di un membro della Corte deve essere presentata senza indugio (cfr. informazioni qui di seguito).</p>
</div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Invito a presentare un’istanza di non entrata nel merito e/o a interporre appello incidentale</a>
</h1>
<div class="collapseable">
<p class="absatz ">Milena Stiliyanova BOEVA è informata della possibilità<b>, </b><i>entro 20 giorni</i> dalla presente publicazione, di inoltrare per iscritto un’istanza motivata di non entrata nel merito (art. 400 cpv. 3 lett. a CPP), come pure di interporre appello incidentale (art. 400 cpv. 3 lett. b CPP) e di presentare le relative istanze probatorie (art. 401 cpv. 1 in relazione con l’art. 399 cpv. 3 CPP). L’appello incidentale non è limitato dalla portata dell’appello principale (art. 401 cpv. 2 CPP). In caso di silenzio, si riterrà che essa abbia rinunciato a tale possibilità e la procedura seguirà il suo corso.</p>
<p class="verweisartkursiv man-font-style-italic ">Informazioni</p>
<p class="man-template-tab-untertit ">Art. 56 CPP Motivi di ricusazione</p>
<p class="absatz ">Chi opera in seno a un’autorità penale si ricusa se:</p>
<dl>
<dt>a. </dt>
<dd>ha un interesse personale nella causa;</dd>
<dt>b. </dt>
<dd>ha partecipato alla medesima causa in altra veste, segnatamente come membro di un’autorità, patrocinatore di una parte, perito o testimone;</dd>
<dt>c. </dt>
<dd>è unito in matrimonio, vive in unione domestica registrata o convive di fatto con una parte, con il suo patrocinatore o con una persona che ha partecipato alla medesima causa come membro della giurisdizione inferiore;</dd>
<dt>d. </dt>
<dd>è parente o affine di una parte in linea retta o in linea collaterale fino al terzo grado incluso;</dd>
<dt>e. </dt>
<dd>è parente o affine in linea retta, o in linea collaterale fino al secondo grado incluso, di un patrocinatore di una parte oppure di una persona che ha partecipato alla medesima causa come membro della giurisdizione inferiore;</dd>
<dt>f. </dt>
<dd>per altri motivi, segnatamente a causa di rapporti di amicizia o di inimicizia con una parte o con il suo patrocinatore, potrebbe avere una prevenzione nella causa.</dd>
</dl>
<p class="man-template-tab-untertit ">Art. 58 cpv. 1 CPP Domanda di ricusazione</p>
<p class="absatz "><sup><inl>1</inl></sup><inl> La parte che intende chiedere la ricusazione di una persona che opera in seno a un’autorità penale deve presentare senza indugio la relativa domanda a chi dirige il procedimento non appena è a conoscenza del motivo di ricusazione; deve rendere verosimili i fatti su cui si fonda la domanda.</inl></p>
<p class="man-template-tab-untertit ">Art. 399 cpv. 3 CPP Dichiarazione d’appello</p>
<p class="absatz "><sup><inl>3</inl></sup><inl> La parte che ha annunciato il ricorso in appello inoltra una dichiarazione scritta d’appello al tribunale d’appello entro 20 giorni dalla notificazione della sentenza motivata. Nella dichiarazione precisa:</inl></p>
<dl>
<dt>a. </dt>
<dd>se intende impugnare l’intera sentenza o soltanto sue parti;</dd>
<dt>b. </dt>
<dd>in che modo domanda sia modificata la sentenza di primo grado; e</dd>
<dt>c. </dt>
<dd>le sue istanze probatorie.</dd>
</dl>
<p class="man-template-tab-untertit ">Art. 400 CPP Esame preliminare</p>
<p class="absatz "><sup>1</sup> Se dalla dichiarazione d’appello non risulta univocamente se la sentenza di primo grado sia impugnata nel suo complesso o soltanto in sue parti, chi dirige il procedimento in sede di appello invita l’appellante a precisare la dichiarazione entro un termine determinato.</p>
<p class="absatz "><sup>2</sup> Chi dirige il procedimento trasmette senza indugio alle altre parti una copia della dichiarazione d’appello.</p>
<p class="absatz "><sup>3</sup> Entro 20 giorni dalla ricezione della dichiarazione d’appello, le altre parti possono per scritto:</p>
<dl>
<dt>a. </dt>
<dd>chiedere che non si entri nel merito; la relativa istanza dev’essere motivata;</dd>
<dt>b. </dt>
<dd>interporre appello incidentale.</dd>
</dl>
<p class="absatz ">Le richieste inviate via fax o per e-mail non sono valide giuridicamente e non hanno alcun effetto sui termini.</p>
<p class="absatz ">Alle condizioni previste dall’articolo 110 CPP, le istanze possono essere presentate per via elettronica.</p>
<p class="absatz ">La corrispondenza e le dichiarazioni di appello sono a disposizione di Milena Stiliyanova BOEVA presso la Cancelleria della Corte d’appello del Tribunale penale federale, viale Stefano Franscini 7, 6500 Bellinzona.</p>
<p class="absatz ">La pubblicazione ufficiale viene effettuata in applicazione dell’articolo 88 capoverso 1 lett. a e b CPP in relazione con l’articolo 69 LOAP. La notificazione è considerata avvenuta il giorno della pubblicazione (art. 88 cpv. 2 CPP).</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">17 novembre 2023</p>
				</td>
				<td>
					
					<p class="unterschriftenfi1 ">In nome della Corte d’appello del Tribunale penale federale:</p>
					<p class="unterschriftenfi ">Andrea Ermotti, Presidente del Collegio giudicante</p>
				</td>
			</tr>
		</table></div>
<p class="abstand1seite "></p>
</div></section></main>
</div></body>
</html>
