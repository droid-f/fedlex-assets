<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1006-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione <br>concernente la modifica temporanea della struttura dello spazio aereo svizzero per la nuova procedura di volo strumentale all’aerodromo di Meiringen</h1>
<p>del 12 aprile 2023 </p>
</div>
<div id="preamble">
<p></p>
<div class="table"><table border="1">
			
			
			<tr>
				
				
				<td>
					
					<p>Autorità di decisione:</p>
				</td>
				<td>
					
					<p>Ufficio federale dell’aviazione civile (UFAC), 3003 Berna</p>
				</td>
			</tr>
			<tr>
				
				
				<td>
					
					<p>Oggetto:</p>
				</td>
				<td>
					
					<p>A causa dell’introduzione di una nuova procedura di avvicinamento strumentale (Required Navigation Performance; RNP) all’aerodromo di Meiringen (LSMM), lo spazio aereo è riclassificato a tempo determinato in una zona regolamentata, attivabile temporaneamente (TEMPO LSR), conformemente all’allegato alla presente decisione. Durante gli orari fissati, all’interno della zona regolamentata sono vietati i voli con aeromobili che non partecipano agli addestramenti. </p>
				</td>
			</tr>
			<tr>
				
				
				<td>
					
					<p>Basi giuridiche:</p>
				</td>
				<td>
					
					<p>Secondo gli articoli 8<i>a</i> e 40 della legge federale del 21 dicembre 1948 sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. Conformemente all’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p>In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p>Contenuto della decisione:</p>
				</td>
				<td><dl>
<dt>1. </dt>
<dd>Conformemente all’allegato alla presente decisione, lo spazio aereo in esso indicato è riclassificato in una zona regolamentata attivabile temporaneamente.</dd>
<dt>2. </dt>
<dd>Vengono inoltre fissati le condizioni di utilizzazione e gli oneri seguenti:</dd>
<dt>2.1. </dt>
<dd>All’interno della TEMPO LSR attivata sono vietati i voli con aeromobili che non partecipano agli addestramenti o alle operazioni delle Forze aeree svizzere. I voli di ricerca e salvataggio (SAR) e i voli di aeroambulanza (HEMS) sono ammessi a condizione di rispettare la procedura indicata nel Manuale d’informazione aeronautica (AIP), capitolo ENR 5.1 – §1.1.</dd>
<dt>2.2. </dt>
<dd>La TEMPO LSR può essere attivata esclusivamente nelle date e negli orari indicati nell’allegato 2 alla presente decisione. La TEMPO LSR e gli orari esatti di attivazione vengono pubblicati in anticipo mediante Notice to Airmen (NOTAM) e sono consultabili attraverso il Daily Airspace Bulletin Switzerland (DABS). La richiesta di pubblicazione di un NOTAM deve essere presentata dalle Forze aeree al Servizio di autorizzazione delle informazioni aeronautiche (LIFS) dell’UFAC al più tardi tre giorni lavorativi prima della prevista attivazione della TEMPO LSR.</dd>
<dt>2.3. </dt>
<dd>Per ottenere informazioni sullo stato degli utenti dello spazio aereo operanti nella TEMPO LSR e per eventuali situazioni di emergenza, durante l’attivazione della TEMPO LSR è possibile contattare il numero di telefono delle Forze aeree svizzere pubblicato via NOTAM.</dd>
<dt>3. </dt>
<dd>La modifica temporanea della struttura dello spazio aereo svizzero di cui al numero 1 della presente decisione entra in vigore il 17 aprile 2023.</dd>
<dt>4. </dt>
<dd>Conformemente all’articolo 5 capoverso 3 dell’ordinanza del 28 settembre 2007 sugli emolumenti dell’Ufficio federale dell’aviazione civile (OEm-UFAC; RS <i>748.112.11</i>), per la presente decisione non sono riscossi emolumenti.</dd>
<dt>5. </dt>
<dd>La presente decisione è notificata al richiedente, alla Military Aviation Authority e al Comando delle Forze aeree tramite lettera raccomandata con avviso di ricevimento; una copia della decisione è trasmessa mediante lettera raccomandata a tutte le parti interpellate che hanno presentato un parere.</dd>
</dl></td>
			</tr>
			<tr>
				
				
				<td>
					
					<p>Destinatari:</p>
				</td>
				<td>
					
					<p>La presente modifica temporanea della struttura dello spazio aereo svizzero interessa tutti coloro che, in qualche modo, lo utilizzano o vi svolgono attività suscettibili d’influire sullo stesso e, in tal modo, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p>Deposito pubblico:</p>
				</td>
				<td>
					
					<p>La decisione viene notificata a tutti gli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta per iscritto all’UFAC, Divisione Sicurezza delle Infrastrutture.</p>
				</td>
			</tr>
			<tr>
				
				
				<td>
					
					<p>Rimedi giuridici:</p>
				</td>
				<td>
					
					<p>Contro la presente decisione può essere interposto ricorso presso il Tribunale amministrativo federale, casella postale, 9023 San Gallo entro 30 giorni dalla notifica. Il termine non decorre dal settimo giorno precedente la Pasqua al settimo giorno successivo alla Pasqua inclusi (articolo 22a capoverso 1 PA). L’atto di ricorso deve essere inoltrato in duplice copia. Deve inoltre contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso dei ricorrenti. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p>21 aprile 2023 </p>
				</td>
				<td>
					
					<p>Ufficio federale dell’aviazione civile</p>
					<p>Il Vicedirettore: Martin Bernegger</p>
				</td>
			</tr>
		</table></div>
<?del-struct abstand4pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div>
<div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato  <br>alla decisione del 12 aprile 2023 concernente la modifica temporanea della struttura dello spazio aereo svizzero per la nuova procedura di volo strumentale all’aerodromo di Meiringen</a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">TEMPO LSR Meiringen</a>
</h2>
<div class="collapseable">
<p>Part 1:</p>
<dl>
<dt>1 </dt>
<dd>N464039.396 / E0074940.354<br>N463948.563 / E0075026.510<br>N463749.309 / E0074547.794<br>N463840.196 / E0074501.792<br>N464039.396 / E0074940.354</dd>
</dl>
<p class=" man-text-align-left ">Lower Limit: 9500 ft AMSL <br>Upper Limit: max FL150 (depending MIL ON/OFF)</p>
<p>Part 2:</p>
<dl>
<dt>2 </dt>
<dd>N464138.471 / E0075158.473<br>N464047.638 / E0075244.643<br>N463948.563 / E0075026.510<br>N464039.396 / E0074940.354<br>N464138.471 / E0075158.473</dd>
</dl>
<p class=" man-text-align-left ">Lower Limit: 7500 ft AMSL <br>Upper Limit: max FL150 (depending MIL ON/OFF)</p>
<p>Part 3:</p>
<dl>
<dt>3 </dt>
<dd>N464310.288 / E0075533.228<br>N464208.856 / E0075554.621<br>N464047.638 / E0075244.643<br>N464138.471 / E0075158.473<br>N464310.288 / E0075533.228</dd>
</dl>
<p class=" man-text-align-left ">Lower Limit: 4500 ft AMSL <br>Upper Limit: max FL150 (depending MIL ON/OFF)</p>
<dl>
<dt>Dates and time for activation: </dt>
<dd>Week 16 (17-20 April) Mo-Thu<br>0830LT to 1030LT</dd>
<dt></dt>
<dd>Week 19 (8-11 May) Mo-Thu<br>0830LT to 1030LT </dd>
<dt></dt>
<dd>Week 25 (19-22 June) Mo-Thu<br>0830LT to 1030LT</dd>
<dt></dt>
<dd>Week 34 (21-24 August) Mo-Thu<br>0830LT to 1150LT</dd>
<dt></dt>
<dd>Week 38 (18-21 September) Mo-Thu<br>0830LT to 1150LT</dd>
<dt></dt>
<dd>Week 43 (23-26 October) Mo-Thu<br>0830LT to 1150LT</dd>
<dt></dt>
<dd>Week 45 (6-10 November) Mo-Fr<br>0830LT to 1700LT</dd>
<dt></dt>
<dd>Week (20-24 November) Mo-Fr<br>0830LT to 1700LT</dd>
</dl>
<p></p>
</div></section></div></section></div>
</div></body>
</html>
