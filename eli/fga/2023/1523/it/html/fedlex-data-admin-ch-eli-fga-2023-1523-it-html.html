<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1523-it-docx</title>
</head>
<body><div id="lawcontent">
<div id="preface"><p class=" man-font-style-italic ">Termine di referendum: 5 ottobre 2023</p></div>
<div id="preamble">
<h1 class="erlasstitel botschafttitel ">Legge federale <br>sulla digitalizzazione nel notariato</h1>
<h2 class="erlasskurztitel ">(LDN)</h2>
<?del-struct abstand18pt><p>del 16 giugno 2023</p>
<p>L’Assemblea federale della Confederazione Svizzera,</p>
<p>visto l’articolo 122 capoverso 1 della Costituzione federale<sup><a href="#fn-d6e21" id="fnbck-d6e21">1</a></sup>;<br>visto il messaggio del Consiglio federale del 17 dicembre 2021<sup><a href="#fn-d6e33" id="fnbck-d6e33">2</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/fga/2022/143" target="_blank">FF <b>2022</b> 143</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p>La presente legge ha lo scopo di: </p>
<dl>
<dt>a. </dt>
<dd>garantire che gli atti pubblici elettronici:<dl>
<dt>1. </dt>
<dd>abbiano lo stesso grado di affidabilità degli atti pubblici cartacei,</dd>
<dt>2. </dt>
<dd>siano interscambiabili tra sistemi informatici diversi,</dd>
<dt>3. </dt>
<dd>siano conservabili a lungo termine e in sicurezza;</dd>
</dl>
</dd>
<dt>b. </dt>
<dd>uniformare e strutturare in modo efficiente i processi digitali nel notariato.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Oggetto e diritto applicabile</a>
</h6>
<div class="collapseable"> <p><sup>1</sup> La presente legge disciplina, nell’ambito del diritto privato, la rogazione di: </p>
<dl>
<dt>a. </dt>
<dd>originali elettronici di atti pubblici;</dd>
<dt>b. </dt>
<dd>copie autentiche elettroniche di originali elettronici di atti pubblici;</dd>
<dt>c. </dt>
<dd>copie autentiche elettroniche di originali cartacei di atti pubblici;</dd>
<dt>d. </dt>
<dd>autenticazioni elettroniche di:<dl>
<dt>1. </dt>
<dd>copie elettroniche di documenti cartacei,</dd>
<dt>2. </dt>
<dd>firme autografe e paraffe su carta,</dd>
<dt>3. </dt>
<dd>firme elettroniche,</dd>
<dt>4. </dt>
<dd>copie di documenti elettronici.</dd>
</dl>
</dd>
</dl>
<p><sup>2</sup> Disciplina inoltre l’esame di atti pubblici elettronici e di altri documenti elettronici nonché di firme elettroniche in vista della rogazione, in forma cartacea, di copie autentiche e autenticazioni di copie.</p>
<p><sup>3</sup> Gli articoli 19 e 20 si applicano anche alla rogazione di atti pubblici elettronici da parte delle autorità dello stato civile nonché alla rogazione di estratti, conferme e attestazioni dal registro dello stato civile, dal registro fondiario e dal registro di commercio.</p>
<p><sup>4</sup> Per quanto il diritto federale non disponga altrimenti, si applica il diritto cantonale.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni </a>
</h6>
<div class="collapseable"> <p>Nella presente legge s’intende per:</p>
<dl>
<dt>a. </dt>
<dd>
<i>pubblico ufficiale rogatore</i>: persona autorizzata dal diritto cantonale a rogare atti pubblici;</dd>
<dt>b. </dt>
<dd>
<i>originale elettronico di un atto pubblico</i>: documento elettronico generato nel quadro della procedura di rogazione;</dd>
<dt>c. </dt>
<dd>
<i>esemplare elettronico</i>: copia esatta dell’originale elettronico di un atto pubblico esistente al di fuori del registro elettronico degli atti pubblici (registro elettronico);</dd>
<dt>d. </dt>
<dd>
<i>copia autentica elettronica</i>: atto pubblico elettronico contenente una riproduzione esatta del contenuto o di una parte del contenuto dell’originale dell’atto pubblico;</dd>
<dt>e. </dt>
<dd>
<i>autenticazione elettronica di una copia</i>: attestazione elettronica della corrispondenza tra una copia elettronica e il documento cui si riferisce;</dd>
<dt>f. </dt>
<dd>
<i>autenticazione elettronica di una firma o di una paraffa</i>: attestazione elettronica dell’autenticità di una firma autografa o di una paraffa.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Applicabilità del diritto estero</a>
</h6>
<div class="collapseable"> <p><sup>1</sup> In deroga alla presente legge, gli atti pubblici elettronici e le autenticazioni elettroniche destinati a essere usati all’estero possono essere rogati in base ai requisiti validi nello Stato in questione, sempreché il rispetto di tali requisiti garantisca una sicurezza e un’affidabilità comparabili, in particolare per quanto riguarda l’integrità e l’autenticità.</p>
<p><sup>2</sup> Il Consiglio federale disciplina i dettagli dei requisiti posti alla sicurezza e all’affidabilità di atti pubblici elettronici e autenticazioni elettroniche rogati in deroga alla presente legge.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Autorizzazione e obbligo di rogare atti pubblici elettronici</a>
</h6>
<div class="collapseable"> <p><sup>1</sup> Il pubblico ufficiale rogatore è autorizzato a rogare atti pubblici elettronici secondo l’articolo 2 capoverso 1.</p>
<p><sup>2 </sup>Può rogare disposizioni a causa di morte nella forma di un originale elettronico di un atto pubblico soltanto con il consenso espresso delle parti.</p>
<p><sup>3</sup> Il Cantone può obbligare il pubblico ufficiale rogatore a rogare atti pubblici elettronici secondo l’articolo 2 capoverso 1, ad eccezione degli atti contenenti disposizioni a causa di morte.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Rogazione di originali elettronici di atti pubblici</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Approvazione del contenuto dell’atto pubblico da parte delle persone interessate</a>
</h6>
<div class="collapseable"> <p><sup>1</sup> Se le persone interessate devono approvare il contenuto dell’atto pubblico, il pubblico ufficiale rogatore provvede affinché tale approvazione figuri sull’originale elettronico dell’atto pubblico.</p>
<p><sup>2</sup> Se l’approvazione da parte delle persone interessate avviene mediante la registrazione grafica delle loro firme autografe, l’apparecchio impiegato a tale scopo deve essere in grado di registrare tutte le caratteristiche biometriche di tali firme necessarie per identificare i firmatari.</p>
<p><sup>3</sup> La persona interessata che non può firmare deve poter esprimere la sua approvazione in altra forma; il pubblico ufficiale rogatore menziona nell’atto pubblico la forma dell’approvazione e i motivi dell’assenza della firma.</p>
<p><sup>4</sup> Il Consiglio federale stabilisce i requisiti tecnici per gli apparecchi di registrazione impiegati e determina le altre forme ammissibili di registrazione dell’approvazione da parte delle persone interessate.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Chiusura della procedura di rogazione</a>
</h6>
<div class="collapseable"> <p><sup>1 </sup>Il pubblico ufficiale rogatore chiude la procedura di rogazione:</p>
<dl>
<dt>a. </dt>
<dd>dotando l’originale elettronico dell’atto pubblico e gli eventuali allegati di una firma elettronica qualificata corredata di una marca temporale elettronica qualificata ai sensi della legge del 18 marzo 2016<sup><a href="#fn-d6e228" id="fnbck-d6e228">3</a></sup> sulla firma elettronica;</dd>
<dt>b. </dt>
<dd>allegando la prova elettronica che al momento della rogazione è autorizzato a rogare l’atto pubblico elettronico.</dd>
</dl>
<p><sup>2</sup> Se le condizioni di cui al capoverso 1 sono soddisfatte, l’originale elettronico acquisisce la qualità di atto pubblico.</p>
<div class="footnotes"><p id="fn-d6e228"><sup><a href="#fnbck-d6e228">3</a></sup> <a href="https://fedlex.data.admin.ch/eli/cc/2016/752" target="_blank">RS <b>943.03</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Procedura ulteriore</a>
</h6>
<div class="collapseable"> <p><sup>1</sup> Dopo la chiusura della procedura di rogazione, il pubblico ufficiale rogatore provvede a inserire nel registro elettronico l’originale elettronico dell’atto pubblico conformemente alla sezione 3.</p>
<p><sup>2</sup> Il pubblico ufficiale rogatore può in seguito rogare e rilasciare i seguenti documenti basati sull’originale elettronico dell’atto pubblico conformemente alle sezioni 4 e 5:</p>
<dl>
<dt>a. </dt>
<dd>esemplari elettronici;</dd>
<dt>b. </dt>
<dd>copie autentiche elettroniche integrali o parziali;</dd>
<dt>c. </dt>
<dd>copie autentiche integrali o parziali in forma cartacea;</dd>
<dt>d. </dt>
<dd>copie autenticate in forma cartacea.</dd>
</dl>
<p><sup>3</sup> Con il consenso del destinatario, può rilasciare questi documenti su un supporto di registrazione o inviarli per via elettronica. In quest’ultimo caso la forma dell’invio va concordata previamente.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  <br>Autorità, tenuta del registro elettronico degli atti pubblici e diritti d’accesso</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Registro elettronico degli atti pubblici</a>
</h6>
<div class="collapseable"> <p><sup>1</sup> L’Ufficio federale di giustizia (UFG) è l’autorità competente per la creazione, la tenuta, lo sviluppo, il funzionamento e la sicurezza del registro elettronico degli atti pubblici (registro elettronico), nel quale sono registrati in modo centralizzato e conservati in modo duraturo gli originali elettronici degli atti pubblici.</p>
<p><sup>2</sup> L’UFG prende in particolare i provvedimenti necessari a garantire la protezione e la sicurezza dei dati.</p>
<p><sup>3</sup> Le persone e i servizi che utilizzano il registro sono responsabili della protezione e della sicurezza dei dati nei rispettivi ambiti di competenza.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Obbligo di registrazione immediata</a>
</h6>
<div class="collapseable"> <p>Il pubblico ufficiale rogatore provvede affinché l’originale elettronico dell’atto pubblico sia registrato nel registro elettronico immediatamente dopo la chiusura della procedura di rogazione.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Effetti della registrazione</a>
</h6>
<div class="collapseable"> <p>Dopo essere stato inserito nel registro elettronico, l’originale elettronico dell’atto pubblico funge da documento di riferimento per il confronto con gli esemplari elettronici.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Procedura in caso di problemi tecnici</a>
</h6>
<div class="collapseable"> <p><sup>1</sup> Se un problema tecnico impedisce l’immediata registrazione e non è ragionevolmente esigibile attendere la risoluzione del problema, in deroga all’articolo 8 il pubblico ufficiale rogatore può far circolare esemplari elettronici, a condizione di aver previamente rogato e conservato in sicurezza, in forma cartacea, una copia autentica o un’autenticazione dell’originale elettronico dell’atto pubblico.</p>
<p><sup>2</sup> Il pubblico ufficiale rogatore adempie l’obbligo di cui all’articolo 10 non appena il problema tecnico è stato risolto. Si assicura inoltre che il contenuto dell’originale elettronico dell’atto pubblico inserito nel registro elettronico corrisponda alla copia autentica cartacea o all’autenticazione in forma cartacea.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Requisiti posti al registro elettronico </a>
</h6>
<div class="collapseable"> <p><sup>1</sup> L’UFG provvede affinché gli originali elettronici degli atti pubblici siano inseriti e conservati nel registro elettronico di modo che:</p>
<dl>
<dt>a. </dt>
<dd>il pubblico ufficiale che li ha rogati possa essere inequivocabilmente identificato; </dd>
<dt>b. </dt>
<dd>chiunque possieda un esemplare elettronico possa far effettuare un confronto dei dati con l’originale elettronico dell’atto pubblico;</dd>
<dt>c. </dt>
<dd>sia possibile revocarli e accertare la loro revoca;</dd>
<dt>d. </dt>
<dd>la loro confidenzialità sia preservata;</dd>
<dt>e. </dt>
<dd>la loro integrità sia preservata;</dd>
<dt>f. </dt>
<dd>rimangano disponibili e permanentemente leggibili;</dd>
<dt>g. </dt>
<dd>possano essere prelevati in linea esemplari elettronici;</dd>
<dt>h. </dt>
<dd>possano essere rogate copie autentiche elettroniche nonché, in forma cartacea, copie autentiche e copie autenticate.</dd>
</dl>
<p><sup>2</sup> L’UFG applica agli originali di atti pubblici inseriti nel registro elettronico le misure tecniche necessarie e conformi allo stato della tecnica per soddisfare questi requisiti.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Diritti d’accesso</a>
</h6>
<div class="collapseable"> <p><sup>1</sup> Hanno accesso agli originali elettronici degli atti pubblici conservati nel registro elettronico, nella misura prevista dal diritto cantonale:</p>
<dl>
<dt>a. </dt>
<dd>il pubblico ufficiale rogatore e i suoi collaboratori, agli atti pubblici da lui rogati o che gli sono stati trasmessi da un altro pubblico ufficiale rogatore;</dd>
<dt>b. </dt>
<dd>le autorità di vigilanza in occasione:<dl>
<dt>1. </dt>
<dd>della cessazione dell’attività professionale da parte del pubblico ufficiale rogatore,</dd>
<dt>2.  </dt>
<dd>del trasferimento di atti pubblici o pratiche pendenti da un pubblico ufficiale rogatore a un altro,</dd>
<dt>3.  </dt>
<dd>di ispezioni,</dd>
<dt>4.  </dt>
<dd>di un procedimento disciplinare nei confronti del pubblico ufficiale rogatore;</dd>
</dl>
</dd>
<dt>c. </dt>
<dd>le autorità giudiziarie e altre autorità in virtù di decisioni passate in giudicato.</dd>
</dl>
<p><sup>2</sup> L’UFG ha accesso per la manutenzione e l’ulteriore sviluppo del sistema nonché in caso di problemi tecnici.</p>
<p><sup>3</sup> Gli accessi sono messi a verbale.</p>
<p><sup>4</sup> Il Consiglio federale disciplina i dettagli dei diritti d’accesso, segnatamente:</p>
<dl>
<dt>a. </dt>
<dd>l’accesso ad altri dati conservati nel registro elettronico, segnatamente agli elenchi delle revoche secondo l’articolo 13 capoverso 1 lettera c e ai verbali d’accesso;</dd>
<dt>b. </dt>
<dd>la revoca dei diritti d’accesso in caso di abuso.</dd>
</dl>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Emolumenti per l’uso del registro elettronico</a>
</h6>
<div class="collapseable"> <p>Il pubblico ufficiale rogatore o il servizio competente secondo il diritto applicabile versa un emolumento per la registrazione e la conservazione di un documento nel registro elettronico.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  <br>Prelievo in linea di esemplari elettronici e rogazione di copie autentiche e autenticazioni elettroniche</a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p><sup>1</sup> Il pubblico ufficiale rogatore e i suoi collaboratori possono prelevare in linea dal registro esemplari elettronici di originali elettronici di atti pubblici.</p>
<p><sup>2</sup> Il pubblico ufficiale rogatore può rogare:</p>
<dl>
<dt>a. </dt>
<dd>copie autentiche elettroniche di originali elettronici di atti pubblici;</dd>
<dt>b. </dt>
<dd>copie autentiche elettroniche di originali cartacei di atti pubblici;</dd>
<dt>c. </dt>
<dd>autenticazioni elettroniche di:<dl>
<dt>1. </dt>
<dd>copie elettroniche di documenti cartacei,</dd>
<dt>2. </dt>
<dd>firme autografe e paraffe su carta,</dd>
<dt>3. </dt>
<dd>firme elettroniche,</dd>
<dt>4. </dt>
<dd>copie di documenti elettronici.</dd>
</dl>
</dd>
</dl>
<p><sup>3</sup> Correda le copie autentiche elettroniche e le autenticazioni elettroniche degli elementi di cui all’articolo 7 capoverso 1.</p>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  <br>Rogazione di copie autentiche e autenticazioni in forma cartacea di documenti elettronici</a>
</h1>
<div class="collapseable"><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p><sup>1</sup> Il pubblico ufficiale rogatore può rogare in forma cartacea copie autentiche e copie autenticate di originali elettronici di atti pubblici.</p>
<p><sup>2</sup> Può rogare copie autenticate in forma cartacea di altri documenti elettronici.</p>
<p><sup>3</sup> Il Consiglio federale definisce le caratteristiche tecniche dei documenti elettronici che il pubblico ufficiale deve esaminare prima di rogare copie autentiche e autenticazioni in forma cartacea; stabilisce inoltre le modalità del controllo visuale che il pubblico ufficiale rogatore deve effettuare e in quale forma deve annotarne l’esito.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Uniformazione dei processi digitali</a>
</h1>
<div class="collapseable"><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p><sup>1</sup> Il Consiglio federale stabilisce, con la partecipazione dei Cantoni, interfacce, formati e standard uniformi per i seguenti documenti impiegati nella comunicazione elettronica tra i pubblici ufficiali rogatori e le autorità del registro fondiario, del registro di commercio e del registro dello stato civile:</p>
<dl>
<dt>a. </dt>
<dd>le richieste del pubblico ufficiale rogatore alle autorità del registro fondiario, del registro di commercio e del registro dello stato civile, segnatamente le iscrizioni, le domande, gli atti e gli allegati;</dd>
<dt>b. </dt>
<dd>le notifiche delle autorità del registro fondiario, del registro di commercio e del registro dello stato civile al pubblico ufficiale rogatore, segnatamente decisioni, intimazioni, attestazioni ed estratti dei registri.</dd>
</dl>
<p><sup>2</sup> Per garantire la partecipazione dei Cantoni, il Dipartimento federale di giustizia e polizia disciplina l’istituzione, la composizione e i compiti di commissioni specializzate.</p>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Ausili tecnici</a>
</h1>
<div class="collapseable"><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a>
</h6>
<div class="collapseable">
<p><sup>1</sup> Il Consiglio federale può prevedere che l’UFG metta a disposizione dei pubblici ufficiali rogatori ausili tecnici, all’interno o all’esterno del registro elettronico, per la rogazione di atti pubblici elettronici e autenticazioni elettroniche, nonché per la verifica delle caratteristiche tecniche di tali documenti.</p>
<p><sup>2</sup> In particolare può prevedere che l’UFG metta a disposizione ausili tecnici volti ad attestare l’autorizzazione dei pubblici ufficiali rogatori a rogare atti pubblici elettronici. </p>
<p><sup>3</sup> Disciplina gli emolumenti per l’uso degli ausili tecnici.</p>
</div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni finali</a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Esecuzione</a>
</h6>
<div class="collapseable"> <p><sup>1</sup> Il Consiglio federale disciplina:</p>
<dl>
<dt>a. </dt>
<dd>i dettagli della procedura di rogazione di originali elettronici di atti pubblici, di copie autentiche elettroniche e di autenticazioni elettroniche, nonché i relativi requisiti tecnici;</dd>
<dt>b. </dt>
<dd>i requisiti volti a garantire la presa di conoscenza completa del contenuto dell’atto nel quadro della procedura di rogazione;</dd>
<dt>c. </dt>
<dd>i dettagli dei requisiti posti al registro elettronico; </dd>
<dt>d. </dt>
<dd>le modalità della registrazione elettronica di originali di atti pubblici elettronici;</dd>
<dt>e. </dt>
<dd>le modalità per attestare la facoltà di rogare atti pubblici elettronici e per allegare tale attestazione al documento elettronico, nonché i relativi requisiti tecnici e organizzativi;</dd>
<dt>f. </dt>
<dd>le modalità per garantire l’interoperabilità dei sistemi informatici nonché l’affidabilità dei dati, in particolare per quanto riguarda la loro integrità, leggibilità e autenticità.</dd>
</dl>
<p><sup>2</sup> Può prescrivere l’utilizzo di determinati ausili tecnici, formati di dati o firme elettroniche se necessario ai fini di un’applicazione uniforme del diritto o dell’attuazione di una soluzione tecnica per raggiungere gli obiettivi di cui al capoverso 1 lettera f.</p>
<p><sup>3</sup> Disciplina gli emolumenti di cui agli articoli 15 e 19 capoverso 3 conformemente all’articolo 46<i>a</i> della legge del 21 marzo 1997<sup><a href="#fn-d6e569" id="fnbck-d6e569">4</a></sup> sull’organizzazione del Governo e dell’Amministrazione. Mira a coprire completamente i costi mediante la riscossione degli emolumenti.</p>
<div class="footnotes"><p id="fn-d6e569"><sup><a href="#fnbck-d6e569">4</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Modifica di un altro atto normativo</a>
</h6>
<div class="collapseable"> <p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Il Codice civile<sup><a href="#fn-d6e588" id="fnbck-d6e588">5</a></sup> è modificato come segue:</p>
<p></p>
<div class="table"><table border="1">
			
			
			<tr>
				
				<td><section id="art_21/d4e67"><div class="heading" role="heading" aria-level="2">
<span class="display-icon"></span><span class="external-link-icon"></span>
</div>
<div class="collapseable"></div></section></td>
				<td>
					
					<p class=" man-font-style-italic ">Tit. fin., art. 55, titolo marginale e cpv. 1</p>
				</td>
			</tr>
			<tr>
				
				<td>
					
					<p>D. Atti pubblici</p>
				</td>
				<td>
					
					<p><sup>1</sup> Per quanto il diritto federale, in particolare la legge federale del 16 giugno 2023<sup><a href="#fn-d6e627" id="fnbck-d6e627">6</a></sup> sulla digitalizzazione nel notariato, non preveda disposizioni pertinenti, i Cantoni possono stabilire per il loro territorio le norme relative alla celebrazione degli atti pubblici.</p>
				</td>
			</tr>
		</table></div>
<p class=" man-font-style-italic ">Tit. fin., art. 55a</p>
<p class=" man-font-style-italic ">Abrogato</p>
<div class="footnotes">
<p id="fn-d6e588"><sup><a href="#fnbck-d6e588">5</a></sup> <a href="https://fedlex.data.admin.ch/eli/cc/24/233_245_233" target="_blank">RS <b>210</b></a></p>
<p id="fn-d6e627"><sup><a href="#fnbck-d6e627">6</a></sup> RS <b>...</b></p>
</div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio degli Stati, 16 giugno 2023</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
				<td>
					
					<p>Consiglio nazionale, 16 giugno 2023</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
			</tr>
		</table></div>
<p>Data della pubblicazione: 27 giugno 2023</p>
<p>Termine di referendum: 5 ottobre 2023</p>
<p></p>
</div></article>
</div></section></main>
</div></body>
</html>
