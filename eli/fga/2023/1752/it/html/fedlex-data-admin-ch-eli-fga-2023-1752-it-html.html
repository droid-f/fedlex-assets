<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1752-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza</h1>
<p>(Art. 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart; RS <i>251</i>).</p>
<p>Il 27 giugno 2023 la Segreteria della Commissione della concorrenza in accordo con un membro della Presidenza ha aperto un’inchiesta ai sensi dell’articolo 27 della legge sui cartelli (LCart) nei cofronti di Mastercard Europe, Waterloo (B), Zweigniederlassung Zürich, Löwenstrasse 25, 8001 Zurigo e Mastercard Europe SA, Chaussée de Tervuren 198A, B-1410 Waterloo, Belgio (assieme «Mastercard»).</p>
<p>Oggetto del procedimento sono le commissioni interbancarie domestiche per i due prodotti di carte di debito di Mastercard (Maesto e Debit Mastercard) nel commercio in presenza. Si tratta delle commissioni interbancarie percepite quando una carta di debito Mastercard fisica emessa da un emittente svizzero viene utilizzata per pagare presso un punto vendita fisico in Svizzera (le cosiddette transazioni «card present»).</p>
<p>L’inchiesta dovrà chiarire, se le commissioni interbancarie domestiche permanenti costituiscono un accordo illecito sui prezzi ai sensi dell’articolo 5 capoverso 3 LCart. Inoltre, verrà esaminato se tali commissioni interbancarie possano essere giustificate per motivi di efficienza economica ai sensi dell’articolo 5 capoverso 2 LCart, in particolare per un determinato importo. Infine, le condizioni dell’imposizione illecita di un prezzo di rivendita ai sensi dell’articolo 5 capoverso 4 LCart e di un comportamento illecito di un’impresa in posizione dominante ai sensi dell’articolo 7 capoverso 1 in combinato disposto con il capoverso 2 lettera c LCart potrebbero essere soddisfatte.</p>
<p>Entro 30 giorni dalla pubblicazione della presente comunicazione, i terzi interessati possono annunciarsi alla Segreteria della Commissione della concorrenza. Ai sensi dell’articolo 43 capoverso 1 lettera a–c, possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p>Gli annunci devono essere presentati al seguente indirizzo: Segreteria della Commissione della concorrenza, Hallwylstrasse 4, CH-3003 Berna, Telefono 058 462 20 40, e-mail: info@comco.admin.ch.</p>
<p></p>
<div class="table"><table border="1">
			
			
			<tr>
				
				<td>
					
					<p>26 luglio 2023</p>
				</td>
				<td>
					
					<p>Segreteria della Commissione della concorrenza</p>
				</td>
			</tr>
		</table></div>
<p></p>
</div></div></body>
</html>
