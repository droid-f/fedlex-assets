<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Obiettivi strategici del Consiglio federale <br>per RUAG International Holding SA<br>per gli anni 2024–2027</h1>
<p class="botschaftdatum ">del 29 novembre 2023</p>
<p class="botschaftlinie "></p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Introduzione</a>
</h1>
<div class="collapseable">
<p class="absatzvor ">Dallo scioglimento di BGRB Holding SA (società di partecipazione della Confederazione), avvenuta nel mese di giugno del 2022, il Consiglio federale definisce obiettivi strategici distinti per RUAG International Holding SA (di seguito «RUAG International»).</p>
<p class="absatz ">RUAG International e le imprese che essa controlla direttamente o indirettamente comprendono le partecipazioni della Confederazione derivanti dalle imprese d’armamento che non assicurano l’equipaggiamento dell’esercito. Nell’ambito della propria strategia di privatizzazione, RUAG International ha già proceduto al disinvestimento di diversi settori aziendali, quali in particolare RUAG Ammotec e MRO International, nonché a quello delle sedi estere di RUAG Aerostructures. L’obiettivo di questo periodo strategico è soprattutto preparare in modo ottimale la parte restante dell’impresa Beyond Gravity (precedentemente RUAG Space) in vista della sua vendita, in modo che il processo di privatizzazione di RUAG International possa essere concluso entro il 2025.</p>
<p class="absatz ">In virtù dell’articolo 3 capoverso 1<sup>bis</sup> della legge federale del 10 ottobre 1997<sup><a href="#fn-d8e25" id="fnbck-d8e25">1</a></sup> concernente le imprese d’armamento della Confederazione, il Consiglio federale definisce ogni quattro anni gli obiettivi strategici che la Confederazione in quanto proprietaria di RUAG International intende conseguire. Esso si impegna quindi con obiettivi coerenti e a lungo termine. Il Consiglio federale rappresenta gli interessi della Confederazione in quanto proprietaria ed esercita i suoi diritti in qualità di azionista unico di RUAG International. Al riguardo tiene conto dell’indipendenza di RUAG International quale società anonima retta dal diritto privato svizzero.</p>
<p class="absatz ">Il consiglio d’amministrazione di RUAG International è responsabile dell’attuazione degli obiettivi strategici a livello di gruppo e di una gestione unitaria di RUAG International e delle società del gruppo. Riferisce al Consiglio federale sul raggiungimento degli obiettivi strategici e mette a sua disposizione le informazioni necessarie alla relativa verifica, fra cui in particolare il conto di gruppo e la chiusura contabile singola di RUAG International.</p>
<div class="footnotes"><p id="fn-d8e25"><sup><a href="#fnbck-d8e25">1</a></sup><sup></sup>  <a href="https://fedlex.data.admin.ch/eli/cc/1998/1202_1202_1202" target="_blank">RS <b>934.21</b></a></p></div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Condizioni quadro riguardanti la fornitura di prestazioni</a>
</h1>
<div class="collapseable">
<p class="absatzvor ">Il Consiglio federale si aspetta che RUAG International:</p>
<dl>
<dt>1. </dt>
<dd>disponga di un sistema di gestione del rischio d’impresa conforme alla norma ISO 31000. RUAG International informa la proprietaria in merito ai rischi d’impresa più importanti;</dd>
<dt>2. </dt>
<dd>disponga di un sistema di gestione della conformità i cui contenuti siano conformi alla norma ISO 37301 e che tenga conto delle raccomandazioni del Controllo federale delle finanze formulate nel corso delle verifiche degli anni 2016 e 2021 nonché dei rischi particolari in materia di conformità legati all’attuale processo di disinvestimento (soprattutto in ambito di tutela degli interessi e conflitti d’interessi). RUAG International informa tempestivamente la proprietaria in merito a eventuali problemi in materia di conformità che potrebbero toccare direttamente gli interessi della proprietaria stessa;</dd>
<dt>3. </dt>
<dd>adotti misure appropriate volte a impedire la corruzione attiva e passiva;</dd>
<dt>4. </dt>
<dd>operi in modo ecologicamente sostenibile;</dd>
<dt>5. </dt>
<dd>persegua in Svizzera e all’estero una prassi dirigenziale e una politica del personale moderna, basata su convenzioni fra le parti sociali, rispettosa dei principi etici e trasparente, conformemente agli standard nazionali;</dd>
<dt>6. </dt>
<dd>si impegni nella formazione professionale svizzera, offra adeguati posti di formazione e crei posti di lavoro per quanto possibile allettanti, alle condizioni proprie all’economia di mercato;</dd>
<dt>7. </dt>
<dd>applichi sistemi di rimunerazione orientati al successo economico durevole dell’impresa e conformi all’articolo 6<i>a </i>capoversi 1–5 della legge del 24 marzo 2000<sup><a href="#fn-d8e67" id="fnbck-d8e67">2</a></sup> sul personale federale nonché alle disposizioni dell’ordinanza del 19 dicembre 2003<sup><a href="#fn-d8e78" id="fnbck-d8e78">3</a></sup> sulla retribuzione dei quadri;</dd>
<dt>8. </dt>
<dd>indipendentemente dall’ubicazione delle unità aziendali, operi in linea con i principi della politica estera svizzera, si attenga alla legislazione svizzera in materia di controllo delle esportazioni – segnatamente in relazione all’esportazione di materiale bellico e di beni ai sensi della legge del 13 dicembre 1996<sup><a href="#fn-d8e93" id="fnbck-d8e93">4</a></sup> sul controllo dei beni a duplice impiego – e osservi gli impegni legali in ambito di prestazioni di sicurezza private all’estero.</dd>
</dl>
<div class="footnotes">
<p id="fn-d8e67"><sup><a href="#fnbck-d8e67">2</a></sup><sup></sup>  <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p>
<p id="fn-d8e78"><sup><a href="#fnbck-d8e78">3</a></sup><sup></sup>  <a href="https://fedlex.data.admin.ch/eli/cc/2004/30" target="_blank">RS <b>172.220.12</b></a></p>
<p id="fn-d8e93"><sup><a href="#fnbck-d8e93">4</a></sup><sup></sup>  <a href="https://fedlex.data.admin.ch/eli/cc/1997/1697_1697_1697" target="_blank">RS <b>946.202</b></a></p>
</div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Priorità strategiche</a>
</h1>
<div class="collapseable">
<p class="absatzvor ">Il Consiglio federale si aspetta che RUAG International:</p>
<dl>
<dt>1. </dt>
<dd>prepari Beyond Gravity SA in vista della sua privatizzazione entro il 2025, in modo da fissare un prezzo di vendita ottimale, e che a tal fine tenga conto in particolare delle seguenti condizioni quadro:<dl>
<dt>a. </dt>
<dd>è esclusa qualunque crescita inorganica;</dd>
<dt>b. </dt>
<dd>la vendita viene effettuata a un acquirente occidentale;</dd>
<dt>c. </dt>
<dd>al momento della vendita si tiene conto degli interessi della Svizzera in materia di politica della piazza economica, di politica spaziale e di politica di sicurezza;</dd>
</dl>
</dd>
<dt>2. </dt>
<dd>concluda la privatizzazione di RUAG Aerostructures Schweiz AG, con sede a Emmen, entro il 2025;</dd>
<dt>3. </dt>
<dd>effettui le operazioni di disinvestimento d’intesa con la proprietaria.</dd>
</dl>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Obiettivi finanziari</a>
</h1>
<div class="collapseable">
<p class="absatzvor ">Il Consiglio federale si aspetta che RUAG International:</p>
<dl>
<dt>1. </dt>
<dd>ottenga un rendimento analogo a quello di imprese paragonabili in Europa e negli Stati Uniti e aumenti in modo durevole il valore aziendale;</dd>
<dt>2. </dt>
<dd>non presenti un indebitamento netto;</dd>
<dt>3. </dt>
<dd>detenga i ricavi provenienti dal disinvestimento a titolo di riserva per coprire il fabbisogno di liquidità e versi alla proprietaria la liquidità non necessaria sotto forma di dividendi;</dd>
<dt>4. </dt>
<dd>consulti previamente la proprietaria in merito a investimenti strategici.</dd>
</dl>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Scioglimento di RUAG International</a>
</h1>
<div class="collapseable"><p class="absatzvor ">Il Consiglio federale si aspetta che RUAG International metta a punto e attui un piano per la liquidazione una volta conclusa la vendita di tutte le parti operative dell’impresa. Tenendo conto della struttura dell’impresa, occorre che tale piano garantisca l’esercizio dei restanti diritti, l’adempimento degli obblighi esistenti e la possibilità di concludere la liquidazione in modo efficiente e conforme alla legge.</p></div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Rendiconto</a>
</h1>
<div class="collapseable">
<p class="absatzvor ">Il Consiglio federale si aspetta che RUAG International:</p>
<dl>
<dt>1. </dt>
<dd>rimanga a disposizione per colloqui trimestrali con la proprietaria, rappresentata dal Dipartimento federale delle finanze (Amministrazione federale delle finanze);</dd>
<dt>2. </dt>
<dd>fornisca inoltre periodicamente e in tempo utile informazioni oggettive alla proprietaria, rappresentata dal Dipartimento federale delle finanze (Amministrazione federale delle finanze), relative a fatti o decisioni all’interno del gruppo che possono influire in maniera determinante sul raggiungimento degli obiettivi strategici;</dd>
<dt>3. </dt>
<dd>al termine di ogni esercizio presenti un rapporto al Consiglio federale sul raggiungimento degli obiettivi strategici.</dd>
</dl>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Validità e modifiche</a>
</h1>
<div class="collapseable">
<p class="absatzvor "><sup>1</sup> I presenti obiettivi strategici si applicano dal 1° gennaio 2024 e sono validi sino al 31 dicembre 2027.</p>
<p class="absatz "><sup>2</sup> Se le circostanze lo richiedono, gli obiettivi strategici possono essere adeguati durante il periodo di validità, in particolare dopo la privatizzazione di Beyond Gravity.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">29 novembre 2023</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main>
</div></body>
</html>
