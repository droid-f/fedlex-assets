<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-215-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decreto del Consiglio federale <br>che conferisce obbligatorietà generale al fondo per la formazione professionale pianificazione territoriale e della costruzione</h1>
<p>del 20 dicembre 2022</p>
</div>
<div id="preamble">
<p>Il Consiglio federale svizzero,</p>
<p>visto l’articolo 60 capoverso 3 della legge del 13 dicembre 2002<sup><a href="#fn-d6e16" id="fnbck-d6e16">1</a></sup> <br>sulla formazione professionale,</p>
<p>decreta:</p>
<div class="footnotes"><p id="fn-d6e16"><sup><a href="#fnbck-d6e16">1</a></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>È conferita obbligatorietà generale al fondo per la formazione professionale dell’associazione «Plavenir – formazione professionale pianificazione territoriale e della costruzione» conformemente al regolamento del 10 maggio 2022<sup><a href="#fn-d6e38" id="fnbck-d6e38">2</a></sup> allegato.</p>
<div class="footnotes"><p id="fn-d6e38"><sup><a href="#fnbck-d6e38">2</a></sup> Il testo di questo regolamento è pubblicato anche nel Foglio ufficiale svizzero  di commercio.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> Il presente decreto entra in vigore il 1° marzo 2023.</p>
<p><sup>2</sup> L’obbligatorietà generale è conferita per una durata indeterminata.</p>
<p><sup>3 </sup>Può essere revocata dalla Segreteria di Stato per la formazione, la ricerca e l’innovazione.</p>
<p></p>
<div class="table"><table border="1">
			
			
			<tr>
				
				<td>
					
					<p>20 dicembre 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(Art. 1)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Regolamento <br>del fondo per la formazione professionale pianificazione territoriale e della costruzione</a>
</h2>
<div class="collapseable">
<section id="lvl_u1/lvl_u1/sec_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/sec_1">Sezione 1: Denominazione e scopo</a>
</h3>
<div class="collapseable">
<article id="lvl_u1/lvl_u1/sec_1/art_1"><a name="ta1"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_1/art_1"><b>Art. 1</b> Denominazione</a>
</h6>
<div class="collapseable"> <p>Con il presente regolamento si istituisce sotto la denominazione di «fondo per la formazione professionale pianificazione territoriale e della costruzione» il fondo per la formazione professionale (in seguito denominato «fondo») dell’associazione «Plavenir – formazione professionale pianificazione territoriale e della costruzione» ai sensi dell’articolo 60 della legge federale del 13 dicembre 2002<sup><a href="#fn-d6e103" id="fnbck-d6e103">3</a></sup> sulla formazione professionale (LFPr).</p>
<div class="footnotes"><p id="fn-d6e103"><sup><a href="#fnbck-d6e103">3</a></sup>  <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p></div>
</div></article><article id="lvl_u1/lvl_u1/sec_1/art_2"><a name="ta2"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_1/art_2"><b>Art. 2</b> Scopo</a>
</h6>
<div class="collapseable"> <p><sup>1</sup> Il fondo mira a promuovere la formazione professionale di base, la formazione professionale superiore e la formazione professionale continua delle disegnatrici e dei disegnatori AFC nel campo professionale pianificazione del territorio e della costruzione.</p>
<p><sup>2</sup> Le aziende assoggettate al fondo versano contributi volti al raggiungimento dello scopo del fondo secondo la sezione 4.</p>
</div></article>
</div></section><section id="lvl_u1/lvl_u1/sec_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/sec_2">Sezione 2: Campo d’applicazione</a>
</h3>
<div class="collapseable">
<article id="lvl_u1/lvl_u1/sec_2/art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_2/art_3"><b>Art. 3</b> Campo d’applicazione territoriale</a>
</h6>
<div class="collapseable"> <p>Il fondo è valido in tutta la Svizzera.</p>
</div></article><article id="lvl_u1/lvl_u1/sec_2/art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_2/art_4"><b>Art. 4</b> Campo d’applicazione aziendale</a>
</h6>
<div class="collapseable"> <p><sup>1</sup> Il fondo è valido per tutte le aziende o parti di aziende, indipendentemente dalla loro forma giuridica, che forniscono prestazioni tipiche del settore, tra cui:</p>
<dl>
<dt>a. </dt>
<dd>pianificazione del territorio;</dd>
<dt>b. </dt>
<dd>pianificazione strategica e analisi del fabbisogno per progetti di costruzione nell’ambito dell’edilizia, del genio civile, degli spazi esterni e della progettazione di interni;</dd>
<dt>c. </dt>
<dd>concezione di progetti di costruzione nell’ambito dell’edilizia, del genio civile, degli spazi esterni e della progettazione di interni;</dd>
<dt>d. </dt>
<dd>gare d’appalto e/o pianificazione dei costi di progetti di costruzione nell’ambito dell’edilizia, del genio civile, degli spazi esterni e della progettazione di interni;</dd>
<dt>e. </dt>
<dd>pianificazione dell’esecuzione e/o direzione dei lavori per progetti di costruzione nell’ambito dell’edilizia, del genio civile, degli spazi esterni e della progettazione di interni;</dd>
<dt>f. </dt>
<dd>preparazione e gestione delle procedure di autorizzazione per progetti di costruzione nell’ambito dell’edilizia, del genio civile, degli spazi esterni e della progettazione di interni.</dd>
</dl>
<p><sup>2</sup> Non sono incluse nel campo d’applicazione aziendale secondo il capoverso 1 le aziende esecutrici o parti di aziende nelle attività edili principali, secondarie e di giardinaggio e paesaggismo.</p>
</div></article><article id="lvl_u1/lvl_u1/sec_2/art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_2/art_5"><b>Art. 5</b> Campo d’applicazione personale</a>
</h6>
<div class="collapseable"> <p><sup>1</sup> Il fondo è valido per tutte le aziende o parti di aziende, indipendentemente dalla loro forma giuridica, in cui vi sono persone che svolgono attività tipiche del settore sulla base dei seguenti titoli della formazione professionale di base:</p>
<dl>
<dt>a. </dt>
<dd>titoli della formazione professionale di base, compresi i titoli anteriori di formazione equivalenti:<dl>
<dt>1. </dt>
<dd>disegnatrice / disegnatore AFC (indirizzi architettura, ingegneria civile, pianificazione del territorio, architettura del paesaggio, architettura d’interni);</dd>
<dt>2. </dt>
<dd>disegnatrice del genio civile / disegnatore del genio civile AFC;</dd>
<dt>3. </dt>
<dd>disegnatrice edile / disegnatore edile AFC;</dd>
<dt>4. </dt>
<dd>disegnatrice d’arredamenti / disegnatore d’arredamenti AFC;</dd>
<dt>5. </dt>
<dd>disegnatrice-paesaggista / disegnatore-paesaggista AFC;</dd>
<dt>6. </dt>
<dd>disegnatrice in pianificazione del territorio / disegnatore in pianificazione del territorio AFC.</dd>
</dl>
</dd>
<dt>b. </dt>
<dd>persone con una qualifica che si basa su una formazione professionale di base secondo la lettera a.</dd>
</dl>
<p><sup>2</sup> Il fondo è valido per tutte le aziende o parti di aziende se una persona dispone di un titolo professionale riconosciuto di cui al capoverso 1.</p>
</div></article><article id="lvl_u1/lvl_u1/sec_2/art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_2/art_6"><b>Art. 6</b> Validità per la singola azienda o parte di azienda</a>
</h6>
<div class="collapseable"> <p>Il fondo è valido per le aziende o parti di aziende che rientrano nel suo campo d’applicazione territoriale, aziendale e personale.</p>
</div></article>
</div></section><section id="lvl_u1/lvl_u1/sec_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/sec_3">Sezione 3: Prestazioni</a>
</h3>
<div class="collapseable"><article id="lvl_u1/lvl_u1/sec_3/art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_3/art_7"><b>Art. 7</b></a>
</h6>
<div class="collapseable">
<p><sup>1</sup> Nel campo della formazione professionale di base per disegnatrici e disegnatori AFC, della formazione professionale superiore per la professione di disegnatrice e disegnatore AFC e della formazione professionale continua per disegnatrici e disegnatori AFC, il fondo contribuisce al finanziamento dei seguenti provvedimenti:</p>
<dl>
<dt>a. </dt>
<dd>sviluppo e mantenimento di un sistema completo di formazione professionale di base, formazione professionale superiore e formazione professionale continua; detto sistema comprende in particolare: analisi, sviluppo, progetti pilota, provvedimenti di introduzione e attuazione, informazione, trasmissione di sapere e controlling;</dd>
<dt>b. </dt>
<dd>sviluppo, mantenimento e aggiornamento delle ordinanze sulla formazione professionale di base e dei regolamenti d’esame per le offerte formative della formazione professionale superiore;</dd>
<dt>c. </dt>
<dd>sviluppo, mantenimento e aggiornamento di documenti e materiale didattico per il sostegno della formazione professionale di base, della formazione professionale superiore e della formazione professionale continua;</dd>
<dt>d. </dt>
<dd>sviluppo, mantenimento e aggiornamento delle procedure di valutazione e qualificazione delle offerte formative sostenute dall’associazione Plavenir, coordinamento e vigilanza delle procedure, compresa la garanzia della qualità;</dd>
<dt>e. </dt>
<dd>sostegno ai corsi interaziendali e riduzione dei loro costi per le aziende formatrici;</dd>
<dt>f. </dt>
<dd>sviluppo, mantenimento e aggiornamento di procedure di valutazione;</dd>
<dt>g. </dt>
<dd>copertura delle spese organizzative, amministrative e di controllo sostenute dall’associazione Plavenir in relazione ai compiti svolti nella formazione professionale di base, nella formazione professionale superiore e nella formazione professionale continua.</dd>
</dl>
<p><sup>2</sup> Il fondo può anche contribuire al finanziamento dei seguenti ambiti:</p>
<dl>
<dt>a. </dt>
<dd>reclutamento e promozione delle nuove leve nella formazione professionale di base, nella formazione professionale superiore e nella formazione professionale continua;</dd>
<dt>b. </dt>
<dd>partecipazione a campionati delle professioni nazionali e internazionali.</dd>
</dl>
<p><sup>3</sup> Il Comitato direttivo di Plavenir è libero di concedere altri contributi per misure che corrispondono agli obiettivi del fondo.</p>
</div></article></div></section><section id="lvl_u1/lvl_u1/sec_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/sec_4">Sezione 4: Finanziamento</a>
</h3>
<div class="collapseable">
<article id="lvl_u1/lvl_u1/sec_4/art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_4/art_8"><b>Art. 8</b> Base di calcolo</a>
</h6>
<div class="collapseable"> <p><sup>1</sup> La base per il calcolo dei contributi al fondo è costituita dalla rispettiva azienda o parte di azienda di cui all’articolo 4 e dal totale delle persone che svolgono attività tipiche del settore di cui all’articolo 5.</p>
<p><sup>2</sup> Il contributo viene calcolato sulla base dell’autodichiarazione dell’azienda. Qualora l’azienda si rifiuti di presentare la dichiarazione o se quest’ultima è evidentemente errata, il contributo è determinato in base a una stima.</p>
</div></article><article id="lvl_u1/lvl_u1/sec_4/art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_4/art_9"><b>Art. 9</b> Contributi</a>
</h6>
<div class="collapseable"> <p><sup>1</sup> I contributi si suddividono in:</p>
<dl>
<dt>a. </dt>
<dd>contributo per azienda secondo l’articolo 4: 180 franchi;</dd>
<dt>b. </dt>
<dd> contributi pro capite secondo l’articolo 5:   40 franchi.</dd>
</dl>
<p><sup>2</sup> Le aziende individuali sono tenute al versamento di contributi.</p>
<p><sup>3</sup> Per le persone in formazione non vengono riscossi contributi.</p>
<p><sup>4</sup> Per le persone occupate a tempo parziale devono essere versati contributi qualora siano assoggettate all’obbligo assicurativo secondo la legge federale del 25 giugno 1982<sup><a href="#fn-d6e306" id="fnbck-d6e306">4</a></sup> sulla previdenza professionale per la vecchiaia, i superstiti e l’invalidità (LPP). </p>
<p><sup>5</sup> I contributi devono essere versati ogni anno.</p>
<div class="footnotes"><p id="fn-d6e306"><sup><a href="#fnbck-d6e306">4</a></sup>  <a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p></div>
</div></article><article id="lvl_u1/lvl_u1/sec_4/art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_4/art_10"><b>Art. 10</b> Esenzione dall’obbligo di contribuzione</a>
</h6>
<div class="collapseable"> <p><sup>1</sup> Le aziende che desiderano essere esentate totalmente o parzialmente dall’obbligo di contribuzione devono inoltrare alla Commissione del fondo una richiesta motivata.</p>
<p><sup>2</sup> L’esenzione dall’obbligo di contribuzione è disciplinata dall’articolo 60 capoverso 6 LFPr in combinato disposto con l’articolo 68<i>a</i> capoverso 2 dell’ordinanza del 19 novembre 2003<sup><a href="#fn-d6e334" id="fnbck-d6e334">5</a></sup> sulla formazione professionale.</p>
<div class="footnotes"><p id="fn-d6e334"><sup><a href="#fnbck-d6e334">5</a></sup>  <a href="https://fedlex.data.admin.ch/eli/cc/2003/748" target="_blank">RS <b>412.101</b></a></p></div>
</div></article><article id="lvl_u1/lvl_u1/sec_4/art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_4/art_11"><b>Art. 11</b> Limitazione delle entrate</a>
</h6>
<div class="collapseable"> <p><sup>1</sup> Le entrate provenienti dai contributi non possono superare i costi totali delle prestazioni di cui all’articolo 7, tenuto conto della costituzione di adeguate riserve.</p>
<p><sup>2</sup> Le riserve non devono superare il 50 per cento dei contributi totali versati, calcolati su una media di sei anni.</p>
</div></article>
</div></section><section id="lvl_u1/lvl_u1/sec_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/sec_5">Sezione 5: Organizzazione, revisione e vigilanza</a>
</h3>
<div class="collapseable">
<article id="lvl_u1/lvl_u1/sec_5/art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_5/art_12"><b>Art. 12</b> Comitato direttivo</a>
</h6>
<div class="collapseable"> <p><sup>1</sup> Il Comitato direttivo dell’associazione Plavenir è l’organo di vigilanza del fondo ed è responsabile della sua gestione strategica. </p>
<p><sup>2</sup> Assolve in particolare i seguenti compiti:</p>
<dl>
<dt>a. </dt>
<dd>costituzione di una segreteria;</dd>
<dt>b. </dt>
<dd>emanazione di un regolamento esecutivo;</dd>
<dt>c. </dt>
<dd>ridefinizione periodica dell’elenco delle prestazioni e dell’importo destinato alla costituzione di riserve;</dd>
<dt>d. </dt>
<dd>decisione sui ricorsi contro le decisioni della Commissione del fondo;</dd>
<dt>e. </dt>
<dd>approvazione del preventivo;</dd>
<dt>f. </dt>
<dd>sorveglianza della segreteria.</dd>
</dl>
</div></article><article id="lvl_u1/lvl_u1/sec_5/art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_5/art_13"><b>Art. 13</b> Commissione del fondo </a>
</h6>
<div class="collapseable"> <p><sup>1</sup> L’assemblea generale dell’associazione Plavenir elegge i membri della Commissione del fondo. La Commissione del fondo è composta da 3 a 5 persone.</p>
<p><sup>2</sup> Il mandato è di 4 anni. Si applica un limite di mandato di 12 anni.</p>
<p><sup>3</sup> Delibera in materia di:</p>
<dl>
<dt>a. </dt>
<dd>assoggettamento di un’azienda al fondo;</dd>
<dt>b. </dt>
<dd>determinazione dei contributi di un’azienda in caso di inosservanza degli obblighi;</dd>
<dt>c. </dt>
<dd>esenzione dall’obbligo di contribuzione qualora l’azienda versi già contributi a un altro fondo per la formazione professionale, d’intesa con la direzione di detto fondo.</dd>
</dl>
</div></article><article id="lvl_u1/lvl_u1/sec_5/art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_5/art_14"><b>Art. 14</b> Segreteria</a>
</h6>
<div class="collapseable"> <p><sup>1</sup> La segreteria dà esecuzione al presente regolamento nell’ambito delle sue competenze.</p>
<p><sup>2</sup> È responsabile della riscossione dei contributi, dell’assegnazione di contributi per i provvedimenti di cui all’articolo 7, dell’amministrazione e della contabilità.</p>
</div></article><article id="lvl_u1/lvl_u1/sec_5/art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_5/art_15"><b>Art. 15</b> Presentazione dei conti, revisione e contabilità</a>
</h6>
<div class="collapseable"> <p><sup>1</sup> La segreteria gestisce il fondo come conto separato con una contabilità autonoma, un conto economico e un bilancio indipendenti e con un proprio centro di costo.</p>
<p><sup>2</sup> I conti del fondo vengono controllati, nell’ambito della revisione annuale dei conti di Plavenir, da un ufficio di revisione indipendente secondo gli articoli 727–731<i>a</i> del Codice delle obbligazioni<sup><a href="#fn-d6e445" id="fnbck-d6e445">6</a></sup>.</p>
<p><sup>3</sup> Il periodo contabile corrisponde all’anno civile.</p>
<div class="footnotes"><p id="fn-d6e445"><sup><a href="#fnbck-d6e445">6</a></sup>  <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="lvl_u1/lvl_u1/sec_5/art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_5/art_16"><b>Art. 16</b> Vigilanza</a>
</h6>
<div class="collapseable"> <p><sup>1</sup> Il fondo è sottoposto alla vigilanza della Segreteria di Stato per la formazione, la ricerca e l’innovazione (SEFRI) ai sensi dell’articolo 60 capoverso 7 LFPr.</p>
<p><sup>2</sup> I conti del fondo e il rapporto di revisione vengono inoltrati alla SEFRI per informazione.</p>
</div></article>
</div></section><section id="lvl_u1/lvl_u1/sec_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/sec_6">Sezione 6:  <br>Approvazione, conferimento del carattere obbligatorio generale e scioglimento</a>
</h3>
<div class="collapseable">
<article id="lvl_u1/lvl_u1/sec_6/art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_6/art_17"><b>Art. 17</b> Approvazione</a>
</h6>
<div class="collapseable"> <p>Il presente regolamento è stato approvato il 10 maggio 2022 dall’assemblea generale dell’associazione Plavenir.</p>
</div></article><article id="lvl_u1/lvl_u1/sec_6/art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_6/art_18"><b>Art. 18</b> Conferimento del carattere obbligatorio generale</a>
</h6>
<div class="collapseable"> <p>Il conferimento del carattere obbligatorio generale si fonda sulla decisione del Consiglio federale.</p>
</div></article><article id="lvl_u1/lvl_u1/sec_6/art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/sec_6/art_19"><b>Art. 19</b> Scioglimento</a>
</h6>
<div class="collapseable"> <p><sup>1</sup> Il Comitato direttivo può sciogliere il fondo con il consenso della SEFRI.</p>
<p><sup>2</sup> Un eventuale capitale residuo del fondo viene destinato a uno scopo affine. </p>
<p>Alpnach Dorf, 14 novembre 2022</p>
<p>Plavenir – formazione professionale pianificazione territoriale e della costruzione</p>
<p></p>
<div class="table"><table border="1">
			
			
			<tr>
				
				<td>
					
					<p>Presidente:</p>
					<p>Martin Stuber</p>
				</td>
				<td>
					
					<p>Direttore:</p>
					<p>Marco von Wyl</p>
				</td>
			</tr>
		</table></div>
<p></p>
</div></article>
</div></section>
</div></section>
</div></section></div>
</div></body>
</html>
