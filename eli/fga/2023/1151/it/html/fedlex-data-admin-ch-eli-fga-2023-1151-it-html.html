<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1151-it-docx</title>
</head>
<body><div id="lawcontent">
<div id="preface"><p class=" man-font-style-italic ">Termine per la raccolta delle firme: 9 novembre 2024</p></div>
<div id="preamble">
<h1 class="erlasstitel botschafttitel ">Iniziativa popolare federale <br>«Sì a un futuro senza esperimenti sugli animali»</h1>
<p>Esame preliminare</p>
<p>La Cancelleria federale svizzera,</p>
<p msg:wcstyle02-3="loose pPr/contextualSpacing" xmlns:msg="urn:com:c-moria:legi4ch:xslt:message">esaminata la lista per la raccolta delle firme a sostegno dell’iniziativa popolare federale «Sì a un futuro senza esperimenti sugli animali», presentata il 7 marzo 2023;<br>dopo che il 3 aprile 2023 il comitato ha dichiarato di approvare le tre versioni linguistiche vincolanti del testo dell’iniziativa e confermato che queste sono definitive;<br>visti gli articoli 68 e 69 della legge federale del 17 dicembre 1976<sup><a href="#fn-d6e22" id="fnbck-d6e22">1</a></sup> sui diritti politici;<br>visto l’articolo 23 dell’ordinanza del 24 maggio 1978<sup><a href="#fn-d6e34" id="fnbck-d6e34">2</a></sup> sui diritti politici,</p>
<p>decide:</p>
<dl>
<dt>1. </dt>
<dd>La lista per la raccolta delle firme a sostegno dell’iniziativa popolare federale «Sì a un futuro senza esperimenti sugli animali», presentata il 7 marzo 2023, soddisfa formalmente le esigenze legali; essa contiene le indicazioni seguenti: il Cantone e il Comune politico in cui i firmatari hanno diritto di voto, il titolo e il testo dell’iniziativa e la data di pubblicazione nel Foglio federale, una clausola di ritiro, la menzione secondo cui chiunque corrompe o si lascia corrompere in occasione della raccolta delle firme (art. 281 CP<sup><a href="#fn-d6e51" id="fnbck-d6e51">3</a></sup>) oppure altera il risultato della raccolta delle firme (art. 282 CP) è punibile, come anche il nome e l’indirizzo di almeno sette ma al massimo 27 promotori. La validità dell’iniziativa verrà esaminata dall’Assemblea federale in caso di riuscita formale.</dd>
<dt>2. </dt>
<dd>L’iniziativa popolare può essere ritirata dalla maggioranza assoluta dei seguenti promotori:<dl>
<dt>  1. </dt>
<dd>Babst Robert Alexander, Im Herrenfeld 26, 7304 Maienfeld</dd>
<dt>  2. </dt>
<dd>Brunner Doris, Burghaldenstrasse 5, 5400 Baden</dd>
<dt>  3. </dt>
<dd>Clemente Cristina, Viale Verbano 3A, 6600 Muralto</dd>
<dt>  4. </dt>
<dd>Gröbly Thomas, Burghaldenstrasse 5, 5400 Baden</dd>
<dt>  5. </dt>
<dd>Holenstein Remy, Grabengasse 11, 9620 Lichtensteig</dd>
<dt>  6. </dt>
<dd>Kriesi Andreas, Mülibachweg 9, 5443 Niederrohrdorf</dd>
<dt>  7. </dt>
<dd>Scherrer Sonja, Oberdorf 16, 9473 Gams</dd>
<dt>  8. </dt>
<dd>Schmid Barbara, Jakobsbergstrasse 7, 9306 Freidorf</dd>
<dt>  9. </dt>
<dd>Schmid René, Jakobsbergstrasse 7, 9306 Freidorf</dd>
<dt>10. </dt>
<dd>Varga Irene, Weiherstrasse 17, 9305 Berg</dd>
<dt>11. </dt>
<dd>Werndli Renato, Jakob-Oesch-Strasse 1, 9453 Eichberg</dd>
</dl>
</dd>
<dt>3. </dt>
<dd>Il titolo dell’iniziativa popolare federale «Sì a un futuro senza esperimenti sugli animali» soddisfa le condizioni stabilite nell’articolo 69 capoverso 2 della legge federale del 17 dicembre 1976 sui diritti politici.</dd>
<dt>4. </dt>
<dd>La presente decisione è comunicata al comitato d’iniziativa: IG Tierversuchsverbots-Initiative CH, Weiherstrasse 17, 9305 Berg, e pubblicata nel Foglio federale del 9 maggio 2023.</dd>
</dl>
<p></p>
<div class="table"><table border="1">
			
			
			<tr>
				
				
				<td>
					
					<p>25 aprile 2023</p>
				</td>
				<td>
					
					<p>Cancelleria federale svizzera:</p>
					<p>Il cancelliere della Confederazione, Walter Thurnherr</p>
				</td>
			</tr>
		</table></div>
<div class="footnotes">
<p id="fn-d6e22"><sup><a href="#fnbck-d6e22">1</a></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p>
<p id="fn-d6e34"><sup><a href="#fnbck-d6e34">2</a></sup> <a href="https://fedlex.data.admin.ch/eli/cc/1978/712_712_712" target="_blank">RS <b>161.11</b></a></p>
<p id="fn-d6e51"><sup><a href="#fnbck-d6e51">3</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div>
<div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Iniziativa popolare federale <br>«Sì a un futuro senza esperimenti sugli animali»</a>
</h1>
<div class="collapseable">
<p>L’iniziativa popolare ha il tenore seguente:</p>
<p>La Costituzione federale<sup><a href="#fn-d6e135" id="fnbck-d6e135">4</a></sup> è modificata come segue:</p>
<p class=" man-font-style-italic ">Art. 80 cpv. 2<sup>bis</sup><sup><a href="#fn-d6e148" id="fnbck-d6e148">5</a></sup></p>
<p><sup>2bis</sup> Gli esperimenti sugli animali sono vietati. Fanno eccezione i provvedimenti che devono essere adottati nell’interesse di uno specifico animale. Sono vietati anche la detenzione, l’allevamento e il commercio di animali a scopo di sperimentazione. </p>
<p class=" man-font-style-italic ">Art. 197 n. 15<sup><a href="#fn-d6e159" id="fnbck-d6e159">6</a></sup></p>
<p class=" man-font-style-italic man-text-align-left ">15. Disposizione transitoria dell’art. 80 cpv. 2<sup>bis</sup> (Divieto degli esperimenti sugli animali)</p>
<p>Tutti gli esperimenti sugli animali ai fini della ricerca fondamentale come pure dell’insegnamento e della formazione e tutti gli esperimenti di livello di gravità 3 sono vietati a decorrere dall’accettazione dell’articolo 80 capoverso 2<sup>bis</sup> da parte del Popolo e dei Cantoni. Tutti gli altri esperimenti sugli animali sono vietati entro sette anni dall’accettazione dell’articolo 80 capoverso 2<sup>bis</sup>.</p>
<p></p>
<div class="footnotes">
<p id="fn-d6e135"><sup><a href="#fnbck-d6e135">4</a></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e148"><sup><a href="#fnbck-d6e148">5</a></sup>  La numerazione definitiva del presente capoverso sarà stabilita dopo la votazione popolare dalla Cancelleria federale; questa la coordinerà con le altre disposizioni vigenti della Costituzione federale e la adeguerà in tutto il testo dell’iniziativa.</p>
<p id="fn-d6e159"><sup><a href="#fnbck-d6e159">6</a></sup>  Il numero definitivo della presente disposizione transitoria sarà stabilito dalla Cancelleria federale dopo la votazione popolare.</p>
</div>
</div></section></div>
</div></body>
</html>
