<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Protocollo</h1>
<h2 class="erlasskurztitel ">che modifica la Convenzione del 12 giugno 1996 tra il Consiglio federale svizzero e il Governo della Repubblica di Slovenia per evitare le doppie imposizioni in materia di imposte sul reddito e sul patrimonio, nella versione conforme al Protocollo firmato a Lubiana il 7 settembre 2012</h2>
<p class="erlasssubtitel ">Concluso il 30 marzo 2023 <br>Approvato dall’Assemblea federale il … <sup><a href="#fn-d8e14" id="fnbck-d8e14">1</a></sup><br>Entrato in vigore mediante scambio di note il …</p>
<div class="footnotes"><p id="fn-d8e14"><sup><a href="#fnbck-d8e14">1</a></sup><sup></sup>  FF <b>2024</b> …</p></div>
</div>
<div id="preamble">
<p class="man-template-autor ">Il Consiglio federale svizzero <br>e <br>il Governo della Repubblica di Slovenia,</p>
<p class="absatz ">desiderosi di concludere un Protocollo che modifica la Convenzione del 12 giugno 1996<sup><a href="#fn-d8e34" id="fnbck-d8e34">2</a></sup> tra il Consiglio federale svizzero e il Governo della Repubblica di Slovenia per evitare le doppie imposizioni in materia di imposte sul reddito e sul patrimonio (di seguito «Convenzione»), nella versione conforme al Protocollo firmato a Lubiana il 7 settembre 2012,</p>
<p class="man-template-verb ">hanno convenuto quanto segue:</p>
<div class="footnotes"><p id="fn-d8e34"><sup><a href="#fnbck-d8e34">2</a></sup><sup></sup>  <a href="https://fedlex.data.admin.ch/eli/cc/2000/358" target="_blank">RS <b>0.672.969.11</b></a></p></div>
</div>
<main id="maintext"><p><b>Art. I</b></p>
<p class="absatz ">Il titolo e il preambolo della Convenzione sono sostituiti dal titolo e dal preambolo seguenti:</p>
<p class="erlasstitel10pt ">«Convenzione <br>tra il Consiglio federale svizzero e il Governo della Repubblica di Slovenia per evitare le doppie imposizioni in materia di imposte sul reddito e sul patrimonio e per prevenire l’evasione e l’elusione fiscali</p>
<p class="man-template-autor ">Il Consiglio federale svizzero <br>e <br>il Governo della Repubblica di Slovenia,</p>
<p class="absatz ">desiderosi di sviluppare ulteriormente le loro relazioni economiche e di migliorare la cooperazione in materia fiscale;</p>
<p class="absatz ">nell’intento di concludere una convenzione per evitare le doppie imposizioni in materia di imposte sul reddito e sul patrimonio, senza creare opportunità di non imposizione o di ridotta imposizione attraverso l’evasione o l’elusione fiscale (incluse le strategie di abuso dei trattati fiscali [«treaty-shopping»] finalizzate a ottenere i benefici previsti dalla presente Convenzione a beneficio indiretto di residenti di Giurisdizioni terze),</p>
<p class="man-template-verb ">hanno convenuto quanto segue:»</p>
<p><b>Art. II</b></p>
<p class="absatz ">Al paragrafo 2 dell’articolo 23 (Eliminazione delle doppie imposizioni) della Convenzione è aggiunta la seguente lettera d:</p>
<dl>
<dt>«d) </dt>
<dd>Le disposizioni della lettera a del paragrafo 2 non si applicano ai redditi o al patrimonio di un residente di Svizzera se la Slovenia applica le disposizioni della presente Convenzione per esentare questi redditi o questo patrimonio dall’imposta oppure applica a questi redditi le disposizioni di cui al paragrafo 2 dell’articolo 10, al paragrafo 2 dell’articolo 11 o al paragrafo 2 dell’articolo 12.»</dd>
</dl>
<p><b>Art. III</b></p>
<p class="absatz ">1.  Alla Convenzione è aggiunto il seguente articolo 27A (Diritto ai benefici):</p>
<p>«<b>Art. 27</b>A Diritto ai benefici</p>
<p class="absatz ">Nonostante le altre disposizioni della presente Convenzione, un beneficio ai sensi della presente Convenzione non è concesso in relazione a un elemento di reddito o di patrimonio se è ragionevole concludere, tenuto conto di tutti i fatti e di tutte le circostanze pertinenti, che l’ottenimento di tale beneficio era uno degli scopi principali di qualsiasi accordo, strumento o transazione che ha portato direttamente o indirettamente a tale beneficio, a meno che venga stabilito che la concessione di tale beneficio in dette circostanze sarebbe conforme all’oggetto e allo scopo delle pertinenti disposizioni della presente Convenzione.»</p>
<p class="absatz ">2.  Il paragrafo 4 del Protocollo addizionale alla Convenzione è abrogato.</p>
<p class="absatz ">3.  Gli attuali paragrafi 5, 6 e 7 del Protocollo addizionale alla Convenzione diventano i paragrafi 4, 5 e 6. </p>
<p><b>Art. IV</b></p>
<p class="absatz ">1.  I due Stati contraenti si notificheranno per via diplomatica l’adempimento dei presupposti legali interni necessari all’entrata in vigore del presente Protocollo.</p>
<p class="absatz ">2.  Il presente Protocollo entrerà in vigore alla data di ricezione dell’ultima di queste notifiche. Le sue disposizioni si applicano:</p>
<dl>
<dt>a) </dt>
<dd>con riferimento alle imposte prelevate alla fonte sui redditi pagati o accreditati il 1° gennaio dell’anno civile successivo all’entrata in vigore del presente Protocollo, o dopo tale data;</dd>
<dt>b) </dt>
<dd>con riferimento alle altre imposte, per gli anni fiscali che iniziano il 1° gennaio dell’anno civile successivo all’entrata in vigore del presente Protocollo, o dopo tale data.</dd>
</dl>
<p class="absatz ">3.  Il presente Protocollo rimane in vigore fintantoché rimane applicabile la Convenzione. </p>
<section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti, debitamente autorizzati a tale scopo, hanno firmato il presente Protocollo.</p>
<p class="absatz ">Fatto a Lubiana, il 30 maggio 2023, in due esemplari in lingua tedesca, slovena e inglese, ciascun testo facente egualmente fede. In caso di divergenze d’interpretazione farà stato il testo inglese.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">Per il<br>Consiglio federale svizzero:</p>
					<p class="unterschriftenfi "></p>
				</td>
				<td>
					
					<p class="unterschriftenfi1 ">Per il<br>Governo della Repubblica di Slovenia:</p>
					<p class="unterschriftenfi "></p>
				</td>
			</tr>
		</table></div>
<?del-struct abstand4pt><p class="abstand1seite "></p>
</div></section></main>
</div></body>
</html>
