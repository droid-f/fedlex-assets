<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1371-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale <br>sul sistema nazionale di consultazione degli indirizzi delle persone fisiche</h1>
<h2 class="erlasskurztitel ">(Legge sul servizio nazionale degli indirizzi, LSI)</h2>
<p>del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 173 capoverso 2 della Costituzione federale<sup><a href="#fn-d6e21" id="fnbck-d6e21">1</a></sup>,<br>visto il messaggio del Consiglio federale del 10 maggio 2023<sup><a href="#fn-d6e33" id="fnbck-d6e33">2</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <i>FF <b>2023</b> 1370</i></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto e scopo</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> La presente legge disciplina:</p>
<dl>
<dt>a. </dt>
<dd>il servizio nazionale degli indirizzi finalizzato alla consultazione, per l’adempimento di compiti legali, degli indirizzi di persone fisiche domiciliate in Svizzera;</dd>
<dt>b. </dt>
<dd>l’autorità competente per il servizio nazionale degli indirizzi nonché i compiti e gli obblighi che le incombono in relazione alla messa a disposizione e all’esercizio di un sistema d’informazione nazionale di consultazione degli indirizzi delle persone fisiche domiciliate in Svizzera (sistema d’informazione);</dd>
<dt>c. </dt>
<dd>il contenuto del sistema d’informazione, l’aggiornamento e il completamento dei dati, i dati consultabili, le fonti e la qualità dei dati e le limitazioni alla consultazione;</dd>
<dt>d. </dt>
<dd>l’accesso ai dati e i relativi obblighi delle autorità, organizzazioni e persone aventi diritto d’accesso (aventi diritto);</dd>
<dt>e. </dt>
<dd>la protezione e la sicurezza dei dati;</dd>
<dt>f. </dt>
<dd>il finanziamento del servizio nazionale degli indirizzi.</dd>
</dl>
<p><sup>2</sup> Essa ha lo scopo di semplificare i processi amministrativi relativi alla consultazione di indirizzi e permettere agli aventi diritto di adempiere i loro compiti in modo più efficace.</p>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Autorità competente, compiti e obblighi </a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Autorità competente</a>
</h6>
<div class="collapseable"> <p>L’Ufficio federale di statistica (UST) è competente per il servizio nazionale degli indirizzi nonché per la messa a disposizione e l’esercizio del sistema d’informazione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti e obblighi dell’autorità competente</a>
</h6>
<div class="collapseable"> <p>L’UST è segnatamente competente per:</p>
<dl>
<dt>a. </dt>
<dd>assicurare il corretto funzionamento del sistema d’informazione; </dd>
<dt>b. </dt>
<dd>assicurare la qualità e la rettifica dei dati conformemente all’articolo 8;</dd>
<dt>c. </dt>
<dd>assicurare la protezione e la sicurezza dei dati trattati nel sistema d’informazione;</dd>
<dt>d. </dt>
<dd>concedere il diritto d’accesso ad autorità, organizzazioni e persone richiedenti;</dd>
<dt>e. </dt>
<dd>adottare le misure tecniche e organizzative necessarie per  controllare il rispetto delle condizioni d’utilizzo del sistema d’informazione;</dd>
<dt>f. </dt>
<dd>limitare o ritirare i diritti d’accesso se non vengono rispettate le condizioni d’utilizzo.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: <br>Contenuto del sistema d’informazione, aggiornamento e completamento dei dati, dati consultabili, fonti e qualità dei dati e limitazioni alla consultazione</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Contenuto del sistema d’informazione</a>
</h6>
<div class="collapseable"> <p>L’UST può trattare nel sistema d’informazione i seguenti dati rilevati in virtù della legge del 23 giugno 2006<sup><a href="#fn-d6e132" id="fnbck-d6e132">3</a></sup> sull’armonizzazione dei registri: </p>
<dl>
<dt>a. </dt>
<dd>numero AVS secondo l’articolo 50<i>c</i> della legge federale del 20 dicembre 1946<sup><a href="#fn-d6e149" id="fnbck-d6e149">4</a></sup> sull’assicurazione per la vecchiaia e per i superstiti (LAVS);</dd>
<dt>b. </dt>
<dd>numero del Comune secondo la classificazione dell’UST e nome ufficiale del Comune;</dd>
<dt>c. </dt>
<dd>identificatore dell’edificio in base al Registro federale degli edifici e delle abitazioni (REA) dell’UST;</dd>
<dt>d. </dt>
<dd>identificatore dell’abitazione in base al REA e tipo di economia domestica;</dd>
<dt>e. </dt>
<dd>cognome ufficiale e gli altri cognomi attestati nei registri dello stato civile; </dd>
<dt>f. </dt>
<dd>tutti i nomi nell’ordine corretto;</dd>
<dt>g. </dt>
<dd>indirizzo e recapito, inclusi il numero postale d’avviamento e il luogo;</dd>
<dt>h. </dt>
<dd>data di nascita;</dd>
<dt>i. </dt>
<dd>sesso;</dd>
<dt>j. </dt>
<dd>residenza o soggiorno nel Comune;</dd>
<dt>k. </dt>
<dd>Comune di residenza o Comune di soggiorno;</dd>
<dt>l. </dt>
<dd>in caso di arrivo: data e Comune di provenienza, rispettivamente Stato di provenienza;</dd>
<dt>m. </dt>
<dd>in caso di partenza: data e Comune di destinazione, rispettivamente Stato di destinazione;</dd>
<dt>n. </dt>
<dd>in caso di trasloco nel Comune: data;</dd>
<dt>o. </dt>
<dd>data del decesso.</dd>
</dl>
<div class="footnotes">
<p id="fn-d6e132"><sup><a href="#fnbck-d6e132">3</a></sup>  <a href="https://fedlex.data.admin.ch/eli/cc/2006/619" target="_blank">RS <b>431.02</b></a></p>
<p id="fn-d6e149"><sup><a href="#fnbck-d6e149">4</a></sup>  <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Aggiornamento e completamento dei dati</a>
</h6>
<div class="collapseable"> <p><sup>1</sup> I registri degli abitanti dei Comuni e dei Cantoni e i registri federali forniscono regolarmente all’UST dati supplementari per aggiornare e completare i dati di cui all’articolo 4.</p>
<p><sup>2</sup> Il Consiglio federale definisce i registri federali interessati e disciplina la periodicità e la procedura della fornitura dei dati ai sensi del capoverso 1.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Dati consultabili</a>
</h6>
<div class="collapseable"> <p><sup>1</sup> Dal sistema d’informazione possono essere consultati nell’ambito del rispettivo diritto d’accesso i seguenti dati:</p>
<dl>
<dt>a. </dt>
<dd>cognome ufficiale e altri cognomi attestati nei registri dello stato civile;</dd>
<dt>b. </dt>
<dd>tutti i nomi nell’ordine corretto;</dd>
<dt>c. </dt>
<dd>indirizzo e recapito, inclusi il numero postale d’avviamento e il luogo;</dd>
<dt>d. </dt>
<dd>Comune di residenza o Comune di soggiorno;</dd>
<dt>e. </dt>
<dd>in caso di arrivo: data;</dd>
<dt>f. </dt>
<dd>in caso partenza: data.</dd>
</dl>
<p><sup>2</sup> Possono essere consultati dati attuali e precedenti.</p>
<p><sup>3</sup> Le ricerche avvengono per mezzo del numero AVS.</p>
<p><sup>4</sup> Il Consiglio federale disciplina i dettagli della consultazione, segnatamente la procedura, la forma (consultazioni singole o collettive automatizzate), i criteri di consultazione e le eventuali consultazioni senza l’utilizzo del numero AVS.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Informazioni su attualità e qualità dei dati consultabili</a>
</h6>
<div class="collapseable"> <p>In relazione alla consultazione dei dati, l’UST può fornire agli aventi diritto informazioni supplementari, in particolare sull’attualità e la qualità dei dati, segnatamente in caso di mutazioni dei dati di cui all’articolo 6 e di dati diversi provenienti da più fonti.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Qualità e rettifica dei dati</a>
</h6>
<div class="collapseable"> <p><sup>1</sup> L’UST gestisce i dati nel sistema d’informazione nella qualità corrispondente a quella con cui vengono forniti dalle fonti menzionate negli articoli 4 e 5. Può adottare misure supplementari per migliorare la qualità dei dati.</p>
<p><sup>2</sup> La rettifica dei dati inesatti o incompleti è retta dall’articolo 6 capoverso 5 della legge federale del 25 settembre 2020<sup><a href="#fn-d6e275" id="fnbck-d6e275">5</a></sup> sulla protezione dei dati (LPD).</p>
<p><sup>3</sup> Se constata lacune importanti nei dati, l’UST ne informa l’autorità competente della rispettiva fonte.</p>
<div class="footnotes"><p id="fn-d6e275"><sup><a href="#fnbck-d6e275">5</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Limitazioni alla consultazione</a>
</h6>
<div class="collapseable"> <p><sup>1</sup> Le richieste delle persone interessate di limitare l’accesso ai loro dati nel sistema d’informazione sono rette dall’articolo 37 LPD<sup><a href="#fn-d6e298" id="fnbck-d6e298">6</a></sup>.</p>
<p><sup>2</sup> Se necessario per proteggere la persona interessata da gravi violazioni della personalità, l’UST non rende accessibili i dati soggetti a limitazioni di accesso cantonali o comunali.</p>
<div class="footnotes"><p id="fn-d6e298"><sup><a href="#fnbck-d6e298">6</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  <br>Diritto d’accesso al sistema d’informazione e obblighi degli aventi diritto</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Diritto d’accesso</a>
</h6>
<div class="collapseable"> <p><sup>1</sup> Chi intende ottenere il diritto d’accesso al sistema d’informazione presenta una domanda all’UST.</p>
<p><sup>2</sup> Hanno diritto d’accesso le autorità, organizzazioni e persone che:</p>
<dl>
<dt>a. </dt>
<dd>sono autorizzate a utilizzare sistematicamente il numero AVS in virtù degli articoli 49<i>b</i>, 71 e 153<i>c</i> LAVS<sup><a href="#fn-d6e338" id="fnbck-d6e338">7</a></sup>; e</dd>
<dt>b. </dt>
<dd>necessitano gli indirizzi delle persone fisiche domiciliate in Svizzera nell’ambito dei loro compiti legali.</dd>
</dl>
<p><sup>3</sup> Se i requisiti sono soddisfatti, l’UST concede il diritto d’accesso; pubblica un elenco degli aventi diritto.</p>
<p><sup>4</sup> Il Consiglio federale disciplina l’estensione dei diritti d’accesso e i dettagli della procedura di concessione, limitazione e revoca dei diritti d’accesso.</p>
<div class="footnotes"><p id="fn-d6e338"><sup><a href="#fnbck-d6e338">7</a></sup> <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obblighi degli aventi diritto</a>
</h6>
<div class="collapseable"> <p><sup>1</sup> Gli aventi diritto:</p>
<dl>
<dt>a. </dt>
<dd>possono consultare i dati del sistema d’informazione soltanto per adempiere i loro compiti legali;</dd>
<dt>b. </dt>
<dd>possono comunicare a terzi i dati consultati in virtù dell’articolo 6 soltanto se previsto e necessario secondo il diritto federale, cantonale o comunale.</dd>
</dl>
<p><sup>2</sup> Sono tenuti ad adottare le misure tecniche e organizzative necessarie per assicurare la sicurezza e la protezione dei dati.</p>
<p><sup>3</sup> Nel loro ambito di attività assicurano il rispetto delle condizioni di utilizzo del servizio d’informazione.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Protezione dei dati</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Verbalizzazione e diritto d’accesso</a>
</h6>
<div class="collapseable"> <p><sup>1</sup> Il sistema d’informazione verbalizza le consultazioni dei dati di cui all’articolo 6.</p>
<p><sup>2</sup> Nell’ambito delle richieste volte a far valere il diritto d’accesso secondo l’articolo 25 LPD<sup><a href="#fn-d6e395" id="fnbck-d6e395">8</a></sup>, l’UST fornisce alla persona interessata in particolare informazioni sulle consultazioni da parte degli aventi diritto.</p>
<div class="footnotes"><p id="fn-d6e395"><sup><a href="#fnbck-d6e395">8</a></sup>  <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Conservazione e distruzione dei dati</a>
</h6>
<div class="collapseable"> <p><sup>1</sup> I dati di cui agli articoli 4 e 5 sono registrati nel sistema d’informazione a partire dall’entrata in vigore della presente legge; i dati  anteriori all’entrata in vigore non sono registrati.</p>
<p><sup>2</sup> Sono conservati per dieci anni nel sistema d’informazione e poi distrutti.</p>
<p><sup>3</sup> I dati di cui all’articolo 12 capoverso 1 sono conservati per un anno e poi distrutti.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Finanziamento del servizio nazionale degli indirizzi</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p><sup>1</sup> L’UST riscuote emolumenti dagli utenti del servizio nazionale degli indirizzi in base all’entità e al tipo delle prestazioni richieste.</p>
<p><sup>2</sup> Il Consiglio federale disciplina gli emolumenti conformemente all’articolo 46<i>a</i> della legge del 21 marzo 1997<sup><a href="#fn-d6e436" id="fnbck-d6e436">9</a></sup> sull’organizzazione del Governo e dell’Amministrazione; si attiene ai principi seguenti:</p>
<dl>
<dt>a. </dt>
<dd>fissa gli importi degli emolumenti in modo da coprire i costi di esercizio del sistema d’informazione;</dd>
<dt>b. </dt>
<dd>gli uffici controllo degli abitanti dei Comuni sono esentati dall’obbligo di emolumento;</dd>
<dt>c. </dt>
<dd>per gli aventi diritto che non appartengono all’Amministrazione federale o alle amministrazioni cantonali e comunali, l’emolumento può essere più elevato rispetto a quello previsto per le autorità dell’Amministrazione federale e delle amministrazioni cantonali e comunali, a seconda dell’interesse e del vantaggio tratto.</dd>
</dl>
<div class="footnotes"><p id="fn-d6e436"><sup><a href="#fnbck-d6e436">9</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Esecuzione</a>
</h6>
<div class="collapseable"> <p><sup>1</sup> Il Consiglio federale esegue la presente legge.</p>
<p><sup>2</sup> Emana le disposizioni d’esecuzione.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
</div></article>
</div></section></main>
</div></body>
</html>
