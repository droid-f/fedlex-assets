<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Designazione delle norme tecniche armonizzate per i prodotti da costruzione</h1>
<p class="absatz ">(conformemente alla legge sui prodotti da costruzione e all’ordinanza sui prodotti da costruzione)</p>
<p class="absatz ">1. Situazione iniziale</p>
<p class="absatz ">1.1 Secondo l’articolo 12 capoverso 1 della legge del 21. marzo 2014<sup><a href="#fn-d8e12" id="fnbck-d8e12">1</a></sup> concernente i prodotti da costruzione e l’articolo 15 capoverso 1 dell’ordinanza del 27 agosto 2014<sup><a href="#fn-d8e23" id="fnbck-d8e23">2</a></sup> sui prodotti da costruzione, l’Ufficio federale delle costruzioni e della logistica (UFCL) è autorizzato a designare le norme tecniche armonizzate appropriate per valutare la prestazione di prodotti da costruzione in relazione alle loro caratteristiche essenziali e per controllarne la costanza della prestazione.</p>
<p class="absatz ">1.2 Conformemente all’articolo 17 del regolamento (UE) n. 305/2011<sup><a href="#fn-d8e36" id="fnbck-d8e36">3</a></sup>, la Commissione europea ha designato norme tecniche nelle seguenti pubblicazioni della Gazzetta ufficiale dell’Unione europea:</p>
<dl>
<dt>a. </dt>
<dd>comunicazione della Commissione nell’ambito dell’applicazione del regolamento (UE) n. 305/2011 del Parlamento europeo e del Consiglio che fissa condizioni armonizzate per la commercializzazione dei prodotti da costruzione e che abroga la direttiva 89/106/CEE del Consiglio (Pubblicazione di titoli e riferimenti di norme armonizzate ai sensi della normativa dell’Unione sull’armonizzazione), GU C 92 del 9 marzo 2018, pag. 139;</dd>
<dt>b. </dt>
<dd>decisione di esecuzione (UE) 2019/451 della Commissione, del 19 marzo 2019, relativa alle norme armonizzate per i prodotti da costruzione elaborate a sostegno del regolamento (UE) n. 305/2011 del Parlamento europeo e del Consiglio, GU L 77 del 20 marzo 2019, pag. 80, rettificata nella GU L 318 del 10 dicembre 2019, pag. 185; modificata da:</dd>
<dt></dt>
<dd>ba. decisione di esecuzione (UE) 2022/2357, GU L 311 del 2 dicembre 2022, pag. 165.</dd>
</dl>
<p class="absatz ">2. Designazione</p>
<p class="absatz ">2.1 Con il presente documento, l’UFCL designa le norme tecniche armonizzate per i prodotti da costruzione che figurano nelle pubblicazioni dell’UE di cui al numero 1.2.</p>
<p class="absatz ">2.2 In Svizzera le norme tecniche armonizzate sono rinominate in SN EN dall’Associazione svizzera di normalizzazione (SNV) e divengono così norme svizzere. La designazione delle norme tecniche armonizzate non include le premesse e gli allegati nazionali o simili.</p>
<p class="absatz ">3. Sostituzione della designazione precedente</p>
<p class="absatz ">La presente designazione sostituisce quella del 4 febbraio 2020<sup><a href="#fn-d8e64" id="fnbck-d8e64">4</a></sup>.</p>
<p class="absatz ">4. Fonte di consultazione ed elenco delle norme tecniche armonizzate designate</p>
<p class="absatz ">4.1 I testi delle norme tecniche armonizzate designate possono essere consultati gratuitamente e ottenuti dietro pagamento presso l’Associazione svizzera di normalizzazione (SNV), Sulzerallee 70, 8404 Winterthur; <a href="http://www.snv.ch" target="_blank">
				www.snv.ch
			</a></p>
<p class="absatz ">4.2 La SNV mette a disposizione sul sito web www.switec.info un elenco aggiornato regolarmente di tutte le norme tecniche armonizzate designate.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">1° febbraio 2023</p>
				</td>
				<td>
					
					<p class="unterschriftenfi1 ">Ufficio federale delle costruzioni e della logistica Settore specializzato Prodotti da costruzione e affari europei</p>
					<p class="unterschriftenfi ">Andreas Bossenmayer</p>
				</td>
			</tr>
		</table></div>
<div class="footnotes">
<p id="fn-d8e12"><sup><a href="#fnbck-d8e12">1</a></sup><sup></sup> <a href="https://fedlex.data.admin.ch/eli/cc/2014/495" target="_blank">RS <b>933.0</b></a></p>
<p id="fn-d8e23"><sup><a href="#fnbck-d8e23">2</a></sup><sup></sup> <a href="https://fedlex.data.admin.ch/eli/cc/2014/496" target="_blank">RS<b> 933.01</b></a></p>
<p id="fn-d8e36"><sup><a href="#fnbck-d8e36">3</a></sup><sup></sup>  Regolamento (UE) n. 305/2011 del Parlamento europeo e del Consiglio, del 9 marzo 2011, che fissa condizioni armonizzate per la commercializzazione dei prodotti da costruzione e che abroga la direttiva 89/106/CEE del Consiglio, GU L 88 del 4 aprile 2011, pag. 5; modificato da ultimo dal regolamento (UE) 2019/1020, GU L 169 del 25.6.2019, pag. 1.</p>
<p id="fn-d8e64"><sup><a href="#fnbck-d8e64">4</a></sup><sup></sup>  <i>FF <b>2020</b> 1001</i></p>
</div>
</div></div></body>
</html>
