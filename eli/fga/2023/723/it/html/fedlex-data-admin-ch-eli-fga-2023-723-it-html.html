<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-723-it-docx</title>
</head>
<body><div id="lawcontent">
<div id="preface">
<!--ad 18.489--><p class="srnummer ">ad 18.489</p>
<h1 class="erlasstitel botschafttitel ">Iniziativa parlamentare<br>Legge federale sulle infrastrutture del mercato finanziario. Sanzione in caso di indicazioni inveritiere o incomplete nelle offerte pubbliche di acquisto</h1>
<h2 class="botschaftkurztitel ">Rapporto della Commissione dell’economia e dei tributi <br>del Consiglio nazionale del 14 novembre 2022</h2>
<h2 class="botschaftkurztitel ">Parere del Consiglio federale</h2>
<p>del 17 marzo 2023</p>
<p></p>
<p>Onorevoli presidente e consiglieri,</p>
<p>conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione dell’economia e dei tributi del Consiglio nazionale del 14 novembre 2022<sup><a href="#fn-d6e25" id="fnbck-d6e25">1</a></sup> concernente l’iniziativa parlamentare 18.489 «Legge federale sulle infrastrutture del mercato finanziario. Sanzione in caso di indicazioni inveritiere o incomplete nelle offerte pubbliche di acquisto».</p>
<p>Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table"><table border="1">
			
			
			<tr>
				
				<td>
					
					<p>17 marzo 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p></p>
<p></p>
<p>Parere</p>
<div class="footnotes"><p id="fn-d6e25"><sup><a href="#fnbck-d6e25">1</a></sup>  <a href="https://fedlex.data.admin.ch/eli/fga/2022/3127" target="_blank">FF <b>2022</b> 3127</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p>L’iniziativa parlamentare 18.489 «Legge federale sulle infrastrutture del mercato finanziario. Sanzione in caso di indicazioni inveritiere o incomplete nelle offerte pubbliche di acquisto» chiede che le disposizioni penali della legge del 19 giugno 2015<sup><a href="#fn-d6e71" id="fnbck-d6e71">2</a></sup> sull’infrastruttura finanziaria (LInFi) vengano modificate in modo tale che indicazioni inveritiere o incomplete nel prospetto o nell’annuncio preliminare di un’offerta pubblica di acquisto vengano punite con la multa.</p>
<p>Il 10 dicembre 2019 il Consiglio nazionale ha deciso di dare seguito all’iniziativa. La Commissione dell’economia e dei tributi del Consiglio degli Stati (CET-S) ha approvato questa decisione il 26 ottobre 2020. La CET-N è stata quindi incaricata in qualità di commissione della Camera prioritaria di elaborare un progetto preliminare da porre in consultazione.</p>
<p>La procedura di consultazione si è svolta dal 16 maggio all’8 settembre 2022. Nell’ambito della stessa il progetto ha riscosso ampio consenso. Soltanto l’UDC ha respinto la disposizione penale proposta, ritenendola superflua. Singoli partecipanti hanno biasimato la proposta di attuare l’iniziativa parlamentare separatamente anziché nel quadro del riesame complessivo e della modifica cui la LInFi è attualmente sottoposta. Alcuni hanno proposto di limitare la punibilità al reato intenzionale, escludendola in caso di negligenza, e auspicano una rinuncia alla punibilità del reato commesso per negligenza anche nel vigente articolo 153 LInFi (Violazione degli obblighi da parte della società bersaglio).</p>
<p>Il 14 novembre 2022 la CET-N ha preso atto dei risultati della consultazione e ha adottato il progetto di modifica della LInFi senza apportarvi modifiche.</p>
<div class="footnotes"><p id="fn-d6e71"><sup><a href="#fnbck-d6e71">2</a></sup>  <a href="https://fedlex.data.admin.ch/eli/cc/2015/853" target="_blank">RS <b>958.1</b></a></p></div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p>Conformemente alla LInFi, nel quadro di una procedura di offerta pubblica di acquisto, la società bersaglio è punita con la multa se nel parere relativo all’offerta fornisce indicazioni inveritiere o incomplete (art. 153 cpv. 1 lett. b LInFi). La LInFi non contiene per contro disposizioni penali per il caso in cui l’offerente fornisca indicazioni inveritiere o incomplete nel prospetto o nell’annuncio preliminare di un’offerta. Indicazioni veritiere e complete nel prospetto e nell’annuncio preliminare dell’offerta sono importanti per gli azionisti della società bersaglio tanto quanto indicazioni veritiere e complete nel parere del suo consiglio di amministrazione. Gli azionisti devono poter decidere sulla base di informazioni complete e corrette. Il Consiglio federale accoglie pertanto favorevolmente la proposta della CET-N di istituire nella LInFi una nuova norma penale strutturata come contravvenzione e concernente la violazione dell’obbligo di pubblicazione di un prospetto dell’offerta o di un annuncio preliminare contenente informazioni veritiere e complete (art. 152<i>a</i> D-LInFi).</p>
<p>Il Consiglio federale non ravvisa motivi per non colmare in tempi rapidi la lacuna individuata nel diritto penale con un progetto separato anziché nel quadro della prevista revisione parziale della LInFi.</p>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p>Il Consiglio federale propone pertanto di entrare in materia e di approvare il progetto della CET-N.</p>
<p></p>
</div></section></main>
</div></body>
</html>
