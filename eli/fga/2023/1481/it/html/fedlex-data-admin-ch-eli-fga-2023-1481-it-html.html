<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1481-it-docx</title>
</head>
<body><div id="lawcontent">
<div id="preface">
<p> <i>Progetto</i></p>
<h1 class="erlasstitel botschafttitel ">Legge federale <br>sulle abitazioni secondarie</h1>
<h2 class="erlasskurztitel ">(Legge sulle abitazioni secondarie, LASec)</h2>
<p>Modifica del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il rapporto della Commissione dell’ambiente, della pianificazione del territorio e dell’energia del Consiglio nazionale del 24 aprile 2023<sup><a href="#fn-d6e21" id="fnbck-d6e21">1</a></sup>;<br>visto il parere del Consiglio federale del …<sup><a href="#fn-d6e34" id="fnbck-d6e34">2</a></sup>,</p>
<p>decreta:</p>
<p class=" man-font-style-italic ">Minoranza (Suter, Clivaz Christophe, Egger Kurt, Flach, Girod, Klopfenstein Broggini, Masshardt, Munz, Nordmann, Schneider Schüttel) </p>
<p class=" man-font-style-italic ">Non entrare in materia</p>
<?del-struct abstand18pt><p>I</p>
<p>La legge federale del 20 marzo 2015<sup><a href="#fn-d6e54" id="fnbck-d6e54">3</a></sup> sulle abitazioni secondarie è modificata come segue:</p>
<p class=" man-font-style-italic ">Art. 11 cpv. 2, 3 e 4</p>
<p><sup>2</sup> Queste abitazioni possono essere rinnovate, trasformate nonché demolite e ricostruite senza le limitazioni d’uso secondo l’articolo 7 capoverso 1. All’interno delle zone edificabili la superficie utile principale può essere ampliata al massimo del 30 per cento della superficie utile principale che esisteva l’11 marzo 2012. Entro questi limiti è possibile far risultare abitazioni ed edifici supplementari. </p>
<p><sup>3</sup> L’ampliamento di un’abitazione esistente che supera i limiti previsti al capoverso 2 secondo periodo è ammesso se l’abitazione è dichiarata come abitazione primaria secondo l’articolo 7 capoverso 1 lettera a o come abitazione sfruttata a scopi turistici secondo l’articolo 7 capoverso 1 lettera b in combinato disposto con l’articolo 7 capoverso 2 lettere a o b, e se sono soddisfatte le condizioni per la relativa autorizzazione. Nelle autorizzazioni edilizie, l’autorità preposta al loro rilascio dispone la limitazione d’uso e, immediatamente dopo che l’autorizzazione edilizia è passata in giudicato, incarica l’ufficio del registro fondiario di menzionare nel registro fondiario la limitazione d’uso riguardante il fondo in questione.</p>
<p><sup>4</sup> Sono fatte salve le altre condizioni previste dal diritto federale e cantonale. Al di fuori delle zone edificabili l’ammissibilità delle modifiche edilizie e dei cambiamenti di destinazione è retta dalle disposizioni della legislazione in materia di pianificazione del territorio.</p>
<?del-struct abstand18pt><p class=" man-font-style-italic ">Minoranza (Clivaz Christophe, Bäumle, Egger Kurt, Flach, Klopfenstein Broggini, Masshardt, Munz, Nordmann, Schneider Schüttel, Suter) </p>
<p class=" man-font-style-italic ">Art. 11 cpv. 2</p>
<p><sup>2</sup> … edifici supplementari. In caso di ricostruzione gli spostamenti di ubicazione sono ammessi se contribuiscono a migliorare la situazione generale e in particolare l’aspetto dell’abitato. </p>
<?del-struct abstand18pt><p class=" man-font-style-italic ">Minoranza (Clivaz Christophe, Bäumle, Egger Kurt, Flach, Girod, Jauslin, Klopfenstein Broggini, Masshardt, Munz, Nordmann, Schneider Schüttel, Suter) </p>
<p class=" man-font-style-italic ">Art. 11 cpv. 3<sup>bis</sup></p>
<p><sup>3bis</sup> La possibilità di cumulare l’ampliamento della superficie utile principale del 30 per cento secondo il capoverso 2 secondo periodo con la creazione di abitazioni ed edifici supplementari secondo il capoverso 2 terzo periodo, è ammessa soltanto nei Comuni esplicitamente designati nel diritto cantonale. </p>
<?del-struct abstand18pt><p class=" man-font-style-italic ">Minoranza (Munz, Masshardt, Nordmann, Schneider Schüttel, Suter) </p>
<p class=" man-font-style-italic ">Art. 11 cpv. 3<sup>bis</sup></p>
<p><sup>3bis</sup> La possibilità di cumulare l’ampliamento della superficie utile principale del 30 per cento secondo il capoverso 2 secondo periodo con la creazione di abitazioni ed edifici supplementari secondo il capoverso 2 terzo periodo, è ammessa soltanto se la quota di abitazioni primarie del Comune supera il 50 per cento. </p>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <i>FF <b>2023</b> 1480</i></p>
<p id="fn-d6e34"><sup><a href="#fnbck-d6e34">2</a></sup> FF <b>2023</b> ...</p>
<p id="fn-d6e54"><sup><a href="#fnbck-d6e54">3</a></sup> <a href="https://fedlex.data.admin.ch/eli/cc/2015/886" target="_blank">RS <b>702</b></a></p>
</div>
</div>
</div></body>
</html>
