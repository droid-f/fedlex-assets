<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-169-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale<br>sull’Assemblea federale <br>(Legge sul Parlamento, LParl)</h1>
<h2 class="erlasskurztitel ">(Freno alla regolamentazione)</h2>
<p>Modifica del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 9 dicembre 2022<sup><a href="#fn-d6e23" id="fnbck-d6e23">1</a></sup>,</p>
<p>decreta:</p>
<p>I</p>
<p>La legge sul Parlamento del 13 dicembre 2002<sup><a href="#fn-d6e40" id="fnbck-d6e40">2</a></sup> è modificata come segue:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <i>FF <b>2023 </b>168</i></p>
<p id="fn-d6e40"><sup><a href="#fnbck-d6e40">2</a></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p>
</div>
</div>
<main id="maintext"><article id="art_77_a"><a name="a77a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_77_a"><i>Art. 77</i><i>a</i> Freno alla regolamentazione</a>
</h6>
<div class="collapseable"> <p><sup>1</sup> Le leggi e i decreti federali sull’approvazione di trattati internazionali secondo l’articolo 141 capoverso 1 lettera d numero 3 della Costituzione federale (Cost.) richiedono il consenso della maggioranza dei membri di ciascuna Camera, se comportano un aumento dei costi della regolamentazione: </p>
<dl>
<dt>a. </dt>
<dd>per oltre 10 000 imprese; o</dd>
<dt>b. </dt>
<dd>di oltre 100 milioni di franchi per la totalità delle imprese.</dd>
</dl>
<p><sup>2</sup> I costi della regolamentazione includono i costi unici e i costi ricorrenti a carico delle imprese derivanti dagli obblighi di agire, tollerare od omettere.</p>
<p><sup>3</sup> Sono determinati per un periodo di dieci anni tenendo conto degli sgravi indotti dalla regolamentazione.</p>
<p><sup>4</sup> Se i valori soglia di cui al capoverso 1 sono superati, il disegno di atto legislativo deve contenere una clausola che lo subordina al freno alla regolamentazione.</p>
</div></article><article id="art_81"><a name="a81"></a><h6 class="heading" role="heading">
<span class="display-icon"></span><span class="external-link-icon"></span><a href="#art_81"><i>Art. 81 cpv. 1</i><i><sup> ter</sup></i></a>
</h6>
<div class="collapseable"><p><sup>1ter</sup> I disegni di atti legislativi che contengono una clausola sulla subordinazione al freno alla regolamentazione secondo l’articolo 77<i>a</i> capoverso 4 richiedono nella votazione finale il consenso della maggioranza dei membri di ciascuna Camera.</p></div></article><article id="art_141"><a name="a141"></a><h6 class="heading" role="heading">
<span class="display-icon"></span><span class="external-link-icon"></span><a href="#art_141"><i>Art. 141 cpv. 3</i></a>
</h6>
<div class="collapseable">
<p><sup>3</sup> Nel messaggio concernente una legge federale o un decreto federale sull’approvazione di un trattato internazionale secondo l’articolo 141 capoverso 1 lettera d numero 3 Cost., il Consiglio federale precisa in merito alle ripercussioni sull’economia in particolare:</p>
<dl>
<dt>a. </dt>
<dd>per quante imprese l’atto legislativo comporta un aumento dei costi della regolamentazione; </dd>
<dt>b. </dt>
<dd>a quanto ammonta nel complesso questo aumento dei costi della regolamentazione;</dd>
<dt>c. </dt>
<dd>se i valori soglia di cui all’articolo 77<i>a</i> sono superati;</dd>
<dt>d. </dt>
<dd>quali costi della regolamentazione supplementari, non stimabili in cifre, sono attesi per le imprese.</dd>
</dl>
</div></article><article id="art_173_a"><a name="a173a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_173_a"><i>Art. 173a</i> Valutazione del freno alla regolamentazione</a>
</h6>
<div class="collapseable"> <p><sup>1</sup> Il Consiglio federale verifica cinque anni dopo l’entrata in vigore degli articoli 77<i>a</i>, 81 capoverso 1<sup>ter</sup> e 141 capoverso 3 se le disposizioni ivi contenute sono adeguate, efficaci ed economiche.</p>
<p><sup>2</sup> Al termine della verifica presenta un rapporto all’Assemblea federale e, se del caso, le sottopone proposte di miglioramento. </p>
<p>II</p>
<p>La legge del 18 marzo 2005<sup><a href="#fn-d6e135" id="fnbck-d6e135">3</a></sup> sulla consultazione è modificata come segue:</p>
<div class="footnotes"><p id="fn-d6e135"><sup><a href="#fnbck-d6e135">3</a></sup> <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p></div>
</div></article><article id="art_6_a"><a name="a6a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_a"><i>Art. 6a</i> Requisiti dei testi esplicativi relativi ai progetti</a>
</h6>
<div class="collapseable"> <p>Ai testi esplicativi dei progetti si applicano per analogia i requisiti previsti per i messaggi del Consiglio federale di cui all’articolo 141 capoversi 2 e 3 della legge del 13 dicembre 2002<sup><a href="#fn-d6e154" id="fnbck-d6e154">4</a></sup> sul Parlamento.</p>
<p>III</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Essa è pubblicata nel Foglio federale non appena il decreto federale che introduce un freno alla regolamentazione è stato approvato da Popolo e Cantoni.</p>
<p><sup>3</sup> Il Consiglio federale ne determina l’entrata in vigore.</p>
<div class="footnotes"><p id="fn-d6e154"><sup><a href="#fnbck-d6e154">4</a></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p></div>
</div></article></main>
</div></body>
</html>
