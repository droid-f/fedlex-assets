<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-725-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione</h1>
<p>Secondo gli articoli 36 della legge federale del 20 dicembre 1968 sulla procedura amministrativa (PA; RS <i>172.021</i>) e 34<i>a</i> della legge federale del 22 marzo 1974 sul diritto panale amministrativo (DPA; RS <i>313.0</i>)</p>
<p><b>MONTICONE</b> Matteo, nato il 12 novembre 1975 a Torino, cittadino italiano, consulente di vendita, ultimo domiciliato noto: c/o Rescigni Maria Cristina, Via Di Belmonte 11, 50012 Bagno a Ripoli (FI), Italia.</p>
<p><b>Riferimento atti:</b> 71-2020.7313</p>
<p class="untertit man-font-weight-bold ">Decisione circa l’obbligo di pagamento</p>
<p>Il 17 febbraio 2020 il signor Monticone, alla guida di un’Audi RS6 con targhe VS991, intestata alla società Heritage Crowns SA, per la quale lavorava, si è presentato alla dogana di Stabio Confine in uscita dalla Svizzera, esibendo alle autorità doganali svizzere il Carnet ATA no. CH/TI/2019/0735, titolare Ferrari Expedition SA, 6982 Agno (per conto di Heritage Crowns SA) per 14 orologi del valore complessivo di Fr. 650 000.00. Alla dogana svizzera il signor Monticone ha richiesto e ottenuto il certificato per l’esportazione con carnet ATA di 10 orologi, per un valore totale di Fr. 440 000.00.</p>
<p>Il signor Monticone si è recato in seguito all’ufficio doganale italiano di Gaggiolo per espletare le formalità doganali necessarie per l’importazione temporanea in Italia. Il controllo doganale del veicolo effettuato dalla Guardia di Finanza ha permesso a quest’ultima di ritrovare in una cassa posta sotto il sedile del conducente ulteriori 24 orologi esportati dalla svizzera in omissione delle formalità doganali.</p>
<p>La susseguente inchiesta penale doganale avviata il 24 giugno 2020 dall’Antifrode doganale Sud, nei confronti del signor Matteo Monticone ha permesso di accertare, quanto di seguito esposto.</p>
<p>Il 1 settembre 2020 il signor Monticone nel corso del verbale d’interrogatorio ha dichiarato che 9 dei 24 orologi esportati senza formalità doganali erano stati precedentemente importati in Svizzera in omissione delle formalità doganali e che anche 3 dei 14 orologi indicati nel Carnet ATA no. CH/TI/2019/0735 erano anch’essi stati importati in Svizzera in omissione delle formalità doganali. In base alle dichiarazioni del signor Monticone i 12 orologi in oggetto facevano parte della sua collezione personale che aveva in Italia e sono stati importati dopo il suo trasferimento in Svizzera del 1 ottobre 2016.</p>
<p>Tra ottobre 2016 e marzo 2020, il signor Monticone, ha importato in Svizzera in omissione delle formalità doganali, per conto della società Heritage Crowns SA ulteriori 9 orologi. Gli orologi oggetto hanno potuto essere identificati confrontando i numeri di serie univoci indicati nella documentazione estera (fatture di vendita, ricevute, bollettini di consegna) rinvenuta in sede di perquisizione presso la società Heritage Crowns SA con quelli indicati sui Carnet e quelli degli orologi esportati illegalmente il 17 febbraio 2020. </p>
<p>Dalla documentazione bancaria della società Heritage Crowns SA, l’autorità doganale ha potuto altresì accertare che 2 orologi regolarmente importati dalla società Heritage Crowns SA erano stati dichiarati in modo inesatto su disposizioni del sig. Matteo Monticone, ovvero era stato loro attribuito un valore inferiore rispetto al valore realmente pagato dalla società.</p>
<p>L’omessa e l’errata dichiarazione all’importazione di orologi destinati all’immissione in libera pratica, costituisce la fattispecie di un’infrazione alla legge del 18 marzo 2005 sulle dogane (LD; RS <i>631.0</i>) e alla legge federale del 12 giugno 2009 concernete l’imposta sul valore aggiunto (LIVA; RS <i>641.20</i>). </p>
<p>L’omessa dichiarazione all’esportazione di orologi destinati al traffico commerciale costituisce la fattispecie di un’infrazione alla legge del 18 marzo 2005 sulle dogane (LD; RS <i>631.0</i>).</p>
<p>A seguito dell’omessa dichiarazione all’importazione delle predette merci, a torto, non sono stati riscossi i seguenti tributi doganali:</p>
<p></p>
<div class="table"><table border="1">
			
			
			<tr>
				
				<td>
					
					<p>Dazio doganale </p>
				</td>
				<td>
					
					<p>Fr.</p>
				</td>
				<td>
					
					<p class=" man-text-align-right ">3.15</p>
				</td>
			</tr>
			<tr>
				
				<td>
					
					<p>Imposta sul valore aggiunto (IVA) </p>
				</td>
				<td>
					
					<p>Fr.</p>
				</td>
				<td>
					
					<p>60 845.05</p>
				</td>
			</tr>
			<tr>
				
				<td>
					
					<p>Interesse di mora</p>
				</td>
				<td>
					
					<p>Fr.</p>
				</td>
				<td>
					
					<p class=" man-text-align-right ">5 361.15</p>
				</td>
			</tr>
			<tr>
				
				<td>
					
					<p><b>Totale</b></p>
				</td>
				<td>
					
					<p><b>Fr.</b></p>
				</td>
				<td>
					
					<p class=" man-text-align-left "><b>66 209.35</b></p>
				</td>
			</tr>
		</table></div>
<p>Per il conteggio dettagliato dei tributi si rimanda alla tabella di calcolo allegata agli atti.</p>
<p>Secondo l’articolo 74 LD in combinato disposto con l’articolo 57 LIVA, se l’obbligazione doganale non viene pagata entro il termine stabilito a partire dall’esigibilità è riscosso un interesse di mora. Tale interesse è fissato dall’ordinanza del DFF del 25 giugno 2021 concernete gli interessi moratori e rimuneratori su tasse e imposte (ordinanza del DFF sui tassi d’interesse; RS <i>631.014</i>).</p>
<p>L’obbligo di pagare l’interesse di mora inizia con il sorgere dell’obbligazione doganale (art. 69 LD e art. 56 LIVA) e secondo le disposizioni di cui all’articolo 186 dell’ordinanza del 1° novembre 2006 sulle dogane (OD; RS <i>631.01</i>) e termina al momento del pagamento del debito doganale.</p>
<p>In caso di più riscossioni posticipate sulla base dell’art. 12 cpv. 1 DPA, ai fini di una semplificazione viene effettuato un calcolo forfetario. Ciò significa che l’interesse moratorio è riscosso sul totale dei crediti riscossi a posteriori e che la data dell’ultima infrazione è considerata come momento in cui sorge l’obbligo di pagare l’interesse moratorio. Nessun interesse moratorio viene riscosso per l’intervallo di tempo che decorre tra la richiesta di pagamento (notifica della decisione sull’obbligo di pagamento) e la fine del termine di pagamento.</p>
<p>In caso di riscossione posticipata dell’imposta sull’importazione non è riscosso alcun interesse moratorio se all’atto dell’importazione l’importatore era registrato come contribuente sul territorio svizzero e se poteva dedurre a titolo di imposta precedente l’imposta dovuta all’Ufficio federale della dogana e della sicurezza dei confini (art. 1 cpv. 4 dell’ordinanza del DFF del 25 giugno 2021 concernente l’interesse moratorio e rimuneratorio su tasse e imposte [ordinanza del DFF sui tassi d’interesse; RS <i>631.014</i>]).</p>
<p>Con lettera del 29 novembre 2022 (notificata a mezzo del Foglio Federale del 6 dicembre 2022), nell’ambito del diritto di essere sentiti di cui all’articolo 29 della legge federale sulla procedura amministrativa (PA; RS <i>172.021</i>), sono state spiegate al signor Monticone le intenzioni dell’<inl>Ufficio federale della dogana e della sicurezza dei confini</inl> circa la riscossione posticipata dei tributi gravanti gli orologi in oggetto, dandogli la possibilità di formulare eventuali osservazioni al riguardo.</p>
<p>Nel termine impartito, da parte del signor Monticone non sono state formulate osservazioni in merito.</p>
<p>Visto quanto precede, in applicazione dell’articolo 12 della legge federale del <br>22 marzo 1974 sul diritto penale amministrativo (DPA; RS <i>313.0</i>), in combinato disposto con l’articolo 70 LD e l’articolo 51 LIVA, i tributi sottratti devono essere pagati a posteriori dal debitore doganale.</p>
<p>Visto quanto sopra si decide</p>
<dl>
<dt>1. </dt>
<dd>Il signor <b>Matteo Monticone</b> è tenuto a pagare, l’importo relativo ai tributi doganali non riscossi a torto di <b>Fr. 60 848.20</b> sul conto dell’<inl>Ufficio federale della dogana e della sicurezza dei confini</inl> effettuando un bonifico bancario entro 10 giorni dalla data in cui la presente decisione sarà cresciuta in giudicato.</dd>
</dl>
<p></p>
<div class="table"><table border="1">
			
			
			<tr>
				
				<td>
					
					<p><inl name="w:kern" md="S" id="d7e1777" xmlns:tmp="urn:com:c-moria:legi4ch:xslt:temp"></inl>Destinatario/Luogo<inl md="E" id="d7e1777" xmlns:tmp="urn:com:c-moria:legi4ch:xslt:temp"></inl></p>
				</td>
				<td>
					
					<p>UDSC </p>
					<p>Ufficio federale della dogana e <br>della sicurezza dei confini <br>Servizio Incasso Lugano</p>
					<p>Taubenstrasse 16</p>
					<p><inl name="w:kern" md="S" id="d7e1902" xmlns:tmp="urn:com:c-moria:legi4ch:xslt:temp"></inl>3003 Bern<inl md="E" id="d7e1902" xmlns:tmp="urn:com:c-moria:legi4ch:xslt:temp"></inl></p>
				</td>
			</tr>
			<tr>
				
				<td>
					
					<p>Numero del conto postale</p>
				</td>
				<td>
					
					<p>15-213660-9</p>
				</td>
			</tr>
			<tr>
				
				<td>
					
					<p>Numero IBAN</p>
				</td>
				<td>
					
					<p>CH10 0900 0000 1521 3660 9</p>
				</td>
			</tr>
			<tr>
				
				<td>
					
					<p>Swift Code/BIC Post Finance</p>
				</td>
				<td>
					
					<p>POFICHBEXXX</p>
				</td>
			</tr>
			<tr>
				
				<td>
					
					<p>Nome della banca:</p>
				</td>
				<td>
					
					<p>Swiss Post PostFinance</p>
					<p>Mingerstrasse 20</p>
					<p>3030 Bern</p>
				</td>
			</tr>
			<tr>
				
				<td>
					
					<p>Numero di referenza</p>
				</td>
				<td>
					
					<p>71-2020.7313</p>
				</td>
			</tr>
		</table></div>
<dl>
<dt>2. </dt>
<dd>È riscosso un interesse moratorio di <b>Fr.</b> <b>5 361.15</b>, l’importo è dovuto nel medesimo termine e nelle medesime modalità di pagamento di cui al punto 1 del presente dispositivo.</dd>
<dt>3. </dt>
<dd>La presente decisione può essere impugnata entro <i>30 giorni</i>, presentando ricorso per scritto al Tribunale amministrativo federale, 9023 San Gallo. L’atto di ricorso deve contenere le conclusioni, i motivi, la firma del ricorrente e l’indicazione dei mezzi di prova, che devono essere allegati qualora in possesso del ricorrente.</dd>
</dl>
<p>Secondo l’articolo 22<i>a</i> capoverso 1 PA, i termini stabiliti in giorni dall’Autorità non decorrono</p>
<dl>
<dt>a. </dt>
<dd>dal settimo giorno precedente la Pasqua al settimo giorno successivo alla Pasqua incluso;</dd>
<dt>b. </dt>
<dd>dal 15 luglio al 15 agosto incluso;</dd>
<dt>c. </dt>
<dd>dal 18 dicembre al 2 gennaio incluso.</dd>
</dl>
<p class="untertit man-font-weight-bold ">Osservazioni</p>
<p>L’<inl name="w:kern" md="S" id="d7e2781" xmlns:tmp="urn:com:c-moria:legi4ch:xslt:temp"></inl>Ufficio federale della dogana e della sicurezza dei confini<inl md="E" id="d7e2781" xmlns:tmp="urn:com:c-moria:legi4ch:xslt:temp"></inl> (UDSC) si riserva il diritto di dichiarare altre persone assoggettate al pagamento dei predetti tributi.</p>
<p>L’intero dossier è consultabile presso gli uffici dell’Antifrode doganale Sud, via Pioda 10, 6900 Lugano.</p>
<p></p>
<div class="table"><table border="1">
			
			
			<tr>
				
				<td>
					
					<p>22 marzo 2023</p>
				</td>
				<td>
					
					<p>Ufficio federale della dogana <br>e della sicurezza dei confini (UDSC)</p>
					<p>Perseguimento penale</p>
				</td>
			</tr>
		</table></div>
</div></div></body>
</html>
