<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione</h1>
<p class="absatz ">(riferimento dell’incarto: B-783, 71-2023.7062) / TrC</p>
<p class="absatz "><b>Ordine di confisca nella procedura di confisca indipendente (art. 104 LD in combinato disposto con l’art. 66 DPA e l’art. 70 CP):</b></p>
<p class="absatz "><b>Liquidità per un importo di 274 990 euro</b> (contaminate da tracce di stupefacenti).</p>
<p class="man-template-tab-untertit ">Detentore e possibile proprietario</p>
<p class="absatz ">Zhiliao HU, data di nascita 18 aprile 1970 a Zhejiang (CHN), cittadino della Repubblica popolare Cinese, ultimo indirizzo noto a Milano (ITA).</p>
<p class="man-template-tab-untertit ">Possibili altri proprietari</p>
<p class="absatz ">CHEN Maoyu o MAOYU Chen, data di nascita e nazionalità sconosciute, ultimo indirizzo noto a Roma (ITA) e</p>
<p class="absatz ">ITALIA Rent SRL, ultimo indirizzo noto a Isernia (ITA).</p>
<p class="man-template-tab-untertit ">Fattispecie</p>
<p class="absatz ">Giovedì 14 aprile 2022, il signor HU (conducente del veicolo) è stato fermato da collaboratori dell’Ufficio federale della dogana e della sicurezza dei confini (UDSC) per un controllo doganale presso il valico di confine di Basel/Weil-Autobahn (in entrata). Veicolo impiegato FIAT Tipo 356, di colore nero, targa di controllo GD735LZ (ITA), n. di telaio ZFA35600006M34338, detentrice del veicolo ITALIA Rent SRL, Via XXIV Maggio 315, Isernia (ITA). Nell’ambito del controllo, nel veicolo in questione è stato individuato un nascondiglio creato appositamente a posteriori dietro i sedili posteriori. Inoltre è stato trovato un altro nascondiglio creato a posteriori all’interno della portiera posteriore sinistra, nel quale sono stati rinvenuti 274 990 euro. Un terzo nascondiglio è stato individuato nella portiera posteriore, lato passeggero. I tre nascondigli e le liquidità (29 mazzi di banconote) erano contaminati da tracce di stupefacenti.</p>
<p class="absatz ">Considerate le presenti circostanze, le liquidità e il veicolo in questione sono stati messi provvisoriamente al sicuro in virtù dell’articolo 104 della legge del 18 marzo 2005 sulle dogane (LD; RS <i>631.0</i>). Il signor HU ha affermato di non sapere nulla delle liquidità individuate nel nascondiglio e ha contestato di essere il proprietario. </p>
<p class="man-template-tab-untertit ">Considerazioni</p>
<p class="absatz ">Mediante lettera, l’UDSC ha invitato tutte le parti coinvolte (HU, CHEN o MAOYU e ITALIA Rent SRL) a eleggere un domicilio di recapito in Svizzera. Dato che non è stato possibile risalire agli attuali indirizzi o luoghi di residenza delle summenzionate parti, ai sensi degli articoli 34 e 34<i>a</i> della legge federale del 22 marzo 1974 sul diritto penale amministrativo (DPA; RS <i>313.0</i>), la notificazione dell’ordine di confisca è ora pubblicata nel Foglio federale.</p>
<p class="man-template-tab-untertit ">Considerata la presente fattispecie, in virtù dell’articolo 104 LD in combinato disposto con gli articoli 66 DPA e 70 CP viene presa la seguente decisione, pubblicata nel Foglio federale svizzero: </p>
<dl>
<dt>1. </dt>
<dd>Le liquidità pari a 274 990 euro vengono confiscate definitivamente. </dd>
<dt>2. </dt>
<dd>Al signor HU sono addossate le spese processuali pari a 2600 franchi.</dd>
</dl>
<p class="verweisartkursiv man-font-style-italic ">Rimedi giuridici</p>
<p class="absatz ">Contro il presente ordine di confisca è possibile fare opposizione <b>entro 30 giorni dalla notificazione</b> (art. 67 DPA). L’opposizione va presentata per scritto (le opposizioni via e‑mail o fax non sono giuridicamente valide e non hanno alcun effetto ai fini dell’osservanza dei termini) all’Ufficio federale della dogana e della sicurezza dei confini, Perseguimento penale, Taubenstrasse 16, 3003 Berna (Svizzera). L’opposizione deve essere consegnata all’autorità svizzera oppure, all’indirizzo di questa, a un ufficio postale svizzero o a una rappresentanza diplomatica o consolare svizzera al più tardi l’ultimo giorno del termine. Essa deve contenere precise conclusioni e indicare i fatti che le giustificano; i mezzi di prova vanno menzionati e, se possibile, allegati (art. 68 DPA). Se non è fatta opposizione entro il termine legale, l’ordine di confisca è equiparato a una sentenza esecutiva (art. 67 DPA).</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">26 settembre 2023</p>
				</td>
				<td>
					
					<p class="unterschriftenfi1 ">Ufficio federale della dogana e della sicurezza dei confini UDSC</p>
					<p class="unterschriftenfi ">Perseguimento penale, Decisioni penali</p>
				</td>
			</tr>
		</table></div>
</div></div></body>
</html>
