<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-704-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale <br>sulle ferrovie</h1>
<h2 class="erlasskurztitel ">(Lferr)</h2>
<h2 class="erlasskurztitel ">(Attuazione del pilastro tecnico del 4° pacchetto ferroviario dell’UE)</h2>
<p>Modifica del ...</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 22 febbraio 2023<sup><a href="#fn-d6e23" id="fnbck-d6e23">1</a></sup>, </p>
<p>decreta: </p>
<p>I</p>
<p>La legge federale del 20 dicembre 1957<sup><a href="#fn-d6e40" id="fnbck-d6e40">2</a></sup> sulle ferrovie è modificata come segue:</p>
<p class=" man-font-style-italic ">Sostituzione di un’espressione (concerne soltanto il testo francese)</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <i>FF <b>2023</b> 703</i></p>
<p id="fn-d6e40"><sup><a href="#fnbck-d6e40">2</a></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
</div>
</div>
<main id="maintext"><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><i>Art. 4</i>  Sistema di gestione della sicurezza</a>
</h6>
<div class="collapseable"> <p><sup>1</sup> Chi intende costruire o esercitare un’infrastruttura ferroviaria oppure effettuare trasporti ferroviari deve disporre di un sistema di gestione della sicurezza.</p>
<p><sup>2</sup> Il sistema di gestione della sicurezza deve essere idoneo a garantire la sicurezza della costruzione e dell’esercizio dell’infrastruttura nonché dei trasporti ferroviari.</p>
</div></article><article id="art_4_a"><a name="a4a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_a"><i>Art. 4a</i> Tronchi di confine e tratte in prossimità della frontiera</a>
</h6>
<div class="collapseable"> <p><sup>1</sup> Sulle tratte che conducono dall’ultimo punto d’esercizio in Svizzera al primo all’estero (tronchi di confine) l’Ufficio federale dei trasporti (UFT) può consentire l’applicazione delle prescrizioni tecniche e d’esercizio vigenti nei Paesi confinanti. </p>
<p><sup>2</sup> Sui tronchi di confine e sulle tratte in prossimità della frontiera ad essi collegate può riconoscere le autorizzazioni di sicurezza e i certificati di sicurezza esteri.</p>
<p class=" man-font-style-italic ">Art. 7 cpv. 2, primo periodo</p>
<p><sup>2</sup> Se sono trasferiti solo taluni diritti od obblighi legali o derivanti dalla concessione, il titolare della concessione sottopone all’UFT, per conoscenza, i contratti d’esercizio conclusi a tale scopo. ...</p>
</div></article><article id="art_8_a"><a name="a8a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_a"><i>Art. 8a</i>  Rilascio e rinnovo dell’autorizzazione di sicurezza</a>
</h6>
<div class="collapseable"> <p><sup>1</sup> L’UFT rilascia l’autorizzazione di sicurezza se il gestore dell’infrastruttura dispone di un sistema di gestione della sicurezza. </p>
<p><sup>2</sup> L’autorizzazione di sicurezza è rilasciata per cinque anni al massimo. Può essere rinnovata.</p>
<p><sup>3</sup> L’UFT può convenire con le competenti autorità dei Paesi confinanti la cooperazione nell’ambito del rilascio delle autorizzazioni di sicurezza per le infrastrutture transfrontaliere. </p>
<p class=" man-font-style-italic ">Art. 8c cpv. 1, primo periodo (concene soltanto il testo francese), secondo periodo, e cpv. 2</p>
<p><sup>1</sup> ... Il Consiglio federale può prevedere deroghe per trasporti ferroviari effettuati esclusivamente su territori circoscritti e per trasporti su tratte a scartamento ridotto e su tratte a scartamento normale non interoperabili. </p>
<p><sup>2</sup> <i>Abrogato</i></p>
</div></article><article id="art_8_e"><a name="a8e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_e"><i>Art. 8e</i>  Rilascio e rinnovo del certificato di sicurezza</a>
</h6>
<div class="collapseable"> <p><sup>1</sup> L’UFT rilascia il certificato di sicurezza se l’impresa di trasporto ferroviario dispone di un sistema di gestione della sicurezza. </p>
<p><sup>2</sup> Il certificato di sicurezza è rilasciato per cinque anni al massimo. Può essere rinnovato.</p>
<p><sup>3</sup> Il Consiglio federale può concludere con l’Unione europea (UE) un accordo sul riconoscimento da parte della Svizzera dei certificati di sicurezza rilasciati dall’Agenzia dell’Unione europea per le ferrovie (ERA).</p>
<p><sup>4</sup> L’UFT conviene con l’ERA la cooperazione nell’ambito del rilascio dei certificati di sicurezza.</p>
<p><sup>5</sup> L’UFT può concludere con le competenti autorità dei Paesi confinanti accordi sul riconoscimento di certificati di sicurezza per le tratte in prossimità della frontiera.</p>
</div></article><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><i>Art. 14a</i> Obbligo di collaborazione</a>
</h6>
<div class="collapseable"> <p><sup>1</sup> Le imprese ferroviarie e i servizi responsabili della manutenzione dei veicoli devono fornire all’UFT, su richiesta, le informazioni e i documenti necessari nell’ambito della sua attività di vigilanza. Devono inoltre concedere all’UFT libero accesso a tutti gli impianti ferroviari, ai veicoli e agli altri impianti rilevanti per l’esercizio e la manutenzione dell’infrastruttura e dei veicoli e coadiuvarlo a titolo gratuito nelle attività di esame e di controllo.</p>
<p><sup>2</sup> Le imprese di trasporto ferroviario hanno gli stessi obblighi nei confronti dell’ERA se il certificato di sicurezza è rilasciato da quest’ultima. </p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><i>Art. 15</i> Notifica e inchiesta sugli incidenti e i quasi incidenti</a>
</h6>
<div class="collapseable"> <p><sup>1</sup> Le imprese ferroviarie devono notificare gli incidenti e i quasi incidenti nell’esercizio delle ferrovie:</p>
<dl>
<dt>a.  </dt>
<dd>al Servizio d’inchiesta svizzero sulla sicurezza (SISI) immediatamente;</dd>
<dt>b.  </dt>
<dd>all’UFT entro 30 giorni. </dd>
</dl>
<p><sup>2</sup> Per ogni incidente e quasi incidente nell’esercizio delle ferrovie il SISI apre un’inchiesta intesa a chiarirne le circostanze, lo svolgimento e le cause.</p>
<p><sup>3</sup> L’inchiesta serve a impedire incidenti analoghi. Essa non verte sulla determinazione della colpa e della responsabilità.</p>
<p><sup>4</sup> Gli interessati e le persone che possono contribuire al chiarimento delle cause dell’incidente o del quasi incidente devono fornire al SISI le informazioni e i documenti necessari. Devono inoltre concedere al SISI libero accesso al luogo dell’incidente nonché agli impianti ferroviari, ai veicoli e agli altri impianti interessati rilevanti per l’esercizio e la manutenzione dell’infrastruttura e dei veicoli e coadiuvarlo a titolo gratuito nelle attività di inchiesta.</p>
<p class=" man-font-style-italic ">Art. 15a cpv. 3, primo periodo, 3<sup>bis</sup> e 3<sup>ter</sup></p>
<p><sup>3</sup> La Commissione d’inchiesta è indipendente dalle autorità amministrative e dispone di un proprio ufficio d’inchiesta. ...</p>
<p><sup>3bis</sup> Può concludere accordi con servizi d’inchiesta esteri in merito all’inchiesta su incidenti e quasi incidenti.</p>
<p><sup>3ter</sup> Nel singolo caso l’ufficio d’inchiesta può inoltre cooperare, su richiesta di un’autorità estera, all’inchiesta su incidenti e quasi incidenti all’estero.</p>
<p class=" man-font-style-italic ">Art. 15b cpv. 1, primo periodo, cpv. 2, frase introduttiva, cpv. 3, primo periodo, <br>e cpv. 4</p>
<p><sup>1</sup> La Commissione d’inchiesta redige un rapporto per ogni inchiesta. ...</p>
<p><sup>2</sup> Per chiarire i fatti, l’ufficio d’inchiesta può ordinare:</p>
<p><sup>3</sup> Se tange diritti od obblighi, emana decisioni formali. ...</p>
<p><sup>4</sup> Le decisioni emanate dall’ufficio d’inchiesta nell’ambito dell’inchiesta possono essere impugnate entro dieci giorni mediante opposizione davanti alla Commissione d’inchiesta. </p>
<p class=" man-font-style-italic ">Art. 16 cpv. 1<sup>bis</sup></p>
<p><sup>1bis</sup> L’UFT può trattare i seguenti dati personali degni di particolare protezione, se è necessario per la sicurezza dell’infrastruttura, in particolare per la costruzione e l’esercizio della medesima:</p>
<dl>
<dt>a. </dt>
<dd>i dati concernenti la salute; </dd>
<dt>b. </dt>
<dd>i dati concernenti perseguimenti e sanzioni amministrativi e penali.</dd>
</dl>
</div></article><article id="art_16_a"><a name="a16a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16_a"><i>Art. 16a</i>  Trattamento di dati da parte del gestore dell’infrastruttura</a>
</h6>
<div class="collapseable"> <p><sup>1</sup> Per il trattamento di dati personali, il gestore dell’infrastruttura sottostà agli articoli 33–42 della legge federale del 25 settembre 2020<sup><a href="#fn-d6e224" id="fnbck-d6e224">3</a></sup> sulla protezione dei dati (LPD). Se agisce secondo il diritto privato, sottostà invece agli articoli 30–32 LPD.</p>
<p><sup>2</sup> Può trattare dati personali, compresi quelli degni di particolare protezione secondo l’articolo 16 capoverso 1<sup>bis</sup>, se è necessario per la sicurezza dell’infrastruttura, in particolare per la costruzione e l’esercizio della medesima. Ciò vale anche per terzi che svolgono compiti per il gestore dell’infrastruttura. Quest’ultimo rimane responsabile del rispetto delle disposizioni sulla protezione dei dati.</p>
<p class=" man-font-style-italic ">Art. 17a cpv. 1 e 6</p>
<p><sup>1</sup> L’UFT tiene un registro di tutti i veicoli ammessi alla circolazione in Svizzera conformemente alla presente legge, sempre che non siano iscritti in un registro dei veicoli dell’UE. </p>
<p><sup>6</sup> Il Consiglio federale può convenire con l’UE la registrazione dei veicoli ammessi alla circolazione in Svizzera nei registri dei veicoli dell’UE.</p>
<div class="footnotes"><p id="fn-d6e224"><sup><a href="#fnbck-d6e224">3</a></sup>  <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a>; <a href="https://fedlex.data.admin.ch/eli/oc/2022/491" target="_blank">RU<b> 2022</b> 491</a></p></div>
</div></article><article id="art_17_c"><a name="a17c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17_c"><i>Art. 17c</i> Valutazione degli aspetti rilevanti per la sicurezza</a>
</h6>
<div class="collapseable"> <p><sup>1</sup> L’UFT valuta gli aspetti rilevanti per la sicurezza della costruzione e dell’esercizio degli impianti ferroviari e dei veicoli in funzione dei rischi mediante controlli a campione.</p>
<p><sup>2</sup> Nell’ambito delle procedure di autorizzazione valuta questi aspetti sulla base della prova fornita in merito alla sicurezza. Stabilisce i punti per i quali il richiedente deve produrre perizie volte a fornire la prova in merito alla sicurezza nelle procedure di autorizzazione.</p>
<p><sup>3</sup> Può scambiare i dati necessari per la valutazione e i risultati della stessa con l’ERA, altre autorità preposte alla sicurezza, le imprese ferroviarie, i detentori e le persone responsabili della manutenzione.</p>
<p class=" man-font-style-italic ">Inserire dopo il titolo della sezione 7</p>
</div></article><article id="art_18_v_bis"><a name="a18vbis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18_v_bis"><i>Art. 18v</i><i><sup>bis</sup></i> Prova in merito alla sicurezza</a>
</h6>
<div class="collapseable"> <p>Chi intende esercitare un impianto ferroviario o un veicolo deve provarne la sicurezza.</p>
</div></article><article id="art_18_w"><a name="a18w"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18_w"><i>Art. 18w</i>  Autorizzazione d’esercizio per impianti ferroviari</a>
</h6>
<div class="collapseable"> <p><sup>1</sup> Per gli impianti ferroviari modificati in modo rilevante è necessaria un’autorizzazione d’esercizio dell’UFT.</p>
<p><sup>2</sup> Per gli impianti ferroviari nuovi, ristrutturati o rinnovati è necessaria un’autorizzazione d’esercizio se l’UFT lo stabilisce. </p>
<p><sup>3</sup> L’UFT rilascia l’autorizzazione d’esercizio se il richiedente ha fornito la prova in merito alla sicurezza e l’impianto ferroviario è conforme alle prescrizioni determinanti.</p>
<p><sup>4</sup> L’UFT può procedere ad altre verifiche. A tal fine il richiedente mette gratuitamente a disposizione il personale, il materiale e i documenti occorrenti; fornisce inoltre le informazioni necessarie.</p>
</div></article><article id="art_18_w_bis"><a name="a18wbis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18_w_bis"><i>Art. 18w</i><i><sup>bis</sup></i>  Autorizzazione d’esercizio per veicoli</a>
</h6>
<div class="collapseable"> <p><sup>1</sup> Per i veicoli nuovi o modificati in modo rilevante è necessaria un’autorizzazione d’esercizio dell’UFT.</p>
<p><sup>2</sup> L’UFT rilascia l’autorizzazione d’esercizio se il richiedente ha fornito la prova in merito alla sicurezza e il veicolo è conforme alle prescrizioni determinanti.</p>
<p><sup>3</sup> L’UFT può procedere ad altre verifiche. A tal fine il richiedente mette gratuitamente a disposizione il personale, il materiale e i documenti occorrenti; fornisce inoltre le informazioni necessarie.</p>
</div></article><article id="art_23_c"><a name="a23c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_c"><i>Art. 23c</i>  Autorizzazione d’esercizio per impianti ferroviari</a>
</h6>
<div class="collapseable"> <p><sup>1</sup> Per gli impianti ferroviari nuovi o modificati in modo rilevante è necessaria un’autorizzazione d’esercizio dell’UFT.</p>
<p><sup>2</sup> Per gli impianti ferroviari ristrutturati o rinnovati è necessaria un’autorizzazione d’esercizio se l’UFT lo stabilisce. </p>
<p><sup>3</sup> L’UFT rilascia l’autorizzazione d’esercizio se il richiedente ha fornito la prova in merito alla sicurezza e se l’impianto ferroviario, comprese le sue interfacce, è conforme ai requisiti essenziali, alle disposizioni tecniche di esecuzione e alle altre prescrizioni determinanti.</p>
<p><sup>4</sup> L’UFT può procedere ad altre verifiche. A tal fine il richiedente mette gratuitamente a disposizione il personale, il materiale e i documenti occorrenti; fornisce inoltre le informazioni necessarie.</p>
<p><sup>5</sup> Il Consiglio federale stabilisce i documenti necessari per fornire la prova in merito alla sicurezza.</p>
</div></article><article id="art_23_c_bis"><a name="a23cbis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_c_bis"><i>Art. 23c</i><i><sup>bis</sup></i> <i> </i>Messa in circolazione di veicoli</a>
</h6>
<div class="collapseable"> <p><sup>1</sup> I veicoli nuovi o modificati in modo rilevante possono essere messi in circolazione su un’infrastruttura ferroviaria soltanto se il detentore dispone di un’apposita autorizzazione dell’UFT.</p>
<p><sup>2</sup> L’UFT rilascia l’autorizzazione se il richiedente ha fornito la prova in merito alla sicurezza e se il veicolo, comprese le sue interfacce, è conforme ai requisiti essenziali, alle disposizioni tecniche di esecuzione e alle altre prescrizioni determinanti.</p>
<p><sup>3</sup> L’UFT può procedere ad altre verifiche. A tal fine il richiedente mette gratuitamente a disposizione il personale, il materiale e i documenti occorrenti; fornisce inoltre le informazioni necessarie.</p>
<p><sup>4</sup> Il Consiglio federale stabilisce i documenti necessari per fornire la prova in merito alla sicurezza.</p>
<p><sup>5</sup> Stabilisce quali autorizzazioni di Stati esteri o dell’ERA sono riconosciute. Può prevedere che le autorizzazioni destinate a essere valide non solo in Svizzera siano di esclusiva competenza dell’ERA. </p>
<p><sup>6</sup> L’UFT conviene con l’ERA la cooperazione nell’ambito del rilascio delle autorizzazioni per i veicoli.</p>
<p><sup>7</sup> Può convenire con le competenti autorità dei Paesi confinanti la validità delle autorizzazioni per la messa in circolazione di veicoli su tratte in prossimità della frontiera.</p>
</div></article><article id="art_23_d"><a name="a23d"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_d"><i>Art. 23d</i> Ristrutturazione e rinnovo di sottosistemi</a>
</h6>
<div class="collapseable"> <p><sup>1</sup> Per ristrutturazione s’intendono i lavori di modifica di un sottosistema che ne migliorano le prestazioni complessive. </p>
<p><sup>2</sup> Per rinnovo s’intendono importanti lavori di sostituzione di un sottosistema che non ne modificano le prestazioni complessive.</p>
</div></article><article id="art_23_e"><a name="a23e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_e"><i>Art. 23e</i> Modifiche</a>
</h6>
<div class="collapseable"> <p><sup>1</sup> I sottosistemi ristrutturati o rinnovati e altre modifiche, compresa la sostituzione nell’ambito di lavori di manutenzione, devono essere conformi ai requisiti essenziali, alle disposizioni tecniche di esecuzione e alle altre prescrizioni determinanti. Per le deroghe è richiesta un’autorizzazione dell’UFT.</p>
<p><sup>2</sup> La sostituzione di elementi di costruzione sottoposti al diritto previgente con elementi di costruzione dello stesso tipo è consentita se attuata nell’ambito di lavori di manutenzione.</p>
<p><sup>3</sup> La prova in merito alla sicurezza deve essere aggiornata.</p>
</div></article><article id="art_23_e_bis"><a name="a23ebis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_e_bis"><i>Art. 23e</i><i><sup>bis</sup></i>  Libera circolazione di sottosistemi mobili</a>
</h6>
<div class="collapseable"> <p>I veicoli e il controllo-comando e segnalamento di bordo possono essere immessi in commercio solo se soddisfano i requisiti essenziali ed è stata ottenuta la pertinente dichiarazione di verifica.</p>
</div></article><article id="art_23_e_ter"><a name="a23eter"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_e_ter"><i>Art. 23e</i><i><sup>ter</sup></i>  Immissione in commercio di componenti di interoperabilità</a>
</h6>
<div class="collapseable"> <p>Gli elementi di costruzione destinati a essere incorporati in un sottosistema (componenti di interoperabilità) possono essere immessi in commercio solo se soddisfano i requisiti essenziali ed è stata ottenuta la pertinente dichiarazione.</p>
</div></article><article id="art_23_f"><a name="a23f"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_f"><i>Art. 23f</i>  Competenze</a>
</h6>
<div class="collapseable"> <p><sup>1</sup> Tenuto conto del diritto internazionale, il Consiglio federale emana: </p>
<dl>
<dt>a. </dt>
<dd>i requisiti essenziali per i sottosistemi e i componenti d’interoperabilità;</dd>
<dt>b. </dt>
<dd>le altre prescrizioni necessarie per garantire l’interoperabilità con il sistema ferroviario europeo.</dd>
</dl>
<p><sup>2</sup> Può concludere con Stati esteri od organismi internazionali accordi sulla cooperazione nell’ambito dell’elaborazione e dell’applicazione di prescrizioni e norme internazionali.</p>
<p><sup>3</sup> Tenuto conto del diritto internazionale, l’UFT emana:</p>
<dl>
<dt>a. </dt>
<dd>le disposizioni tecniche d’esecuzione per i sottosistemi e i componenti d’interoperabilità;</dd>
<dt>b. </dt>
<dd>le disposizioni applicabili a complemento o in deroga alle specifiche tecniche di interoperabilità (STI); notifica queste disposizioni alla Commissione europea e le comunica le parti del sistema ferroviario che necessitano di provvedimenti particolari, temporanei o permanenti, nelle STI.</dd>
</dl>
<p><sup>4</sup> L’UFT notifica alla Commissione europea o all’Organizzazione intergovernativa per i trasporti internazionali per ferrovia le altre disposizioni in materia di sicurezza e interoperabilità applicabili a complemento o in deroga al diritto europeo o internazionale.</p>
<p><sup>5</sup> D’intesa con la Segreteria di Stato dell’economia, definisce le norme tecniche idonee ad attuare i requisiti essenziali e le disposizioni tecniche d’esecuzione. Per quanto possibile, definisce norme armonizzate sul piano internazionale. </p>
</div></article><article id="art_23_h"><a name="a23h"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_h"><i>Art. 23h</i></a>
</h6>
<div class="collapseable">
<p><i>Abrogato</i></p>
<p class=" man-font-style-italic ">Art. 23i cpv. 2 lett. f</p>
<p><sup>2</sup> A questo scopo gli organi di controllo dell’UFT possono:</p>
<dl>
<dt>f. </dt>
<dd>scambiare informazioni con la Commissione europea, l’ERA e altre autorità e servizi coinvolti nella sorveglianza del mercato.</dd>
</dl>
</div></article><article id="art_23_j"><a name="a23j"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23_j"><i>Art. 23j cpv. 1</i></a>
</h6>
<div class="collapseable">
<p><sup>1</sup> La prova che il sottosistema o il componente di interoperabilità è conforme ai requisiti essenziali è fornita mediante:</p>
<dl>
<dt>a. </dt>
<dd>una dichiarazione di verifica oppure una dichiarazione di conformità o di idoneità all’impiego del fabbricante o di un suo mandatario; e</dd>
<dt>b. </dt>
<dd>un attestato di conformità rilasciato da un organismo di valutazione della conformità o da un organismo designato.</dd>
</dl>
<p class=" man-font-style-italic ">Art. 23l cpv. 2</p>
<p><sup>2</sup> Può scambiare i dati necessari per l’esercizio sicuro di veicoli interoperabili con l’ERA e le autorità preposte alla sicurezza di Stati esteri<i>.</i></p>
</div></article><article id="art_40_b_bis"><a name="a40bbis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_40_b_bis"><i>Art. 40b</i><i><sup>bis</sup></i> Assicurazione di responsabilità civile</a>
</h6>
<div class="collapseable"> <p>Il titolare di un’impresa di trasporto ferroviario deve stipulare un’assicurazione di responsabilità civile per una somma di copertura di almeno 100 milioni di franchi.</p>
<p class=" man-font-style-italic ">Art. 80 cpv. 2</p>
<p><sup>2</sup> L’UFT può convenire con le competenti autorità dei Paesi confinanti la validità delle abilitazioni del personale rilevante per la sicurezza su tratte in prossimità della frontiera.</p>
<p class=" man-font-style-italic ">Art. 86a cpv. 1 lett. d ed e</p>
<p><sup>1</sup> È punito con una pena detentiva fino a tre anni o con una pena pecuniaria chiunque, intenzionalmente:</p>
<dl>
<dt>d. </dt>
<dd>esercita o fa esercitare un impianto senza disporre della concessione d’infrastruttura o dell’autorizzazione di sicurezza necessarie secondo l’articolo 5 o senza osservare gli obblighi, le condizioni, gli oneri o le prescrizioni che ne derivano;</dd>
<dt>e. </dt>
<dd>esercita o fa esercitare un veicolo senza disporre dell’autorizzazione di accesso alla rete o del certificato di sicurezza necessari secondo l’articolo 8<i>c</i> o senza osservare gli obblighi, le condizioni, gli oneri o le prescrizioni che ne derivano;</dd>
</dl>
</div></article><article id="art_96_b"><a name="a96b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_96_b"><i>Art. 96b</i> Disposizione transitoria della modifica del ...</a>
</h6>
<div class="collapseable"> <p>I certificati di sicurezza di altri Stati che si applicano anche in Svizzera restano validi fino alla loro scadenza, al più tardi sino a cinque anni dopo l’entrata in vigore della presente modifica.</p>
<p class=" man-font-style-italic ">Art. 97 cpv. 2</p>
<p><sup>2</sup> L’UFT può emanare disposizioni d’esecuzione tecniche e d’esercizio in merito alle disposizioni d’esecuzione del Consiglio federale. </p>
<p>II</p>
<p>La legge del 24 giugno 1902<sup><a href="#fn-d6e546" id="fnbck-d6e546">4</a></sup> sugli impianti elettrici è modificata come segue:</p>
<div class="footnotes"><p id="fn-d6e546"><sup><a href="#fnbck-d6e546">4</a></sup> <a href="https://fedlex.data.admin.ch/eli/cc/19/259_252_257" target="_blank">RS <b>734.0</b></a></p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><i>Art. 21</i></a>
</h6>
<div class="collapseable">
<p>Il controllo sull’esecuzione delle prescrizioni menzionate all’articolo 3 è affidato:</p>
<dl>
<dt>a.  </dt>
<dd>all’Ufficio federale dei trasporti per: <dl>
<dt>1. </dt>
<dd>gli impianti elettrici specifici della ferrovia, </dd>
<dt>2. </dt>
<dd>gli impianti elettrici necessari alla sicurezza e all’affidabilità dell’esercizio ferroviario,</dd>
<dt>3. </dt>
<dd>le parti e i sistemi elettrici di veicoli ferroviari;</dd>
</dl>
</dd>
<dt>b.  </dt>
<dd>a un Ispettorato da designarsi dal Consiglio federale per gli altri impianti elettrici e per i prodotti elettrici.</dd>
</dl>
<p>III</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
</div></article></main>
</div></body>
</html>
