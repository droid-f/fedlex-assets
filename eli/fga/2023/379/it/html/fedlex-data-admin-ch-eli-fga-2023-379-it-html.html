<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-379-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza concernente l’inchiesta sul trasporto di rifiuti domestici e altri rifiuti nel Vallese </h1>
<p>Informazioni sulle comunicazioni della Commissione della concorrenza (articolo 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart, RS <i>251</i>)</p>
<p>Il 31 gennaio 2023, la Segreteria della Commissione della concorrenza (in seguito: Segreteria), in accordo con un membro della Presidenza, ha aperto un’inchiesta contro <i>TMR Transports de Martigny et Région SA, RETRIPA VALAIS SA, Centre de Transferts Martigny SA</i> così come le società a loro affiliate e facenti parte dei loro gruppi. Si tratta di un’estensione dell’inchiesta aperta dalla Segreteria il 27 aprile 2021, in accordo con un membro della Presidenza, nei confronti delle seguenti società, e delle rispettive società affiliate: <i>Favre et Studer SA, Favre SA Transports Internationaux TIR Martigny </i>(cfr. pubblicazioni nel FUSC dell’11 maggio 2021 e nel Foglio federale BB05-0000000076). </p>
<p>La Segreteria dispone di indizi secondo cui diverse imprese si sono scambiate informazioni, in particolare nell’ambito di un concorso pubblico per la raccolta ed il trasporto di rifiuti domestici e di altri rifiuti nel Vallese. Questi presunti accordi potrebbero costituire un accordo sui prezzi, un accordo sulla limitazione delle quantità di beni o servizi da produrre, acquistare o consegnare, o un accordo sulla ripartizione per zone o partner commerciali (art. 5 cpv. 1 in combinato disposto con il cpv. 3 LCart).</p>
<p>Entro 30 giorni, i terzi interessati che desiderano partecipare alla procedura possono annunciarsi presso la Segreteria della Commissione della concorrenza. Questo termine decorre il giorno successivo alla pubblicazione di questa comunicazione.</p>
<p>Giusta l’articolo 43 capoverso 1 lettere a–c LCart possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto si dedicano alla difesa dei consumatori.</dd>
</dl>
<p>Gli annunci vanno indirizzati alla Segreteria della Commissione della concorrenza, Hallwylstrasse 4, 3003 Berna, telefono 058 462 20 40 e-mail: info@comco.admin.ch</p>
<p></p>
<div class="table"><table border="1">
			
			
			<tr>
				
				<td>
					
					<p>17 febbraio 2023</p>
				</td>
				<td>
					
					<p>Segreteria della Commissione della concorrenza</p>
				</td>
			</tr>
		</table></div>
<p></p>
</div></div></body>
</html>
