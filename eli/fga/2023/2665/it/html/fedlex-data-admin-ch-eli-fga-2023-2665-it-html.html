<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione </h1>
<p class="absatz ">(riferimento dell’incarto: B-783, 71-2023.7062) / TrC</p>
<p class="absatz "><b>Ordine di confisca nella procedura di confisca indipendente (art. 104 LD unitamente ad art. 66 DPA nonché 69 segg. CP):</b></p>
<p class="absatz ">Veicolo FIAT Tipo 356, di colore nero, targa di controllo GD735LZ (ITA), n. di telaio ZFA35600006M34338, <b>detentrice del veicolo MMC Auto SRL (ultimo </b><b>indirizzo</b><b> noto o sede della società a Roma [ITA]).</b></p>
<p class="man-template-tab-untertit ">Fattispecie</p>
<p class="absatz ">Giovedì, 14 aprile 2022, il signor XY_, nato il 18 aprile 1970, cittadino della Repubblica popolare Cinese (conducente del veicolo), è stato fermato da collaboratori dell’Ufficio federale della dogana e della sicurezza dei confini (UDSC) per un controllo doganale presso il valico di confine di Basel/Weil-Autobahn (in entrata). Veicolo impiegato FIAT Tipo 356, di colore nero, targa di controllo GD735LZ (ITA), n. di telaio ZFA35600006M34338, detentrice del veicolo MMC Auto SRL, Roma (ITA). Nell’ambito del controllo, nel veicolo in questione è stato individuato un nascondiglio creato appositamente a posteriori dietro ai sedili posteriori. Inoltre è stato trovato un altro nascondiglio creato a posteriori all’interno della portiera posteriore sinistra, nel quale sono stati rinvenuti EUR 274 990. Un terzo nascondiglio è stato individuato nella portiera posteriore, lato passeggero. I tre nascondigli e le liquidità (29 mazzi di banconote) erano contaminati da tracce di stupefacenti. Considerate le presenti circostanze, le liquidità e il veicolo in questione sono stati messi provvisoriamente al sicuro in virtù dell’articolo 104 della legge del 18 marzo 2005 sulle dogane (LD; RS <i>631.0</i>).</p>
<p class="man-template-tab-untertit ">Considerazioni</p>
<p class="absatz ">Mediante lettera del 27 settembre 2023, l’UDSC ha invitato la società MMC Auto SRL a eleggere un domicilio di recapito in Svizzera. Dato che non è stato possibile risalire agli attuali indirizzi e alla sede dell’impresa, ai sensi degli articoli 34 e 34<i>a</i> della legge federale del 22 marzo 1974 sul diritto penale amministrativo (DPA; RS <i>313.0</i>), la notificazione dell’ordine di confisca è ora pubblicata nel Foglio federale.</p>
<p class="man-template-tab-untertit ">Considerata la presente fattispecie e in virtù dell’articolo 104 LD unitamente ad art. 66 DPA nonché 69 CP viene presa la seguente decisione, pubblicata nel Foglio federale svizzero:</p>
<dl>
<dt>1. </dt>
<dd>Il veicolo FIAT Tipo 356, di colore nero, targa di controllo GD735LZ (ITA), n. di telaio ZFA35600006M34338 deve essere riportato nelle sue condizioni originarie.</dd>
<dt>2. </dt>
<dd>L’impresa specializzata a chi verranno affidati i lavori di ripristino di cui al numero 1 verrà definita dall’UDSC. </dd>
<dt>3. </dt>
<dd>Alla società MMC Auto SRL sono addossati tutti i costi relativi al ripristino del veicolo (inclusi i costi della preparazione dell’offerta e del trasporto). A tal fine deve versare un anticipo per un importo ancora da definire. La società MMC Auto SRL è invitata a contattare in merito l’UDSC entro <b>dieci giorni dal passaggio in giudicato del presente ordine di confisca</b>.</dd>
<dt>4. </dt>
<dd>Se la società MMC Auto SRL non contatta l’UDSC entro il termine stabilito al punto 3 o non versa l’anticipo tempestivamente, il veicolo verrà confiscato definitivamente e distrutto. In caso di distruzione, alla società MMC Auto SRL verranno addossati tutti i costi.</dd>
<dt>5. </dt>
<dd>Alla società MMC Auto SRL sono addossate le spese processuali pari a 300 Franken.</dd>
</dl>
<p class="verweisartkursiv man-font-style-italic ">Rimedi giuridici</p>
<p class="absatz ">Contro il presente ordine di confisca è possibile fare opposizione <b>entro 30 giorni dalla notificazione</b> (art. 67 DPA). L’opposizione deve essere presentata per scritto all’Ufficio federale della dogana e della sicurezza dei confini (UDSC), Perseguimento penale, Taubenstrasse 16, 3003 Berna (Svizzera). Le opposizioni presentate via <br>e-mail o fax non sono giuridicamente valide e non hanno alcun effetto ai fini dell’osservanza dei termini. L’opposizione deve essere consegnata all’autorità svizzera oppure, all’indirizzo di questa, a un ufficio postale svizzero o a una rappresentanza diplomatica o consolare svizzera al più tardi l’ultimo giorno del termine. Essa deve contenere precise conclusioni e indicare i fatti che le giustificano; i mezzi di prova vanno menzionati e, se possibile, allegati (art. 68 DPA). Se non è fatta opposizione entro il termine legale, l’ordine di confisca è equiparato a una sentenza esecutiva (art. 67 DPA).</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">27 novembre 2023</p>
				</td>
				<td>
					
					<p class="unterschriftenfi1 ">Ufficio federale della dogana <br>e della sicurezza dei confini UDSC:</p>
					<p class="unterschriftenfi ">Perseguimento penale, Decisioni penali</p>
				</td>
			</tr>
		</table></div>
</div></div></body>
</html>
