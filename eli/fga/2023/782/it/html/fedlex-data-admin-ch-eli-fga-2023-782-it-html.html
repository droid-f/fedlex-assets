<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-782-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decreto federale<i> </i><i><br></i>concernente l’iniziativa popolare «Per un clima sano (Iniziativa per i ghiacciai)»</h1>
<p>del 17 marzo 2023</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 139 capoverso 5 della Costituzione federale<sup><a href="#fn-d6e18" id="fnbck-d6e18">1</a></sup>;<br>esaminata l’iniziativa popolare «Per un clima sano (Iniziativa per i ghiacciai)», depositata il 27 novembre 2019<sup><a href="#fn-d6e30" id="fnbck-d6e30">2</a></sup>;<br>visto il messaggio del Consiglio federale dell’11 agosto 2021<sup><a href="#fn-d6e43" id="fnbck-d6e43">3</a></sup>,</p>
<p>decreta:</p>
<div class="footnotes">
<p id="fn-d6e18"><sup><a href="#fnbck-d6e18">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e30"><sup><a href="#fnbck-d6e30">2</a></sup> <a href="https://fedlex.data.admin.ch/eli/fga/2019/2937" target="_blank">FF <b>2019</b> 7142</a></p>
<p id="fn-d6e43"><sup><a href="#fnbck-d6e43">3</a></sup> <a href="https://fedlex.data.admin.ch/eli/fga/2021/1972" target="_blank">FF <b>2021</b> 1972</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> L’iniziativa popolare del 27 novembre 2019 «Per un clima sano (Iniziativa per i ghiacciai)» è valida ed è sottoposta al voto del Popolo e dei Cantoni. </p>
<p><sup>2</sup> L’iniziativa ha il tenore seguente:</p>
<p>La Costituzione federale è modificata come segue:</p>
</div></article><article id="art_74_a"><a name="a74a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_74_a"><i>Art. 74a</i> Politica climatica</a>
</h6>
<div class="collapseable"> <p><sup>1</sup> Nell’ambito delle loro competenze, la Confederazione e i Cantoni si adoperano in Svizzera e nelle relazioni internazionali per la limitazione dei rischi e delle ripercussioni del cambiamento climatico.</p>
<p><sup>2</sup> Per quanto in Svizzera continuino a verificarsi emissioni di gas serra causate dall’uomo, al più tardi dal 2050 il loro impatto sul clima deve essere durevolmente neutralizzato mediante pozzi di assorbimento di gas serra sicuri.</p>
<p><sup>3</sup> Dal 2050 in Svizzera non sono più messi in circolazione combustibili e carburanti fossili. Sono ammesse eccezioni per applicazioni tecnicamente non sostituibili, per quanto pozzi di assorbimento di gas serra sicuri situati in Svizzera ne neutralizzino durevolmente l’impatto sul clima.</p>
<p><sup>4</sup> La politica climatica è volta a un rafforzamento dell’economia e alla sostenibilità sociale e utilizza segnatamente anche strumenti per promuovere l’innovazione e la tecnologia.</p>
<p class=" man-font-style-italic ">Art. 197 n. 12<sup><a href="#fn-d6e91" id="fnbck-d6e91">4</a></sup></p>
<p class=" man-font-style-italic ">12. Disposizione transitoria dell’art. 74a (Politica climatica)</p>
<p><sup>1</sup> La Confederazione emana la legislazione d’esecuzione relativa all’articolo 74<i>a</i> entro cinque anni dalla sua accettazione da parte del Popolo e dei Cantoni.</p>
<p><sup>2</sup> La legge stabilisce il percorso di riduzione delle emissioni di gas serra sino al 2050. Fissa obiettivi intermedi che portano almeno a una riduzione lineare e disciplina inoltre gli strumenti necessari per il rispetto di tale percorso.</p>
<div class="footnotes"><p id="fn-d6e91"><sup><a href="#fnbck-d6e91">4</a></sup> Il numero definitivo della presente disposizione transitoria sarà stabilito dalla Cancelleria federale dopo la votazione popolare.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>L’Assemblea federale raccomanda al Popolo e ai Cantoni di respingere l’iniziativa.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio nazionale, 17 marzo 2023</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 17 marzo 2023</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
			</tr>
		</table></div>
</div></article></main>
</div></body>
</html>
