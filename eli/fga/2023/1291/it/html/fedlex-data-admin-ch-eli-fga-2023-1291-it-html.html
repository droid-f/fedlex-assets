<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1291-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale <br>sull’accesso alle professioni di trasportatore su strada</h1>
<h2 class="erlasskurztitel ">(LPTS)</h2>
<p>Modifica del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 17 maggio 2023<sup><a href="#fn-d6e21" id="fnbck-d6e21">1</a></sup>,</p>
<p>decreta:</p>
<p>I</p>
<p>La legge federale del 20 marzo 2009<sup><sup><a href="#fn-d6e39" id="fnbck-d6e39">2</a></sup></sup> sull’accesso alle professioni di trasportatore su strada è modificata come segue: </p>
<p class=" man-font-style-italic ">Titolo</p>
<p class=" man-text-align-left ">Legge federale concernente i trasportatori su strada<br>(LPTS)</p>
<p class=" man-font-style-italic ">Titolo prima dell’art. 1</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup>  <i>FF <b>2023</b> 1290</i></p>
<p id="fn-d6e39"><sup><a href="#fnbck-d6e39">2</a></sup>  <a href="https://fedlex.data.admin.ch/eli/cc/2009/681" target="_blank">RS <b>744.10</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<p class=" man-font-style-italic ">Art. 1, rubrica e cpv. 1<sup>bis</sup></p>
<p> Oggetto e diritto applicabile</p>
<p><sup>1bis</sup> Disciplina inoltre il conferimento di incarichi ai trasportatori di merci su strada. </p>
<p class=" man-font-style-italic ">Titolo prima dell’art. 2</p>
<p class=" man-font-style-italic ">Abrogato</p>
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><i>Art. 2</i> Definizioni</a>
</h6>
<div class="collapseable"> <p>Ai sensi della presente legge si intende per:</p>
<dl>
<dt>a. </dt>
<dd>
<i>autoveicolo:</i> qualsiasi veicolo ai sensi dell’articolo 7 capoverso 1 della legge federale del 19 dicembre 1958<sup><a href="#fn-d6e87" id="fnbck-d6e87">3</a></sup> sulla circolazione stradale;</dd>
<dt>b. </dt>
<dd>
<i>trasporto professionale:</i> qualsiasi trasporto di viaggiatori o di merci per il quale un’impresa di trasporto su strada ottiene in compenso una prestazione economica;</dd>
<dt>c. </dt>
<dd>
<i>gestore dei trasporti:</i> la persona fisica che dirige effettivamente e continuativamente le attività di trasporto di un’impresa di trasporto su strada.</dd>
</dl>
<p class=" man-font-style-italic ">Titolo prima dell’art. 3</p>
<div class="footnotes"><p id="fn-d6e87"><sup><a href="#fnbck-d6e87">3</a></sup>  <a href="https://fedlex.data.admin.ch/eli/cc/1959/679_705_685" target="_blank">RS <b>741.01</b></a></p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Accesso alle professioni di trasportatore su strada</a>
</h1>
<div class="collapseable">
<p class=" man-font-style-italic ">Art. 3 cpv. 1, 1<sup>bis</sup>, 1<sup>ter</sup> e 2, secondo periodo</p>
<p><sup>1</sup> L’esercizio della professione di trasportatore su strada sottostà ad autorizzazione.</p>
<p><sup>1bis</sup> Un’autorizzazione è necessaria per i trasportatori su strada che effettuano il trasporto professionale di:</p>
<dl>
<dt>a. </dt>
<dd>viaggiatori, mediante servizi offerti al pubblico o a talune categorie di utenti, con autoveicoli atti e destinati, per costruzione e attrezzatura, al trasporto di più di otto persone, non compreso l’autista;</dd>
<dt>b. </dt>
<dd>merci, con autofurgoni, autocarri, autoarticolati o combinazioni di veicoli il cui peso totale supera 2,5 tonnellate secondo la licenza di circolazione.</dd>
</dl>
<p><sup>1ter</sup> Un’autorizzazione non è necessaria per le imprese che:</p>
<dl>
<dt>a. </dt>
<dd>effettuano con autoveicoli il trasporto esclusivo di propri impiegati;</dd>
<dt>b. </dt>
<dd>effettuano il trasporto professionale di merci esclusivamente con autofurgoni e combinazioni di veicoli il cui peso totale supera 2,5 tonnellate, ma ammonta al massimo a 3,5 tonnellate secondo la licenza di circolazione, e che impiegano questi veicoli esclusivamente per il trasporto di merci in Svizzera;</dd>
<dt>c. </dt>
<dd>impiegano esclusivamente veicoli la cui velocità massima autorizzata è di 40 km/h.</dd>
</dl>
<p><sup>2</sup> ... Ha durata quinquennale; è personale e non trasferibile.</p>
<article id="art_3_a"><a name="a3a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3_a"><i>Art. 3a</i> Trasporto internazionale di viaggiatori e di merci</a>
</h6>
<div class="collapseable"> <p><sup>1</sup> Il Consiglio federale può, al di fuori del campo d’applicazione dell’Accordo sui trasporti terrestri<sup><a href="#fn-d6e156" id="fnbck-d6e156">4</a></sup> e ad eccezione del cabotaggio all’interno della Svizzera:</p>
<dl>
<dt>a. </dt>
<dd>concludere accordi con Stati terzi sul trasporto professionale internazionale di viaggiatori e di merci;</dd>
<dt>b. </dt>
<dd>decidere, in virtù del Protocollo del 17 ottobre 1953<sup><a href="#fn-d6e174" id="fnbck-d6e174">5</a></sup> concernente la Conferenza europea dei Ministri dei trasporti, la partecipazione della Svizzera al sistema multilaterale del trasporto internazionale di merci su strada.</dd>
</dl>
<p><sup>2</sup> In tali accordi e nella decisione il Consiglio federale può stabilire le condizioni definite nella presente legge alle quali le imprese di trasporto su strada estere possono derogare.</p>
<p><sup>3</sup> Può approvare una revisione degli allegati 1, 3 e 4 dell’Accordo sui trasporti terrestri volta a tener conto dell’evoluzione della legislazione dell’Unione europea (UE) in materia di accesso alle professioni di trasportatore di viaggiatori su strada e di trasportatore di merci su strada e ad attuare in forma equivalente i regimi correlati.</p>
<p class=" man-font-style-italic ">Art. 4 cpv. 1 lett. d e 6</p>
<p><sup>1</sup> Per ottenere l’autorizzazione a esercitare la professione di trasportatore su strada, il richiedente deve adempiere le condizioni seguenti:</p>
<dl>
<dt>d. </dt>
<dd>avere una sede effettiva e stabile in Svizzera.</dd>
</dl>
<p><sup>6</sup> La condizione dell’affidabilità deve essere adempita anche dai responsabili della direzione.</p>
<p class=" man-font-style-italic ">Art. 5 cpv. 2</p>
<p><sup>2</sup> Inoltre, non devono sussistere altri motivi per cui la sua affidabilità possa essere messa seriamente in dubbio.</p>
<p class=" man-font-style-italic ">Art. 6 cpv. 1, secondo periodo</p>
<p><sup>1</sup> … Per il calcolo di questo importo sono determinanti il numero di veicoli e il rispettivo peso totale secondo la licenza di circolazione<i>.</i></p>
<p class=" man-font-style-italic ">Art. 8 cpv. 2</p>
<p><i>Concerne soltanto il testo tedesco</i></p>
<div class="footnotes">
<p id="fn-d6e156"><sup><a href="#fnbck-d6e156">4</a></sup>  <a href="https://fedlex.data.admin.ch/eli/cc/2002/257" target="_blank">RS <b>0.740.72</b></a></p>
<p id="fn-d6e174"><sup><a href="#fnbck-d6e174">5</a></sup>  <a href="https://fedlex.data.admin.ch/eli/cc/1975/1747_1747_1747" target="_blank">RS <b>0.740.1</b></a></p>
</div>
</div></article><article id="art_8_a"><a name="a8a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_a"><i>Art. 8a</i> Conferimento di incarichi a trasportatori di merci su strada</a>
</h6>
<div class="collapseable"> <p>Un’impresa non può conferire a un trasportatore su strada un incarico di trasporto professionale di merci la cui esecuzione violi:</p>
<dl>
<dt>a. </dt>
<dd>le disposizioni sul requisito di un’autorizzazione di accesso alla professione o di un attestato di conducente secondo la presente legge, l’Accordo sui trasporti terrestri<sup><a href="#fn-d6e232" id="fnbck-d6e232">6</a></sup>, le prescrizioni emanate sulla base di quest’ultimo o il capitolo II del regolamento (CE) n. 1072/2009<sup><a href="#fn-d6e242" id="fnbck-d6e242">7</a></sup>; o</dd>
<dt>b. </dt>
<dd>le prescrizioni sul cabotaggio dell’Accordo sui trasporti terrestri o del capitolo III del regolamento (UE) n. 1072/2009.</dd>
</dl>
<div class="footnotes">
<p id="fn-d6e232"><sup><a href="#fnbck-d6e232">6</a></sup>  <a href="https://fedlex.data.admin.ch/eli/cc/2002/257" target="_blank">RS <b>0.740.72</b></a></p>
<p id="fn-d6e242"><sup><a href="#fnbck-d6e242">7</a></sup>  Regolamento (CE) n. 1072/2009 del Parlamento europeo e del Consiglio, del 21 ottobre 2009, che fissa norme comuni per l’accesso al mercato internazionale del trasporto di merci su strada, GU L 300 del 14.11.2009, pag. 72; modificato da ultimo dal regolamento (UE) 2020/1055, GU L 249 del 31.7.2020, pag. 17.</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><i>Art. 9</i> Registro delle imprese di trasporto su strada</a>
</h6>
<div class="collapseable"> <p><sup>1</sup> L’UFT tiene un registro delle imprese di trasporto su strada per la valutazione dell’affidabilità e per la verifica del rispetto delle prescrizioni determinanti per l’accesso alla professione. Il registro si articola in una parte pubblicamente accessibile e una non pubblicamente accessibile.</p>
<p><sup>2</sup> La parte pubblicamente accessibile del registro indica:</p>
<dl>
<dt>a. </dt>
<dd>nome e sede dell’impresa;</dd>
<dt>b. </dt>
<dd>tipo di autorizzazione;</dd>
<dt>c. </dt>
<dd>nome del gestore dei trasporti;</dd>
<dt>d. </dt>
<dd>numero di veicoli.</dd>
</dl>
<p><sup>3</sup> La parte non pubblicamente accessibile del registro contiene le informazioni seguenti:</p>
<dl>
<dt>a. </dt>
<dd>dati necessari all’identificazione delle persone che devono adempiere la condizione dell’affidabilità;</dd>
<dt>b. </dt>
<dd>dati concernenti perseguimenti e sanzioni amministrativi e penali per reati secondo l’articolo 5 capoverso 1 lettera a o b;</dd>
<dt>c. </dt>
<dd>motivi per cui l’affidabilità possa essere messa seriamente in dubbio;</dd>
<dt>d. </dt>
<dd>constatazioni fatte nel quadro di un esame secondo l’articolo 8 capoverso 1 secondo cui la persona non adempie più la condizione dell’affidabilità; </dd>
<dt>e. </dt>
<dd>ritiro o revoca dell’autorizzazione;</dd>
<dt>f. </dt>
<dd>numero di persone occupate nell’impresa al 31 dicembre dell’anno precedente;</dd>
<dt>g. </dt>
<dd>numero di immatricolazione dei veicoli a disposizione dell’impresa.</dd>
</dl>
<p><sup>4</sup> L’UFT distrugge i dati dopo dieci anni.</p>
<p><sup>5</sup> Il Consiglio federale disciplina in particolare:</p>
<dl>
<dt>a. </dt>
<dd>l’esercizio del diritto d’accesso e di rettifica della persona interessata;</dd>
<dt>b. </dt>
<dd>le esigenze in materia di sicurezza dei dati;</dd>
<dt>c. </dt>
<dd>i dettagli per la cancellazione e la distruzione dei dati.</dd>
</dl>
</div></article><article id="art_9_a"><a name="a9a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9_a"><i>Art. 9a</i> Assistenza amministrativa reciproca e scambio di informazioni</a>
</h6>
<div class="collapseable"> <p msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> Nel quadro dell’assistenza amministrativa reciproca l’UFT informa, su richiesta, le autorità competenti degli Stati membri dell’UE e di Stati terzi in merito all’adempimento della condizione riguardante la sede effettiva e stabile in Svizzera da parte di un’impresa di trasporto su strada. </p>
<p><sup>2</sup> Lo scambio di informazioni con gli Stati membri dell’UE sui dati di cui all’articolo 9 capoversi 2 e 3 lettere a e d–g avviene mediante il sistema di informazione previsto nel regolamento di esecuzione (UE) 2016/480<sup><a href="#fn-d6e333" id="fnbck-d6e333">8</a></sup>. </p>
<p><sup>3</sup> Il Consiglio federale può concludere trattati internazionali concernenti il collegamento a sistemi di informazione per la cooperazione amministrativa transfrontaliera. Disciplina i dettagli e le competenze per il coordinamento nazionale e i diritti di accesso.</p>
<p><sup>4</sup> Su richiesta di Stati terzi, l’UFT comunica i dati di cui all’articolo 9 capoversi 2 e 3 lettere a e d–g in conformità degli accordi applicabili nel singolo caso. Può rendere tali dati accessibili mediante procedura di richiamo.</p>
<p><sup>5</sup> Il Consiglio federale può concludere trattati internazionali concernenti la comunicazione dei dati di cui al capoverso 4. Disciplina le modalità dell’accesso mediante procedura di richiamo.</p>
<p class=" man-font-style-italic ">Art. 11 cpv. 3<sup>bis</sup></p>
<p><sup>3bis</sup> È punito con la multa chiunque, intenzionalmente o per negligenza, viola il divieto di cui all’articolo 8<i>a</i>.</p>
<div class="footnotes"><p id="fn-d6e333"><sup><a href="#fnbck-d6e333">8</a></sup>  Regolamento di esecuzione (UE) 2016/480 della Commissione, del 1° aprile 2016, che stabilisce norme comuni sull’interconnessione dei registri elettronici nazionali delle imprese di trasporto su strada e che abroga il regolamento (UE) n. 1213/2010, GU L 87 del 2.4.2016, pag. 4; modificato da ultimo dal regolamento di esecuzione (UE) 2017/1440, GU L 206 del 9.8.2017, pag. 3. </p></div>
</div></article><article id="art_12_a"><a name="a12a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12_a"><i>Art. 12a</i> Disposizioni transitorie concernenti la modifica del …</a>
</h6>
<div class="collapseable"> <p><sup>1</sup> Le autorizzazioni esistenti all’entrata in vigore della modifica del … rimangono valide secondo il diritto anteriore, sempre che non siano ritirate o revocate secondo il nuovo diritto.</p>
<p><sup>2</sup> I trasportatori su strada di cui all’articolo 3 capoverso 1<sup>bis</sup> lettera b in possesso di un’autorizzazione rilasciata secondo il diritto anteriore ottengono, per i veicoli il cui peso totale supera 2,5 tonnellate ma ammonta al massimo a 3,5 tonnellate secondo la licenza di circolazione, una nuova autorizzazione per la restante durata di validità dell’autorizzazione esistente.</p>
<p><sup>3</sup> Fino all’entrata in vigore degli accordi necessari per lo scambio di informazioni di cui all’articolo 9<i>a</i> capoverso 2 l’UFT comunica i dati alle autorità competenti degli Stati membri dell’UE su richiesta. Può rendere tali dati accessibili mediante procedura di richiamo.</p>
<p>II</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
</div></article>
</div></section></main>
</div></body>
</html>
