<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Comunicazione della Commissione della concorrenza <br>concernente l’apertura di un’indagine nell’ambito del commercio dell’acciaio</h1>
<p class="absatz ">(Art. 28 della Legge federale del 6 ottobre 1995 sui cartelli e altre limitazioni della concorrenza, Legge sui cartelli, LCart, RS <i>251</i>)</p>
<p class="absatz ">Il 6 novembre 2023, la Segreteria della Commissione della Concorrenza, di concerto con un membro della Presidenza, ha avviato un’indagine ai sensi dell’articolo 27 LCart contro Arthur Weber AG, Debrunner Acifer AG, Debrunner Acifer Bewehrungen AG, BEWETEC AG e Spaeter AG e le loro società affiliate (di seguito: destinatari dell’indagine).</p>
<p class="absatz ">La Segreteria dispone di elementi per ritenere che i destinatari dell’indagine abbiano violato la legge sui cartelli nel settore dell’acciaio d’armatura, segnatamente dei distanziatori. Vi sono elementi per ritenere che i destinatari dell’indagine si siano accordati e abbiano coordinato la vendita di acciaio d’armatura, subordinandolo alla vendita simultanea dei distanziatori. Un coordinamento di questo tipo potrebbe costituire un accordo illecito in materia di concorrenza ai sensi dell’articolo 5 LCart. Inoltre, vi sono elementi per ritenere che i destinatari dell’indagine detengano collettivamente una posizione dominante e che ne abusino ai sensi dell’articolo 7 LCart tramite il presunto abbinamento tra acciaio d’armatura e distanziatori. </p>
<p class="absatz ">Entro 30 giorni dalla pubblicazione di questa comunicazione, terzi possono annunciare alla Segreteria della Commissione della concorrenza la loro intenzione di partecipare a quest’inchiesta. Secondo l’articolo 43 capoverso 1 lettera a–c LCart, possono annunciarsi:</p>
<dl>
<dt>a. </dt>
<dd>le persone che a motivo della limitazione della concorrenza sono impedite nell’accesso o nell’esercizio della concorrenza;</dd>
<dt>b. </dt>
<dd>le associazioni professionali ed economiche autorizzate per statuto a difendere gli interessi economici dei loro membri, sempreché anche i membri dell’associazione o di una sezione possano partecipare all’inchiesta;</dd>
<dt>c. </dt>
<dd>le organizzazioni di importanza nazionale o regionale che per statuto di dedicano alla difesa dei consumatori.</dd>
</dl>
<p class="absatz man-text-align-left ">Richieste in questo senso sono da sottoporre al seguente indirizzo: <br>Segreteria della Commissione della concorrenza, Hallwylstrasse 4, 3003 Berna, Telefono 058 462 20 40.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">14 novembre 2023</p>
				</td>
				<td>
					
					<p class="unterschriftenfi1 man-text-align-right ">Segreteria della Commissione della concorrenza</p>
				</td>
			</tr>
		</table></div>
<p class="abstand1seite "></p>
</div></div></body>
</html>
