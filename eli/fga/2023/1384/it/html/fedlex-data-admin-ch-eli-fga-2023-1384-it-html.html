<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1384-it-docx</title>
</head>
<body><div id="lawcontent">
<div id="preface">
<p> <i>Progetto</i></p>
<h1 class="erlasstitel botschafttitel ">Ordinanza <br>dell’Assemblea federale concernente la compensazione del rincaro sulle retribuzioni e sulle indennità dei parlamentari</h1>
<p>del ...</p>
</div>
<div id="preamble">
<p>L’Assemblea federale della Confederazione Svizzera, </p>
<p>visto l’articolo 14 capoverso 2 della legge del 18 marzo 1988<sup><a href="#fn-d6e19" id="fnbck-d6e19">1</a></sup> <br>sulle indennità parlamentari;<br>visto il rapporto dell’Ufficio del Consiglio degli Stati del 17 maggio 2023<sup><a href="#fn-d6e33" id="fnbck-d6e33">2</a></sup>,</p>
<p>decreta:</p>
<p>I</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/1988/1162_1162_1162" target="_blank">RS <b>171.21</b></a></p>
<p id="fn-d6e33"><sup><a href="#fnbck-d6e33">2</a></sup> <i>FF <b>2023</b> 1383</i></p>
</div>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1"><b>Articolo unico</b></a>
</h1>
<div class="collapseable">
<p>Le retribuzioni e le indennità menzionate qui di seguito, previste dalla legge del 18 marzo 1988 sulle indennità parlamentari (LI) e dall’ordinanza dell’Assemblea federale del 18 marzo 1988<sup><a href="#fn-d6e54" id="fnbck-d6e54">3</a></sup> concernente la legge sulle indennità parlamentari, sono adeguate al rincaro come segue:</p>
<dl>
<dt>a. </dt>
<dd>la retribuzione annua (art. 2 LI) è aumentata di 650 franchi e sale a 26 650 franchi;</dd>
<dt>b. </dt>
<dd>l’indennità annua (art. 3<i>a</i> LI) è aumentata di 850 franchi e sale a 33 850 franchi;</dd>
<dt>c. </dt>
<dd>la diaria (art. 3 cpv. 1 LI) è aumentata di 10 franchi e sale a 450 franchi;</dd>
<dt>d. </dt>
<dd>l’indennità per il vitto (art. 3 cpv. 1 dell’ordinanza dell’Assemblea federale concernente la legge sulle indennità parlamentari) è aumentata di 3 franchi e sale a 118 franchi;</dd>
<dt>e. </dt>
<dd>l’indennità di pernottamento (art. 3 cpv. 1 dell’ordinanza dell’Assemblea federale concernente la legge sulle indennità parlamentari) è aumentata di 5 franchi e sale a 185 franchi;</dd>
<dt>f. </dt>
<dd>l’indennità per vitto e pernottamento all’estero (art. 3 cpv. 3 dell’ordinanza dell’Assemblea federale concernente la legge sulle indennità parlamentari) è aumentata di 10 franchi e sale a 405 franchi;</dd>
<dt>g. </dt>
<dd>l’indennità di percorso (art. 6 cpv. 1 dell’ordinanza dell’Assemblea federale concernente la legge sulle indennità parlamentari) è aumentata di 0,5 franchi e sale a 23 franchi;</dd>
<dt>h. </dt>
<dd>l’assegno di presidenza (art. 9 cpv. 1 dell’ordinanza dell’Assemblea federale concernente la legge sulle indennità parlamentari) è aumentato di 1000 franchi e sale a 45 000 franchi;</dd>
<dt>i. </dt>
<dd>l’assegno di vicepresidenza (art. 9 cpv. 1 dell’ordinanza dell’Assemblea federale concernente la legge sulle indennità parlamentari) è aumentato di 300 franchi e sale a 11 300 franchi;</dd>
<dt>j. </dt>
<dd>per quanto riguarda i contributi ai gruppi parlamentari (art. 10 cpv. 1 dell’ordinanza dell’Assemblea federale concernente la legge sulle indennità parlamentari), il contributo di base è aumentato di 3500 franchi e sale a 148 000 franchi e il contributo per membro è aumentato di 700 franchi e sale a 27 500 franchi.</dd>
</dl>
<p>II</p>
<p>La Conferenza di coordinamento determina l’entrata in vigore.</p>
<div class="footnotes"><p id="fn-d6e54"><sup><a href="#fnbck-d6e54">3</a></sup> <a href="https://fedlex.data.admin.ch/eli/cc/1988/1166_1166_1166" target="_blank">RS <b>171.211</b></a></p></div>
</div></section></main>
</div></body>
</html>
