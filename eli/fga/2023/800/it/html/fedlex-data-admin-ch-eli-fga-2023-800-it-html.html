<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-800-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Designazione di norme tecniche per gli apparecchi e i sistemi di protezione utilizzati in ambienti esplosivi (OASAE)</h1>
<p class=" man-font-style-italic ">1. Situazione iniziale</p>
<dl>
<dt>1.1. </dt>
<dd>In virtù dell’articolo 6 dell’ordinanza del 25 novembre 2015<sup><a href="#fn-d6e13" id="fnbck-d6e13">1</a></sup> sugli apparecchi e i sistemi di protezione utilizzati in ambienti esplosivi (OASAE), d’intesa con la Segreteria di Stato dell’economia (SECO), l’Ufficio federale dell’energia (UFE) è autorizzato a designare le norme tecniche idonee a concretizzare i requisiti essenziali per apparecchi e i sistemi di protezione utilizzati in ambienti esplosivi. Per quanto possibile, designa norme armonizzate a livello internazionale. Con l’applicazione delle norme designate si presume che siano soddisfatti i requisiti essenziali.</dd>
<dt>1.2. </dt>
<dd>Nell’ambito dell’applicazione della direttiva 2014/34/UE<sup><a href="#fn-d6e27" id="fnbck-d6e27">2</a></sup> la Commissione europea ha designato norme tecniche nella decisione di esecuzione (UE) 2022/1688<sup><a href="#fn-d6e34" id="fnbck-d6e34">3</a></sup>, modificata della decisione di esecuzione (UE) 2023/601, GU L 79 del 17.3.2023, pag. 176.</dd>
</dl>
<p class=" man-font-style-italic ">2. Designazione</p>
<dl>
<dt>2.1. </dt>
<dd>D’intesa con la SECO, l’UFE designa le norme tecniche designate secondo la pubblicazione dell’UE di cui alla sezione 1.2.</dd>
<dt>2.2. </dt>
<dd>La designazione di norme armonizzate non ne contempla le prefazioni né gli allegati nazionali o elementi affini.</dd>
</dl>
<p class=" man-font-style-italic ">3. Sostituzione della designazione precedente</p>
<p>La presente designazione sostituisce la designazione del 22 novembre 2022<sup><a href="#fn-d6e54" id="fnbck-d6e54">4</a></sup>.</p>
<p class=" man-font-style-italic ">4. Consultazione e ottenimento</p>
<dl>
<dt>4.1. </dt>
<dd>Le norme designate possono essere consultate od ottenute come segue: <dl>
<dt>a. </dt>
<dd>consultazione gratuita od ottenimento a pagamento presso l’Associazione Svizzera di Normazione (SNV), Sulzerallee 70, 8404 Winterthur (www.snv.ch, telefono: 052 224 54 54);</dd>
<dt>b. </dt>
<dd>ottenimento a pagamento presso Electrosuisse, Luppmenstrasse 1, 8320 Fehraltorf (www.electrosuisse.ch, telefono: 058 595 11 11).</dd>
</dl>
</dd>
<dt>4.2. </dt>
<dd>Un elenco consolidato delle norme tecniche designate è disponibile sul sito della Commissione europea<sup><a href="#fn-d6e82" id="fnbck-d6e82">5</a></sup>. L’elenco è puramente informativo e non esplica effetti giuridici.</dd>
</dl>
<p class=" man-font-style-italic ">5. Conformità dei requisiti essenziali</p>
<p>Le norme tecniche designate permettono di concretizzare i requisiti essenziali di cui all’articolo 5 OASAE, che corrisponde all’articolo 4 della direttiva 2014/34/UE.</p>
<p></p>
<div class="table"><table border="1">
			
			
			<tr>
				
				<td>
					
					<p>28 marzo 2023</p>
				</td>
				<td>
					
					<p>Ufficio federale dell’energia:</p>
					<p>Benoît Revaz, Direttore</p>
				</td>
			</tr>
		</table></div>
<div class="footnotes">
<p id="fn-d6e13"><sup><a href="#fnbck-d6e13">1</a></sup> <a href="https://fedlex.data.admin.ch/eli/cc/2016/19" target="_blank">RS <b>734.6</b></a></p>
<p id="fn-d6e27"><sup><a href="#fnbck-d6e27">2</a></sup>  Direttiva 2014/34/UE del Parlamento europeo e del Consiglio, del 26 febbraio 2014, concernente l’armonizzazione delle legislazioni degli Stati membri relative agli apparecchi e sistemi di protezione destinati a essere utilizzati in atmosfera potenzialmente esplosiva, GU L 96 del 29.03.2014, pag. 309.</p>
<p id="fn-d6e34"><sup><a href="#fnbck-d6e34">3</a></sup>  Decisione di esecuzione (UE) 2022/1668 della Commissione, del 28 settembre 2022, relativa alle norme armonizzate sugli apparecchi e i sistemi di protezione destinati a essere utilizzati in atmosfera potenzialmente esplosiva, GU L 251 del 29.9.2022, pag. 6.</p>
<p id="fn-d6e54"><sup><a href="#fnbck-d6e54">4</a></sup>  <a href="https://fedlex.data.admin.ch/eli/fga/2022/2780" target="_blank">FF <b>2022</b> 2780</a></p>
<p id="fn-d6e82"><sup><a href="#fnbck-d6e82">5</a></sup>  www.ec.europa.eu/growth/single-market/european-standards/harmonised-standards/ equipment-explosive-atmosphere_en</p>
</div>
</div></div></body>
</html>
