<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1266-it-docx</title>
</head>
<body><div id="lawcontent"><div id="preface">
<h1 class="erlasstitel botschafttitel ">Notificazione</h1>
<p>Secondo gli articoli 36 della legge federale del 20 dicembre 1968 sulla procedura amministrativa (PA; RS <i>172.021</i>) e 34<i>a</i> della legge federale del 22 marzo 1974 sul diritto penale amministrativo (DPA; RS <i>313.0</i>)</p>
<p><b>BAO </b>Shona Yue, nata il 12 settembre 1971 a Hebei (CHN), cittadina Britannica, gerente di ristoranti, ultimo domiciliato noto: Via Collina d’oro 44, CH-6926 Montagnola.</p>
<p><b>Riferimento atti:</b> 71-2021.22197</p>
<p>Tra il mese di gennaio 2020 e il mese di settembre 2022 la signora Bao Shona Yue, ha importato o ha fatto importare in Svizzera, attraverso valici doganali della regione del Mendrisiotto, in almeno 48 occasioni, 6885.0 kg di derrate alimentari, bevande alcoliche e altre merci, in omissione dei controlli doganali e del pagamento dei tributi doganali.</p>
<p>La merce in questione era destinata ad essere smerciata presso il ristorante Hkyoto Sagl con sede in Via Zurigo 3, 6900 Lugano, del quale la signora Bao dal 25 novembre 2020 al 23 giugno 2022 ne è stata direttrice con firma individuale. </p>
<p>L’omessa dichiarazione di derrate alimentari, alcolici e altre merci, costituisce la fattispecie di un’infrazione alla Legge sulle dogane del 18 marzo 2005 (LD; RS <i>631.0</i>), alla Legge federale del 21 giugno 1932 sulle bevande distillate (LAlc; RS <i>680</i>) e alla Legge federale del 12 giugno 2009 concernete l’imposta sul valore aggiunto (LIVA; RS <i>641.20</i>). </p>
<p>A seguito dell’omessa dichiarazione delle predette merci, a torto, non sono stati riscossi i seguenti tributi doganali all’importazione:</p>
<p></p>
<div class="table"><table border="1">
			
			
			<tr>
				
				<td>
					
					<p>Dazio doganale</p>
				</td>
				<td>
					
					<p>Fr.</p>
				</td>
				<td>
					
					<p class=" man-text-align-right ">9 004.90</p>
				</td>
			</tr>
			<tr>
				
				<td>
					
					<p>Imposta sul valore aggiunto (IVA)</p>
				</td>
				<td>
					
					<p>Fr.</p>
				</td>
				<td>
					
					<p class=" man-text-align-right ">1 317.55</p>
				</td>
			</tr>
			<tr>
				
				<td>
					
					<p>Imposta sulle bevande spiritose</p>
				</td>
				<td>
					
					<p>Fr.</p>
				</td>
				<td>
					
					<p class=" man-text-align-right ">516.20</p>
				</td>
			</tr>
			<tr>
				
				<td>
					
					<p>Interesse di mora</p>
				</td>
				<td>
					
					<p>Fr.</p>
				</td>
				<td>
					
					<p class=" man-text-align-right ">333.50</p>
				</td>
			</tr>
			<tr>
				
				<td>
					
					<p><b>Totale</b></p>
				</td>
				<td>
					
					<p><b>Fr.</b></p>
				</td>
				<td>
					
					<p class=" man-text-align-right "><b>11 172.15</b></p>
				</td>
			</tr>
		</table></div>
<p>Per il conteggio dettagliato dei tributi si rimanda alla tabella di calcolo allegata agli atti.</p>
<p>Visto quanto precede, basandoci sui mezzi di prova presenti agli atti e in applicazione dell’articolo 12 DPA, in concomitanza con l’articolo 70 LD, 34 LAlc e con l’articolo 51 LIVA, è nostra intenzione richiedere alla signora Bao il pagamento del succitato importo. </p>
<p msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Secondo l’articolo 74 LD in combinato disposto con gli articoli 57 LIVA e 34 LAlc, se l’obbligazione doganale non viene pagata entro il termine stabilito a partire dall’esigibilità è riscosso un interesse di mora. Tale interesse è fissato dall’ordinanza del DFF dell’11 dicembre 2009 concernente l’interesse moratorio e rimuneratorio (RS <i>641.207.1</i>).</p>
<p>L’obbligo di pagare l’interesse di mora inizia con il sorgere dell’obbligazione doganale (articolo 69 LD e articolo 56 LIVA) e secondo le disposizioni di cui all’articolo 186 dell’ordinanza del 1° novembre 2006 sulle dogane (OD; RS <i>631.01</i>) e termina al momento del pagamento del debito doganale.</p>
<p>Per quanto concerne gli interessi relativi all’imposta sul valore aggiunto, conformemente alle disposizioni dell’articolo 1 dell’ordinanza del DFF, a partire dal 1° gennaio 2017 non viene riscosso alcun interesse moratorio se all’atto dell’esigibilità l’importatore era registrato come contribuente sul territorio svizzero e se egli avesse potuto dedurre a titolo di imposta precedente l’imposta dovuta all’Ufficio federale della dogana e della sicurezza dei confini (UDSC).</p>
<p>In caso di pagamento tardivo o rateale gli interessi saranno oggetto di un nuovo conteggio.</p>
<p>Conformemente all’articolo 29 della legge federale del 20 dicembre 1968 sulla procedura amministrativa (PA; RS <i>172.021</i>), la signora Bao ha il diritto d’essere sentita prima dell’emanazione della decisione formale. Pertanto viene accordato alla signora Bao un termine di <i>20 giorni</i>, a contare dalla notifica della presente sul foglio federale, per eventualmente esprimersi in merito. </p>
<p>Le eventuali osservazioni sono da indirizzare all’Ufficio federale della dogana e della sicurezza dei confini (UDSC), Perseguimento penale, Antifrode doganale Sud, Via Pioda 10, Casella postale 1044, 6901 Lugano.</p>
<p>Trascorso il succitato termine sarà notificata sul foglio federale una decisione formale sull’obbligo di pagamento dei tributi, contro la quale potrà essere interposto ricordo presso il Tribunale amministrativo federale (TAF).</p>
<p></p>
<div class="table"><table border="1">
			
			
			<tr>
				
				<td>
					
					<p>31 maggio 2023</p>
				</td>
				<td>
					
					<p>Ufficio federale della dogana <br>e della sicurezza dei confini (UDSC)</p>
					<p>Perseguimento penale<br>Antifrode doganale Sud</p>
				</td>
			</tr>
		</table></div>
</div></div></body>
</html>
