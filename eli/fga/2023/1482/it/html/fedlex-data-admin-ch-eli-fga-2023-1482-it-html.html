<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1482-it-docx</title>
</head>
<body><div id="lawcontent">
<div id="preface">
<!--ad 20.496--><p class="srnummer ">ad 20.496</p>
<h1 class="erlasstitel botschafttitel ">Iniziativa parlamentare<br>Rapporto programmatico sulla collaborazione con l’UE nei settori al di fuori dell’accesso al mercato<br>Rapporto della Commissione della politica estera del Consiglio nazionale del 18 aprile 2023<br>Parere del Consiglio federale</h1>
<p>del 9 giugno 2023</p>
<p></p>
<p>Onorevoli presidente e consiglieri,</p>
<p>conformemente all’articolo 112 capoverso 3 della legge sul Parlamento, vi presentiamo il nostro parere in merito al rapporto della Commissione della politica estera del Consiglio nazionale del 18 aprile 2023<sup><a href="#fn-d6e23" id="fnbck-d6e23">1</a></sup> sull’iniziativa parlamentare 20.496 «Rapporto programmatico sulla collaborazione con l’UE nei settori al di fuori dell’accesso al mercato». </p>
<p>Gradite, onorevoli presidente e consiglieri, l’espressione della nostra alta considerazione.</p>
<p></p>
<div class="table"><table border="1">
			
			
			<tr>
				
				<td>
					
					<p>9 giugno 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p></p>
<p>Parere</p>
<div class="footnotes"><p id="fn-d6e23"><sup><a href="#fnbck-d6e23">1</a></sup>  <a href="https://fedlex.data.admin.ch/eli/fga/2023/1081" target="_blank">FF <b>2023</b> 1081</a></p></div>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Situazione iniziale</a>
</h1>
<div class="collapseable">
<p>Con l’iniziativa parlamentare 20.496 «Rapporto programmatico sulla collaborazione con l’UE nei settori al di fuori dell’accesso al mercato», la Commissione della politica estera del Consiglio nazionale (CPE-N) propone di integrare l’articolo 148 della legge del 13 dicembre 2002<sup><a href="#fn-d6e67" id="fnbck-d6e67">2</a></sup> sul Parlamento affinché, dopo la presentazione della proposta legislativa della Commissione europea relativa al quadro finanziario pluriennale (QFP) dell’UE, il Consiglio federale sia tenuto a sottoporre all’Assemblea federale un rapporto programmatico relativo a tutti i programmi e le agenzie dell’UE a cui intende associarsi nei settori che esulano dall’accesso al mercato interno. </p>
<p>Il Consiglio federale è stato invitato a esprimere il proprio parere sul progetto entro il 16 giugno 2023.</p>
<div class="footnotes"><p id="fn-d6e67"><sup><a href="#fnbck-d6e67">2</a></sup>  <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p></div>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Parere del Consiglio federale</a>
</h1>
<div class="collapseable">
<p>Il Consiglio federale informa regolarmente le commissioni parlamentari riguardo ai suoi piani e agli sviluppi pertinenti a livello dell’UE. Inoltre, informazioni strategiche in merito sono reperibili anche nel programma di legislatura e negli obiettivi annuali del Consiglio federale. Le Commissioni della politica estera ritengono tuttavia che manchi un quadro d’insieme sulle associazioni ai programmi e alle agenzie dell’UE previste nei settori che esulano dall’accesso al mercato interno. </p>
<p>È nell’interesse della Svizzera predisporre le basi di tali associazioni al più presto e parallelamente ai lavori dell’Unione europea riguardanti il QFP e i programmi dell’UE. Negli ambiti in cui la Svizzera è interessata a un’adesione e dispone di informazioni sufficientemente solide, il Consiglio federale attua gran parte dei processi corrispondenti all’interno della Confederazione in parallelo a quelli dell’UE (p. es. messaggio sul finanziamento e mandato negoziale per il pacchetto Orizzonte 2021–2027). Questo approccio dipende però dalla disponibilità dell’UE a intavolare il prima possibile colloqui esplorativi con la Svizzera sui temi in questione. </p>
<p>Dopo la presentazione delle proposte legislative della Commissione europea sul QFP e sui programmi dell’UE, il Consiglio federale redigerà un rapporto programmatico informativo conformemente alla proposta della Commissione. L’elaborazione e la discussione di mandati negoziali, messaggi sul finanziamento e progetti di legge continueranno a svolgersi indipendentemente dal rapporto programmatico. In tale ottica occorrerà garantire che quest’ultimo non comporti ritardi indesiderati nei processi di associazione auspicati. Si precisa inoltre che, pur comportando una maggiore necessità di coordinamento e un onere supplementare per l’Amministrazione federale, il rapporto dovrà essere stilato impiegando le risorse esistenti. </p>
<p>Il Consiglio federale redigerà un rapporto programmatico breve e lo trasmetterà alle Commissioni della politica estera delle Camere federali affinché ne prendano atto. Tale rapporto sarà basato sulle proposte della Commissione europea, non ancora adottate dal Consiglio dell’UE e dal Parlamento europeo, concernenti il QFP e i programmi dell’UE. Il Consiglio federale riconosce così il bisogno delle Commissioni della politica estera di disporre di un quadro d’insieme che faciliti la discussione degli affari in Parlamento. Secondo una pianificazione approssimativa inclusa nel rapporto della CPE-N del 18 aprile 2023<sup><a href="#fn-d6e89" id="fnbck-d6e89">3</a></sup> (rappresentazione grafica al n. 2.2), il primo rapporto programmatico (periodo: QFP 2028–2034) sarà presumibilmente sottoposto all’Assemblea federale nel 2026, a condizione che le summenzionate proposte della Commissione europea siano disponibili nel 2025.</p>
<div class="footnotes"><p id="fn-d6e89"><sup><a href="#fnbck-d6e89">3</a></sup>  <a href="https://fedlex.data.admin.ch/eli/fga/2023/1081" target="_blank">FF <b>2023</b> 1081</a></p></div>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Proposta del Consiglio federale</a>
</h1>
<div class="collapseable">
<p>Il Consiglio federale propone di approvare il progetto della CPE-N.</p>
<p></p>
</div></section></main>
</div></body>
</html>
