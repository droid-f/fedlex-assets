<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent"><div id="preface">
<h1 class="erlasstitel botschafttitel ">Indagine conoscitiva</h1>
<p class="absatz ">(Art. 104 cpv. 1 della legge federale sugli stranieri e la loro integrazione [LStrI; RS <i>142.20]</i>)</p>
<p class="man-template-tab-krpr-fett man-font-weight-bold ">Advance Passenger Information (API): obbligo di comunicazione per le linee di volo da Hamamet (NBE/DTNH), Washington (IAD/KIAD), Mauritius (MRU/FIMP), Luxor (LXR/HELX), Marsa Alam (RMF/HEMA), Agadir (AGA/GMAD), Sarajevo (SJJ/LQSA), Bogotà (BOG/SKBO), Cartagena (CTG/SKCG), Aqaba (AQJ/OJAQ), Bodrum (BJV/LTFE) e Dalaman (DLM/LTBS) a destinazione della Svizzera</p>
<p class="absatz ">La Segreteria di Stato della migrazione (SEM) determina i voli per i quali le compagnie aeree sono tenute a comunicare, immediatamente dopo il check-in, i dati personali relativi ai passeggeri (generalità e indicazioni relative al documento di viaggio) e i dati relativi al volo (art. 104 LStrI). La valutazione dei dati API contribuisce a migliorare i controlli al confine e a lottare efficacemente contro l’entrata illegale.</p>
<p class="absatz ">Prima di sottoporre una linea di volo all’obbligo di comunicazione sono sentite tutte le compagnie aeree che effettuano regolari voli di linea o charter su tale linea a destinazione della Svizzera.</p>
<p class="absatz ">Sulla base di un’analisi dei rischi, la SEM sta considerando l’eventualità di sottoporre all’obbligo di comunicazione i voli in provenienza da Hamamet (NBE/DTNH), Washington (IAD/KIAD), Mauritius (MRU/FIMP), Luxor (LXR/HELX), Marsa Alam (RMF/HEMA), Agadir (AGA/GMAD), Sarajevo (SJJ/LQSA), Bogotà (BOG/SKBO), Cartagena (CTG/SKCG), Aqaba (AQJ/OJAQ), Bodrum (BJV/LTFE) e Dalaman (DLM/LTBS) a destinazione della Svizzera. Le compagnie aeree interessate hanno la possibilità di inviare, entro il <i>28 settembre 2023,</i> il proprio parere in merito alla prevista introduzione dell’obbligo di comunicazione. Questo l’indirizzo per l’inoltro dei pareri:</p>
<p class="man-template-tab-krpr-kurs man-font-style-italic ">Segreteria di Stato della migrazione<br>Sezione Basi frontiera<br>Quellenweg 6<br>3003 Berna-Wabern</p>
<p class="absatz ">L’obbligo sarà verosimilmente disposto nell’ Foglio federale del 29 settembre 2023 con effetto dal 29 ottobre 2023. Vi è la possibilità di prevedere una fase di prova su domanda della compagnia aerea.</p>
<p class="absatz ">La trasmissione dei dati relativi ai passeggeri a bordo di voli sottoposti all’obbligo di comunicazione avviene tramite la rete SITA Type B. La trasmissione è descritta nelle specifiche tecniche API, le quali costituiscono una base vincolante per la predisposizione delle necessarie infrastrutture e definiscono altresì le modalità di comunicazione dei dati in caso di disturbi tecnici. Le specifiche tecniche API sono consultabili sul sito web della SEM.</p>
<p class="absatz ">Le compagnie aeree interessate sono invitate a indicare alla SEM, entro il <i>28 settembre 2023,</i> l’eventuale desiderio di una fase di prova e la lingua di corrispondenza auspicata (italiano, tedesco, francese). Sono altresì invitate di indicare alla SEM una persona di contatto per le questioni inerenti alla trasmissione di prova e alla qualità dei dati.</p>
<p class="absatz man-text-align-left ">Per domande o chiarimenti, le compagnie aeree possono rivolgersi a: <br>api-info@sem.admin.ch.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">31 agosto 2023</p>
				</td>
				<td>
					
					<p class="unterschriftenfi1 ">Segreteria di Stato della migrazione</p>
				</td>
			</tr>
		</table></div>
</div></div></body>
</html>
