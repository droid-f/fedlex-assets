<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-546-it-docx</title>
</head>
<body><div id="lawcontent">
<div id="preface">
<p class=" man-font-weight-bold ">Legge federale sull’assicurazione malattie</p>
<h1 class="erlasstitel botschafttitel ">Apertura del bando pubblico per l’aggiudicazione del progetto «Piattaforma per promuovere il coinvolgimento delle persone colpite, dei familiari e della popolazione nel settore sanitario attraverso opportunità di informazione, formazione e messa in rete»</h1>
</div>
<div id="preamble">
<p>La Commissione federale per la qualità (CFQ),</p>
<p>visti l’articolo 58<i>c</i> capoverso 1 lettera f della legge federale del 18 marzo 1994<sup><a href="#fn-d6e15" id="fnbck-d6e15">1</a></sup> sull’assicurazione malattie (LAMal) <br>e l’articolo 77<i>d</i> dell’ordinanza del 27 giugno 1995<sup><a href="#fn-d6e29" id="fnbck-d6e29">2</a></sup> sull’assicurazione malattie (OAMal),</p>
<p>comunica:</p>
<p class="untertit man-font-weight-bold ">1. Apertura della procedura, termini</p>
<p>Il bando pubblico del progetto «Piattaforma per promuovere il coinvolgimento delle persone colpite, dei familiari e della popolazione nel settore sanitario attraverso opportunità di informazione, formazione e messa in rete» è stato aperto il 3 marzo 2023. </p>
<p>Il termine di presentazione delle offerte è il 21 agosto 2023. I documenti devono essere inviati per posta in lingua tedesca o francese. </p>
<p>Non verranno concesse proroghe del termine.</p>
<p class="untertit man-font-weight-bold ">2. Oggetto del compito delegato</p>
<p>Creazione di una piattaforma di formazione e informazione accessibile al pubblico contenente documenti, strumenti e standard per la formazione, il coaching e la messa in rete delle persone colpite, dei familiari e della popolazione, nonché degli specialisti del settore in Svizzera. </p>
<p class="untertit man-font-weight-bold ">3. Ammissione alla procedura</p>
<p>Per il progetto messo a concorso possono candidarsi tutte le aziende, da sole o riunite in un consorzio. </p>
<p>Sono fatte salve le limitazioni con riferimento agli effetti sulla concorrenza nonché le condizioni di partecipazione secondo la documentazione del bando.</p>
<p class="untertit man-font-weight-bold ">4. Ulteriori informazioni – documentazione del bando</p>
<p>Le comunicazioni delle aziende candidate nel quadro del bando pubblico devono essere conformi alle prescrizioni contenute nella relativa documentazione.</p>
<p>In particolare, tale documentazione contiene informazioni sulla struttura, sul contenuto e sulla lingua delle comunicazioni.</p>
<p>La documentazione del bando può essere consultata sul sito web della CFQ (<a href="http://www.bag.admin.ch/cfq-it" target="_blank">
				www.bag.admin.ch/cfq-it
			</a>) o richiesta al seguente indirizzo:</p>
<p class=" man-text-align-left ">Dipartimento federale dell’interno<br>Segretariato della Commissione federale per la qualità<br>c/o Ufficio federale della sanità pubblica UFSP<br>Schwarzenburgstrasse 157<br>3003 Berna<br>Svizzera<br>eqk@bag.admin.ch</p>
<p></p>
<div class="table"><table border="1">
			
			
			<tr>
				
				
				<td>
					
					<p>3 marzo 2023</p>
				</td>
				<td>
					
					<p>Commissione federale per la qualità</p>
					<p>Il presidente: Pierre Chopard</p>
				</td>
			</tr>
		</table></div>
<?del-struct abstand4pt><div class="footnotes">
<p id="fn-d6e15"><sup><a href="#fnbck-d6e15">1</a></sup> <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p>
<p id="fn-d6e29"><sup><a href="#fnbck-d6e29">2</a></sup> <a href="https://fedlex.data.admin.ch/eli/cc/1995/3867_3867_3867" target="_blank">RS <b>832.102</b></a></p>
</div>
</div>
</div></body>
</html>
