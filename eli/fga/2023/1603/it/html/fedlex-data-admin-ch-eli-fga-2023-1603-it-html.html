<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1603-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale<br>sull’energia</h1>
<h2 class="erlasskurztitel ">(LEne)</h2>
<p>Modifica del ...</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 21 giugno 2023<sup><a href="#fn-d6e21" id="fnbck-d6e21">1</a></sup>,</p>
<p>decreta:</p>
<p>I</p>
<p>La legge federale del 30 settembre 2016<sup><a href="#fn-d6e38" id="fnbck-d6e38">2</a></sup> sull’energia è modificata come segue:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <i>FF <b>2023</b> 1602</i></p>
<p id="fn-d6e38"><sup><a href="#fnbck-d6e38">2</a></sup> <a href="https://fedlex.data.admin.ch/eli/cc/2017/762" target="_blank">RS <b>730.0</b></a></p>
</div>
</div>
<main id="maintext"><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><i>Art. 10</i> </a><a href="https://www.fedlex.admin.ch/eli/cc/2017/762/it" target="_blank">
				Piani direttori dei Cantoni e piani di utilizzazione
			</a>
</h6>
<div class="collapseable"> <p><sup>1</sup> I Cantoni provvedono affinché nel piano direttore (art. 8<i>b</i> della legge del 22 giugno 1979<sup><a href="#fn-d6e63" id="fnbck-d6e63">3</a></sup> sulla pianificazione del territorio [LPT]) siano definiti in particolare i territori e le sezioni di corsi d’acqua adeguati per l’impiego della forza idrica e della forza eolica nonché i territori adeguati per gli impianti solari di importanza nazionale secondo l’articolo 12 capoverso 2. Vi includono le ubicazioni già sfruttate e possono indicare anche territori e sezioni di corsi d’acqua che devono in linea di massima essere preservati.</p>
<p><sup>2</sup> Se necessario, provvedono affinché siano allestiti nuovi piani di utilizzazione o siano adeguati quelli esistenti. Ciò può avvenire anche nel quadro di una procedura cantonale di approvazione dei piani accentrata di cui all’articolo 14<i>a</i> (procedura cantonale di approvazione dei piani).</p>
<p><sup>3</sup> Se opportuno, per i progetti secondo l’articolo 8 capoverso 2 LPT, le autorità competenti svolgono la procedura del piano direttore parallelamente alla procedura del piano di utilizzazione o alla procedura cantonale di approvazione dei piani.</p>
<p class=" man-font-style-italic ">Inserire prima del titolo del capitolo 3</p>
<div class="footnotes"><p id="fn-d6e63"><sup><a href="#fnbck-d6e63">3</a></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p></div>
</div></article><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><i>Art. 14a</i><i></i> <i></i>Procedura cantonale di approvazione dei piani per gli impianti solari e gli impianti eolici di interesse nazionale</a>
</h6>
<div class="collapseable"> <p><sup>1</sup> Per la costruzione, l’ampliamento e il rinnovamento di impianti solari e di impianti eolici di interesse nazionale secondo gli articoli 12 capoverso 2 e 13 capoverso 1 i Cantoni prevedono una procedura di approvazione dei piani accentrata. Provvedono affinché i Comuni interessati siano coinvolti tempestivamente nella procedura.</p>
<p><sup>2</sup> Fino all’entrata in vigore delle disposizioni di legge cantonali concernenti la procedura cantonale di approvazione dei piani, i Cantoni possono disciplinare la procedura a livello di ordinanza. Fino all’entrata in vigore di un disciplinamento cantonale, si applicano per analogia a titolo di diritto cantonale gli articoli 16 e 17 della legge del 24 giugno 1902<sup><a href="#fn-d6e99" id="fnbck-d6e99">4</a></sup> sugli impianti elettrici.</p>
<p><sup>3</sup> Nell’ambito dell’approvazione dei piani:</p>
<dl>
<dt>a. </dt>
<dd>è stabilito l’uso ammissibile del suolo;</dd>
<dt>b. </dt>
<dd>sono rilasciate le autorizzazioni e conferiti i diritti di espropriazione di competenza dei Cantoni e dei Comuni necessari per la costruzione, l’ampliamento o il rinnovamento dell’impianto; e</dd>
<dt>c. </dt>
<dd>è disciplinato l’allacciamento e sono stabilite le aree di cantiere.</dd>
</dl>
<p><sup>4</sup> Il Governo cantonale è competente per l’approvazione dei piani. Esso può affidare tale compito a un servizio amministrativo cantonale.</p>
<p><sup>5</sup> Una volta in possesso della documentazione completa relativa alla domanda, l’autorità competente per l’approvazione dei piani decide entro 180 giorni.</p>
<p><sup>6</sup> L’articolo 14 capoverso 3 si applica per analogia.</p>
<p><sup>7</sup> Gli impianti solari e gli impianti eolici di interesse nazionale secondo gli articoli 12 capoverso 2 e 13 capoverso 1 la cui produzione di energia cessa definitivamente devono essere smantellati. L’autorità competente per l’approvazione dei piani decide in quale misura deve essere ripristinato lo stato anteriore.</p>
<div class="footnotes"><p id="fn-d6e99"><sup><a href="#fnbck-d6e99">4</a></sup> <a href="https://fedlex.data.admin.ch/eli/cc/19/259_252_257" target="_blank">RS <b>734.0</b></a></p></div>
</div></article><article id="art_14_b"><a name="a14b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_b"><i>Art. 14b</i> Svolgimento della procedura ordinaria invece della procedura cantonale di approvazione dei piani per gli impianti solari e gli impianti eolici di interesse nazionale</a>
</h6>
<div class="collapseable"> <p>Su domanda del richiedente, l’autorità competente per l’approvazione dei piani secondo l’articolo 14<i>a</i> capoverso 4 può svolgere la procedura di pianificazione e di autorizzazione edilizia ordinaria invece della procedura cantonale di approvazione dei piani per gli impianti solari e gli impianti eolici di interesse nazionale secondo gli articoli 12 capoverso 2 e 13 capoverso 1.</p>
</div></article><article id="art_14_c"><a name="a14c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_c"><i>Art. 14c</i> Tutela giurisdizionale nell’ambito degli impianti solari, degli impianti eolici e degli impianti idroelettrici di interesse nazionale</a>
</h6>
<div class="collapseable"> <p><sup>1</sup> A livello cantonale, il ricorso contro i seguenti piani e decisioni è ammissibile solamente dinanzi al tribunale cantonale superiore ai sensi dell’articolo 86 capoverso 2 della legge del 17 giugno 2005<sup><a href="#fn-d6e155" id="fnbck-d6e155">5</a></sup> sul Tribunale federale (LTF):</p>
<dl>
<dt>a. </dt>
<dd>approvazioni dei piani secondo l’articolo 14<i>a</i> concernenti impianti solari e impianti eolici di interesse nazionale secondo gli articoli 12 capoverso 2 e 13 capoverso 1;</dd>
<dt>b. </dt>
<dd>piani di utilizzazione, decisioni relative ad autorizzazioni e concessioni di impianti idroelettrici di importanza nazionale secondo gli articoli 12 capoverso 2 e 13 capoverso 1.</dd>
</dl>
<p><sup>2</sup> La decisione del tribunale cantonale superiore è impugnabile mediante ricorso in materia di diritto pubblico dinanzi al Tribunale federale.</p>
<p><sup>3</sup> Può interporre ricorso dinanzi al tribunale cantonale superiore e al Tribunale federale soltanto chi ha diritto di adire il Tribunale federale conformemente all’articolo 89 LTF. Hanno inoltre diritto di ricorrere anche i Cantoni e i Comuni interessati (art. 89 cpv. 2 lett. d LTF).</p>
<p><sup>4</sup> Per quanto possibile, i tribunali decidono nel merito ed entro 180 giorni dalla chiusura dello scambio di scritti.</p>
<div class="footnotes"><p id="fn-d6e155"><sup><a href="#fnbck-d6e155">5</a></sup> <a href="https://fedlex.data.admin.ch/eli/cc/2006/218" target="_blank">RS <b>173.110</b></a></p></div>
</div></article><article id="art_75_c"><a name="a75c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_75_c"><i>Art. 75c</i> Disposizione transitoria della modifica del ...</a>
</h6>
<div class="collapseable"> <p>Le procedure per la costruzione, l’ampliamento e il rinnovamento di impianti solari e di impianti eolici di interesse nazionale secondo gli articoli 12 capoverso 2 e 13 capoverso 1 che sono pendenti dinanzi all’autorità di prima istanza al momento dell’entrata in vigore della modifica del ... sono disciplinate dal nuovo diritto.</p>
<p>II</p>
<p>La modifica di altri atti normativi è disciplinata nell’allegato.</p>
<p>III</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(cifra II)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Modifica di altri atti normativi</a>
</h2>
<div class="collapseable">
<p>Gli atti normativi qui appresso sono modificati come segue:</p>
<section id="lvl_u1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_1">1. Legge del 22 giugno 1979</a><sup><a href="#fn-d6e217" id="fnbck-d6e217">6</a></sup><a href="#lvl_u1/lvl_u1/lvl_1"> sulla pianificazione del territorio </a>
</h3>
<div class="footnotes"><p id="fn-d6e217"><sup><a href="#fnbck-d6e217">6</a></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b><inl>700</inl></b></a></p></div>
<div class="collapseable">
<p class=" man-font-style-italic ">Art. 8 cpv. 2, secondo periodo, 3 e 4</p>
<p><sup>2</sup> … Non necessitano di una base nel piano direttore in particolare i progetti per l’impiego delle energie rinnovabili senza ripercussioni considerevoli sul territorio e sull’ambiente, anche se concernono impianti di interesse nazionale secondo gli articoli 12 capoverso 2 e 13 capoverso 1 della legge federale del 30 settembre 2016<sup><a href="#fn-d6e233" id="fnbck-d6e233">7</a></sup> sull’energia (LEne). </p>
<p><sup>3</sup> Il Consiglio federale può, nel quadro dell’approvazione secondo l’articolo 11 capoverso 1 della presente legge, approvare territori adeguati secondo l’articolo 10 capoverso 1 LEne quale base secondo l’articolo 8 capoverso 2 della presente legge. A tal fine il Cantone, nel definire il territorio, deve aver svolto una ponderazione degli interessi essenziali, in particolare quelli della protezione del paesaggio e dei biotopi, della conservazione delle foreste, nonché della protezione delle superfici coltive e delle superfici per l’avvicendamento delle colture.</p>
<p><sup>4</sup> I progetti per l’impiego delle energie rinnovabili possono essere pianificati e autorizzati a prescindere dalla delimitazione di un territorio o di una sezione di corso d’acqua secondo l’articolo 8<i>b</i> della presente legge e l’articolo 10 capoverso 1 LEne.</p>
<div class="footnotes"><p id="fn-d6e233"><sup><a href="#fnbck-d6e233">7</a></sup> <a href="https://fedlex.data.admin.ch/eli/cc/2017/762" target="_blank">RS <b>730.0</b></a></p></div>
</div></section><section id="lvl_u1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_2">2. Legge del 24 giugno 1902</a><sup><a href="#fn-d6e254" id="fnbck-d6e254">8</a></sup><a href="#lvl_u1/lvl_u1/lvl_2"> sugli impianti elettrici</a>
</h3>
<div class="footnotes"><p id="fn-d6e254"><sup><a href="#fnbck-d6e254">8</a></sup> <a href="https://fedlex.data.admin.ch/eli/cc/19/259_252_257" target="_blank">RS <b>734.0</b></a></p></div>
<div class="collapseable">
<p class=" man-font-style-italic ">Art. 15b cpv. 2</p>
<p><sup>2</sup> Laddove sia richiesta la realizzazione di provvedimenti di sostituzione in virtù della legislazione in materia di protezione dell’ambiente o della legislazione in materia di protezione della natura e del paesaggio, l’impresa può richiedere all’autorità competente per l’approvazione dei piani di cui all’articolo 16 capoverso 2 di ordinare che questi provvedimenti siano realizzati da altre imprese su impianti a corrente forte che sono di loro proprietà e che di norma devono trovarsi all’interno della zona interessata dalla linea prevista.</p>
<article id="lvl_u1/lvl_u1/lvl_2/art_15_h"><a name="a15h"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/lvl_2/art_15_h"><i>Art. 15h</i></a>
</h6>
<div class="collapseable"><p class=" man-font-style-italic ">Abrogato</p></div></article><article id="lvl_u1/lvl_u1/lvl_2/art_15_k"><a name="a15k"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/lvl_2/art_15_k"><i>Art. 15k</i></a>
</h6>
<div class="collapseable">
<p>In casi di secondaria importanza, il Consiglio federale può delegare al DATEC la definizione di corridoi di pianificazione secondo l’articolo 15<i>i</i> capoverso 3.</p>
<p></p>
</div></article>
</div></section>
</div></section>
</div></section></div>
</div></body>
</html>
