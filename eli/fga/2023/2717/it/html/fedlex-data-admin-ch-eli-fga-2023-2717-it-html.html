<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decisione di modifica<br>della decisione del 12 aprile 2023 concernente la modifica temporanea della struttura dello spazio aereo svizzero per la nuova procedura di avvicinamento strumentale all’aerodromo di Meiringen</h1>
<p class="erlassdatum ">del 21 novembre 2023 </p>
</div>
<div id="preamble">
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr ">Autorità di decisione:</p>
				</td>
				<td>
					
					<p class="man-template-tab-krpr ">Ufficio federale dell’aviazione civile, 3003 Berna (UFAC)</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Oggetto:</p>
				</td>
				<td>
					
					<p class="man-template-tab-krpr ">Il numero 2.2 del dispositivo della decisione del 12 aprile 2023 concernente la modifica temporanea della struttura dello spazio aereo svizzero per la nuova procedura di avvicinamento strumentale all’aerodromo di Meiringen è modificato in modo tale che la zona regolamentata attivabile temporaneamente (TEMPO LSR) possa continuare a essere utilizzata per la nuova procedura di avvicinamento strumentale fino all’istituzione delle nuove TMA a Meiringen o al più tardi fino al 4 aprile 2024. </p>
				</td>
			</tr>
			<tr>
				
				
				<td>
					
					<p class="man-template-tab-krpr ">Basi giuridiche:</p>
				</td>
				<td>
					
					<p class="man-template-tab-krpr ">Secondo gli articoli 8<i>a</i> e 40 della legge federale del 21 dicembre 1948 sulla navigazione aerea (LNA; RS <i>748.0</i>) in combinato disposto con l’articolo 2 capoverso 1 dell’ordinanza del 18 dicembre 1995 concernente il servizio della sicurezza aerea (OSA; RS <i>748.132.1</i>), l’UFAC definisce la struttura e le classi dello spazio aereo. Conformemente all’articolo 10 dell’ordinanza del DATEC del 20 maggio 2015 concernente le norme di circolazione per aeromobili (ONCA; RS <i>748.121.11</i>), l’UFAC può designare delle zone regolamentate e delle zone pericolose per garantire la sicurezza aerea. Una zona regolamentata è uno spazio aereo di dimensioni definite, al di sopra del territorio o delle acque territoriali di uno Stato, entro i cui limiti il volo degli aeromobili è subordinato a determinate condizioni.</p>
					<p class="man-template-tab-krpr ">In virtù dell’articolo 8<i>a</i> capoverso 2 LNA, i ricorsi contro le decisioni dell’UFAC volte a definire la struttura dello spazio aereo non hanno effetto sospensivo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Contenuto della decisione:</p>
				</td>
				<td><dl>
<dt>1. </dt>
<dd>Il numero 2.2 del dispositivo della decisione del 12 aprile 2023 concernente la modifica temporanea della struttura dello spazio aereo svizzero per la nuova procedura di avvicinamento strumentale all’aerodromo di Meiringen è modificato a seguito dell’approvazione della richiesta della FSVL del 9 ottobre 2023 e ha ora il tenore seguente (le modifiche sono sottolineate):</dd>
<dt></dt>
<dd>«La TEMPO LSR può essere attivata, prima dell’istituzione delle nuove TMA a Meiringen, esclusivamente nelle date e negli orari indicati nell’allegato 2 alla presente decisione nonché nelle date e negli orari indicati nell’elenco seguente. Le TEMPO LSR e gli esatti orari di attivazione vengono pubblicati in anticipo mediante Notice to Airmen (NOTAM) e sono consultabili tramite il Daily Airspace Bulletin Switzerland (DABS). La richiesta di pubblicazione di un NOTAM deve essere presentata dalle Forze aeree al Servizio di autorizzazione delle informazioni aeronautiche (LIFS) dell’UFAC al più tardi tre giorni lavorativi prima della prevista attivazione della TEMPO LSR. Qualora la TEMPO LSR non venga più utilizzata, le Forze aeree devono disattivarla immediatamente presso il NOTAM Office (NOF).»</dd>
<dt></dt>
<dd>Date e orari di attivazione:</dd>
<dt></dt>
<dd>settimana 2 gio–ve (11–12 gennaio 2024) <br>ore 08:30–17:00</dd>
<dt></dt>
<dd>settimana 2 do (14 gennaio 2024) <br>ore 08:00–24:00</dd>
<dt></dt>
<dd>settimana 3 gio–ve (15–19 gennaio 2024) <br>ore 00:00–24:00</dd>
<dt></dt>
<dd>settimana 3 sa (20 gennaio 2024) <br>ore 00:00–12:00</dd>
<dt></dt>
<dd>settimana 10 lu–gio (4–7 marzo 2024) <br>ore 08:30–11:30</dd>
<dt></dt>
<dd>settimana 14 lu–gio (1–4 aprile 2024) <br>ore 08:30–10:30</dd>
<dt>2. </dt>
<dd>Le restanti parti del dispositivo della decisione del 12 aprile 2023 rimangono in vigore invariate.</dd>
<dt>3. </dt>
<dd>Conformemente all’articolo 5 capoverso 3 dell’ordinanza del 28 settembre 2007 sugli emolumenti dell’Ufficio federale dell’aviazione civile (OEm-UFAC; RS <i>748.112.11</i>), per la presente decisione non sono riscossi emolumenti.</dd>
<dt>4. </dt>
<dd>La presente decisione è notificata al Comando delle Forze aeree e alla Military Aviation Authority tramite lettera raccomandata con avviso di ricevimento; una copia della decisione è trasmessa mediante lettera raccomandata a tutte le parti interpellate che hanno presentato un parere.</dd>
</dl></td>
			</tr>
			<tr>
				
				
				<td>
					
					<p class="man-template-tab-krpr ">Destinatari:</p>
				</td>
				<td>
					
					<p class="man-template-tab-krpr ">La presente modifica temporanea della struttura dello spazio aereo svizzero è rivolta a tutti coloro che, in qualche modo, utilizzano lo spazio aereo in questione, oppure vi svolgono attività suscettibili d’influire sullo stesso e, di conseguenza, sulla sicurezza del traffico aereo.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Deposito pubblico:</p>
				</td>
				<td>
					
					<p class="man-template-tab-krpr ">La decisione viene notificata a tutti gli utenti dello spazio aereo tramite pubblicazione nel Foglio federale in tedesco, francese e italiano. Inoltre può essere richiesta per iscritto all’UFAC, Divisione Sicurezza delle Infrastrutture.</p>
				</td>
			</tr>
			<tr>
				
				
				<td>
					
					<p class="man-template-tab-krpr ">Rimedi giuridici:</p>
				</td>
				<td>
					
					<p class="man-template-tab-krpr ">Contro la presente decisione può essere interposto ricorso presso il Tribunale amministrativo federale, casella postale, 9023 San Gallo, entro 30 giorni dalla notifica. Il termine non decorre dal 18 dicembre al 2 gennaio incluso (art. 22<i>a</i> cpv. 1 lett. c della legge federale sulla procedura amministrativa [PA; RS <i>172.021</i>]). L’atto di ricorso deve essere inoltrato in duplice copia. Deve inoltre contenere le conclusioni, i motivi, l’indicazione dei mezzi di prova e la firma del ricorrente. Devono essere allegati la decisione impugnata e i documenti indicati come mezzi di prova, se sono in possesso dei ricorrenti. È inoltre necessario allegare la procura conferita a un eventuale rappresentante.</p>
				</td>
			</tr>
		</table></div>
<?del-struct abstand4pt><p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">5 dicembre 2023 </p>
				</td>
				<td>
					
					<p class="unterschriftenfi1 ">Ufficio federale dell’aviazione civile</p>
					<p class="unterschriftenfi ">Il Vicedirettore: Martin Bernegger</p>
				</td>
			</tr>
		</table></div>
<?del-struct abstand4pt><p class="abstand1seite "></p>
</div>
</div></body>
</html>
