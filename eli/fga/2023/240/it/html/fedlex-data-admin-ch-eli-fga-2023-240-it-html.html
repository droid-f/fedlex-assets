<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-240-it-docx</title>
</head>
<body><div id="lawcontent">
<div id="preface">
<p> <i>Disegno</i></p>
<h1 class="erlasstitel botschafttitel ">Legge federale<br>sulla protezione dell’ambiente</h1>
<h2 class="erlasskurztitel ">(Legge sulla protezione dell’ambiente, LPAmb)</h2>
<p>Modifica del …</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 16 dicembre 2022<sup><a href="#fn-d6e21" id="fnbck-d6e21">1</a></sup>,</p>
<p>decreta:</p>
<p>I</p>
<p>La legge federale del 7 ottobre 1983<sup><a href="#fn-d6e38" id="fnbck-d6e38">2</a></sup> sulla protezione dell’ambiente è modificata come segue:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <i>FF <b>2023</b> 239</i></p>
<p id="fn-d6e38"><sup><a href="#fnbck-d6e38">2</a></sup> <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p>
</div>
</div>
<main id="maintext"><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><i>Art. 22</i>  Permessi di costruzione in zone esposte al rumore</a>
</h6>
<div class="collapseable">  <p><sup>1</sup> I permessi di costruzione per edifici destinati al soggiorno prolungato di persone sono concessi, fatto salvo il capoverso 2, soltanto se i valori limite delle immissioni possono essere rispettati.</p>
<p><sup>2</sup> Se i valori limite delle immissioni non possono essere rispettati, il permesso di costruzione può essere concesso soltanto se:</p>
<dl>
<dt>a. </dt>
<dd>in ogni unità abitativa la percentuale definita dal Consiglio federale, ma almeno la metà dei locali sensibili al rumore, dispone di una finestra in corrispondenza della quale i valori limite delle immissioni sono rispettati; e</dd>
<dt>b. </dt>
<dd>la protezione edile minima contro il rumore esterno e interno secondo l’articolo 21 è opportunamente rafforzata.</dd>
</dl>
<p><sup>3</sup> In caso di rumore degli aeromobili o per una percentuale limitata di unità abitative in grandi complessi residenziali possono essere concesse deroghe ai requisiti di cui al capoverso 2 lettera a.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><i>Art. 24</i>  Requisiti per le zone edificabili</a>
</h6>
<div class="collapseable">  <p><sup>1</sup> Le zone per la costruzione di abitazioni o di altri edifici destinati al soggiorno prolungato di persone possono essere delimitate soltanto se i valori di pianificazione possono essere rispettati.</p>
<p><sup>2</sup> Nelle zone edificabili le modifiche dei piani di utilizzazione volte a creare ulteriore spazio abitativo possono essere approvate soltanto se i valori limite delle immissioni possono essere rispettati.</p>
<p><sup>3</sup> In deroga ai capoversi 1 e 2, le zone edificabili possono essere delimitate o le modifiche dei piani di utilizzazione nelle zone edificabili possono essere approvate se:</p>
<dl>
<dt>a. </dt>
<dd>sussiste un interesse preponderante per quanto concerne lo sviluppo centripeto degli insediamenti;</dd>
<dt>b. </dt>
<dd>all’interno della zona edificabile o nelle sue vicinanze vi è uno spazio aperto destinato ad attività ricreative corrispondente alla densità e al tipo di utilizzazione della zona e accessibile alla popolazione interessata; e</dd>
<dt>c. </dt>
<dd>sono previste misure che contribuiscono a una qualità abitativa adeguata sotto il profilo acustico, in particolare per le infrastrutture per i trasporti, gli edifici e i loro dintorni. </dd>
</dl>
<p class=" man-font-style-italic ">Art. 32c cpv. 1, 1<sup>bis</sup> e 4</p>
<p><sup>1</sup> I Cantoni provvedono affinché i siti seguenti siano risanati se sono all’origine di effetti nocivi o molesti oppure se vi è il pericolo concreto che tali effetti si producano: </p>
<dl>
<dt>a.  </dt>
<dd>discariche e altri siti inquinati da rifiuti (siti inquinati);</dd>
<dt>b.  </dt>
<dd>parchi giochi e aree verdi pubblici il cui suolo è inquinato con sostanze pericolose per l’ambiente e nei quali i bambini in tenera età giocano abitualmente.</dd>
</dl>
<p><sup>1bis</sup> I Cantoni possono prevedere prestazioni finanziarie per il risanamento di parchi giochi e giardini privati se:</p>
<dl>
<dt>a.  </dt>
<dd>il suolo di questi siti è inquinato con sostanze pericolose per l’ambiente e i bambini in tenera età vi giocano abitualmente; e</dd>
<dt>b.  </dt>
<dd>questi siti sono all’origine di effetti nocivi o molesti oppure vi è il pericolo concreto che tali effetti si producano.</dd>
</dl>
<p><sup>4</sup> Il Consiglio federale può emanare prescrizioni sulla necessità di risanamento come pure sugli obiettivi e l’urgenza dei risanamenti.</p>
<p class=" man-font-style-italic ">Art. 32d cpv. 6</p>
<p><sup>6</sup> Le spese per l’esame e il risanamento di parchi giochi, aree verdi e giardini risanati secondo l’articolo 32<i>c</i> capoversi 1 lettera b e 1<sup>bis</sup> sono di principio a carico del proprietario del sito, salvo disposizioni contrarie del diritto cantonale.</p>
<p class=" man-font-style-italic ">Art. 32e cpv. 3-6</p>
<p><i>Abrogati </i></p>
<p class=" man-font-style-italic ">Inserire gli art. 32e<sup>bis</sup> e 32e<sup>ter</sup> prima del titolo del Capitolo 5 </p>
</div></article><article id="art_32_e_bis"><a name="a32ebis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32_e_bis"><i>Art. 32e</i><sup>bis</sup> Indennità della Confederazione </a>
</h6>
<div class="collapseable"> <p><sup>1</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per l’esame di siti che risultano non essere inquinati (art. 32<i>d</i> cpv. 5), se gli esami sono conclusi entro il 31 dicembre 2045.</p>
<p><sup>2</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per l’esame di siti inquinati nei quali non sono più stati depositati rifiuti dopo il 31 gennaio 2001, se la valutazione della necessità di sorveglianza e risanamento è conclusa entro il 31 dicembre 2032 e:</p>
<dl>
<dt>a.  </dt>
<dd>il responsabile non è identificabile oppure è insolvente; fanno eccezione i siti di cui ai capoversi 4–6; o</dd>
<dt>b.  </dt>
<dd>il sito inquinato è stato adibito prevalentemente a deposito di rifiuti urbani. </dd>
</dl>
<p><sup>3</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per la sorveglianza e il risanamento di siti inquinati nei quali non sono più stati depositati rifiuti dopo il 31 gennaio 2001, se i provvedimenti di sorveglianza e le misure edili di risanamento sono conclusi entro il 31 dicembre 2045 e:</p>
<dl>
<dt>a.  </dt>
<dd>il responsabile non è identificabile oppure è insolvente; fanno eccezione i siti di cui ai capoversi 4–5; o </dd>
<dt>b.  </dt>
<dd>il sito inquinato è stato adibito prevalentemente a deposito di rifiuti urbani.</dd>
</dl>
<p><sup>4</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per l’esame, la sorveglianza e il risanamento dei siti seguenti degli impianti di tiro che non perseguono essenzialmente fini commerciali e non rientrano nelle disposizioni previste dal capoverso 5, se i provvedimenti sono conclusi entro il 31 dicembre 2045:</p>
<dl>
<dt>a.  </dt>
<dd>siti ubicati nelle zone di protezione delle acque sotterranee nei quali non sono più stati depositati rifiuti dopo il 31 dicembre 2012; </dd>
<dt>b.  </dt>
<dd>altri siti nei quali non sono più stati depositati rifiuti dopo il 31 dicembre 2020.</dd>
</dl>
<p><sup>5</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per provvedimenti di protezione adeguati come l’installazione di parapalle in siti di impianti di tiro storico e di tiro in campagna e le spese per l’esame, la sorveglianza e il risanamento se: </p>
<dl>
<dt>a.  </dt>
<dd>i provvedimenti sono conclusi entro il 31 dicembre 2045; e</dd>
<dt>b.  </dt>
<dd>sono stati depositati soltanto i rifiuti di una manifestazione di tiro storico o di tiro in campagna che si svolge al massimo una volta all’anno e che si tiene regolarmente nello stesso sito da prima del 31 dicembre 2020.</dd>
</dl>
<p><sup>6</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per gli esami e i risanamenti conclusi entro il 31 dicembre 2060 di parchi giochi e aree verdi pubblici risanati secondo l’articolo 32<i>c</i> capoverso 1 lettera b, sempreché non sussistano pretese di indennità secondo i capoversi 1–5.</p>
<p><sup>7</sup> La Confederazione utilizza il ricavato delle tasse secondo l’articolo 32<i>e</i> per indennizzare le spese per i risanamenti conclusi entro il 31 dicembre 2060 di parchi giochi e giardini privati risanati secondo l’articolo 32<i>c</i> capoverso 1<sup>bis</sup>, sempreché non sussistano pretese di indennità secondo i capoversi 1–5.</p>
<p><sup>8</sup> La Confederazione utilizza il ricavato delle tasse per versare alle autorità cantonali competenti, per il loro onere lavorativo, indennità forfettarie per: </p>
<dl>
<dt>a.  </dt>
<dd>la valutazione della necessità di sorveglianza e di risanamento per i siti inquinati per i quali è necessario un esame di cui ai capoversi 2 e 3, se la valutazione è conclusa entro il 31 dicembre 2032; </dd>
<dt>b.  </dt>
<dd>la valutazione dei provvedimenti di risanamento per tutti i siti inquinati per i quali è necessario un risanamento secondo i capoversi 4 e 5, se le misure di risanamento di natura edile sono concluse entro il 31 dicembre 2045; e</dd>
<dt>c.  </dt>
<dd>la valutazione dei provvedimenti di risanamento per tutti gli altri siti inquinati per i quali è necessario un risanamento, ad eccezione di quelli di cui ai capoversi 6 e 7, se le misure edili di risanamento sono concluse entro il 31 dicembre 2045.</dd>
</dl>
<p class=" man-font-style-italic ">Art. 32e<sup>ter</sup> Ammontare delle indennità e riscossione della tassa </p>
<p><sup>1</sup> Le indennità di cui all’articolo 32<i>e</i><sup>bis</sup> sono versate soltanto se i provvedimenti adottati sono conformi alle esigenze ecologiche e corrispondono a criteri di economicità e allo stato della tecnica. Sono corrisposte ai Cantoni in funzione della spesa e ammontano:</p>
<dl>
<dt>a.  </dt>
<dd>per le indennità di cui all’articolo 32<i>e</i><sup>bis</sup> capoverso 1, al 40 per cento dei costi computabili;</dd>
<dt>b.  </dt>
<dd>per le indennità di cui all’articolo 32<i>e</i><sup>bis</sup> capoversi 2 e 3 lettera b: <dl>
<dt>1.  </dt>
<dd>al 40 per cento dei costi computabili, per i siti nei quali non sono più stati depositati rifiuti dopo il 31 gennaio 1996,</dd>
<dt>2.  </dt>
<dd>al 30 per cento dei costi computabili, per i siti nei quali sono stati depositati rifiuti anche dopo il 31 gennaio 1996, ma non oltre il 31 gennaio 2001;</dd>
</dl>
</dd>
<dt>c.  </dt>
<dd>per le indennità di cui all’articolo 32<i>e</i><sup>bis</sup> capoverso 3 lettera a: <dl>
<dt>1.  </dt>
<dd>al 60 per cento dei costi computabili, per i siti nei quali non sono più stati depositati rifiuti dopo il 31 gennaio 1996,</dd>
<dt>2.  </dt>
<dd>al 30 per cento dei costi computabili, per i siti nei quali sono stati depositati rifiuti anche dopo il 31 gennaio 1996, ma non oltre il 31 gennaio 2001;</dd>
</dl>
</dd>
<dt>d.  </dt>
<dd>per le indennità di cui all’articolo 32<i>e</i><sup>bis</sup> capoversi 4 e 5, al 40 per cento dei costi computabili;</dd>
<dt>e.  </dt>
<dd>per le indennità di cui all’articolo 32<i>e</i><sup>bis</sup> capoverso 6, al 60 per cento dei costi computabili;</dd>
<dt>f.  </dt>
<dd>per le indennità di cui all’articolo 32<i>e</i><sup>bis</sup> capoverso 7, al 40 per cento dei costi computabili;</dd>
<dt>g.  </dt>
<dd>per le indennità di cui all’articolo 32<i>e</i><sup>bis</sup> capoverso 8 lettera a, forfettariamente a 3000 franchi per sito;</dd>
<dt>h.  </dt>
<dd>per le indennità di cui all’articolo 32<i>e</i><sup>bis</sup> capoverso 8 lettera b, forfettariamente a 5000 franchi per sito;</dd>
<dt>i.  </dt>
<dd>per le indennità di cui all’articolo 32<i>e</i><sup>bis</sup> capoverso 8 lettera c, forfettariamente a 10000 franchi per sito.</dd>
</dl>
<p><sup>2</sup> Il Consiglio federale emana prescrizioni sulla procedura di riscossione della tassa, sulle indennità nonché sui costi computabili.</p>
<p><sup>3</sup> Il diritto cantonale può prevedere tasse cantonali per finanziare l’esame, la sorveglianza e il risanamento dei siti inquinati.</p>
<p class=" man-font-style-italic ">Art. 35b e 35b<sup>bis</sup></p>
<p><i>Abrogati</i></p>
<p class=" man-font-style-italic ">Art. 35c cpv. 1 e 3<sup>bis</sup></p>
<p><sup>1</sup> Sono soggetti alla tassa sui composti organici volatili coloro che, al momento dell’importazione, sono tenuti a pagare il dazio in virtù della legge federale del 18 marzo 2005<sup><a href="#fn-d6e344" id="fnbck-d6e344">3</a></sup> sulle dogane nonché i fabbricanti e i produttori in territorio svizzero.</p>
<p><sup>3bis</sup> <i>Abrogato</i></p>
<p class=" man-font-style-italic ">Art. 49 cpv. 1<sup>bis</sup></p>
<p><sup>1bis</sup> Per garantire un’offerta di corsi qualitativamente elevata, essa può versare contributi a organizzazioni private che offrono corsi di formazione e formazione continua sull’uso dei prodotti fitosanitari che rientrano nelle sostanze di cui all’articolo 29. L’ammontare dei contributi è definito in funzione dell’interesse della Confederazione all’adempimento dei compiti nonché delle possibilità di finanziamento del destinatario e ammontano al massimo al 50 per cento delle spese computabili. Gli aiuti finanziari possono essere versati forfettariamente in base ai costi stimati di una prestazione fornita secondo criteri di efficienza.</p>
<p class=" man-font-style-italic ">Art. 53 cpv. 2</p>
<p><sup>2</sup> I contributi di cui al capoverso 1 lettera d sono stanziati sotto forma di crediti d’impegno pluriennali.</p>
<p class=" man-font-style-italic ">Inserire dopo l’articolo 53</p>
<div class="footnotes"><p id="fn-d6e344"><sup><a href="#fnbck-d6e344">3</a></sup>  <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p></div>
</div></article><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Procedura</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1: Comunicazione elettronica in procedure amministrative</a>
</h2>
<div class="collapseable">
<p class=" man-font-style-italic ">Art. 53a </p>
<p><sup>1</sup> Il Consiglio federale può prescrivere che le parti procedano per via elettronica allo scambio di documenti con l’autorità di esecuzione della Confederazione se periodicamente: </p>
<dl>
<dt>a. </dt>
<dd>presentano conclusioni in una procedura prevista dalla presente legge; o </dd>
<dt>b. </dt>
<dd>in virtù di prescrizioni concernenti la protezione dell’ambiente soggiacciono a un obbligo di notifica.</dd>
</dl>
<p><sup>2</sup> In caso di presentazione per via elettronica di atti scritti per i quali la legge prescrive la firma, il Consiglio federale può riconoscere, invece della firma elettronica qualificata, un’altra modalità di conferma dei dati.</p>
<p class=" man-font-style-italic ">Inserire prima dell’articolo 54</p>
</div></section><section id="chap_3/sec_1_a"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1_a">Sezione 1<i>a</i>: Amministrazione della giustizia</a>
</h2>
<div class="collapseable"><p class=" man-font-style-italic ">Inserire prima del Titolo quarto </p></div></section><section id="chap_3/sec_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_5">Sezione 5: Sistemi di informazione e di documentazione</a>
</h2>
<div class="collapseable">
<p class=" man-font-style-italic ">Art. 59<sup>bis</sup></p>
<p><sup>1</sup> L’Ufficio federale può gestire sistemi di informazione e di documentazione per lo svolgimento per via elettronica delle procedure previste dalla presente legge. </p>
<p><sup>2</sup> Nell’ambito dello svolgimento di procedure per via elettronica l’autenticità e l’integrità dei dati trasmessi devono essere garantite.</p>
<p><sup>3</sup> L’Ufficio federale può concedere l’accesso ai sistemi di informazione e di documentazione ai servizi e alle persone seguenti:</p>
<dl>
<dt>a. </dt>
<dd>Ufficio federale della dogana e della sicurezza dei confini (UDSC);</dd>
<dt>b. </dt>
<dd>servizi cantonali competenti per l’esecuzione; </dd>
<dt>c. </dt>
<dd>persone soggette all’obbligo di autorizzazione o di dichiarazione;</dd>
<dt>d. </dt>
<dd>altri servizi e altre persone designate dal Consiglio federale, se necessario per l’adempimento dei compiti e degli obblighi previsti dalla presente legge.</dd>
</dl>
<p><sup>4</sup> I servizi e le persone di cui al capoverso 3 possono consultare e trattare dati personali registrati nei sistemi di informazione e di documentazione per quanto necessario per l’adempimento dei compiti e degli obblighi previsti dalla presente legge. La consultazione e il trattamento di dati personali degni di particolare protezione concernenti perseguimenti o sanzioni amministrativi e penali sono riservati ai servizi e alle persone di cui al capoverso 3 lettere a, b e d.</p>
<p class=" man-font-style-italic ">Art. 60, rubrica, cpv. 1 lett. a–k e m–r, nonché cpv. 2 e 3</p>
<p> Crimini e delitti</p>
<p><sup>1</sup> È punito con una pena detentiva sino a tre anni o con una pena pecuniaria chiunque intenzionalmente:</p>
<dl>
<dt>a. </dt>
<dd><i>Concerne soltanto il testo francese</i></dd>
<dt>b. </dt>
<dd><i>Concerne soltanto il testo francese</i></dd>
<dt>c. </dt>
<dd><i>Concerne soltanto il testo francese</i></dd>
<dt>d. </dt>
<dd><i>Concerne soltanto il testo francese</i></dd>
<dt>e. </dt>
<dd><i>Concerne soltanto il testo francese</i></dd>
<dt>f. </dt>
<dd><i>Concerne soltanto il testo francese</i></dd>
<dt>g. </dt>
<dd><i>Concerne soltanto il testo francese</i></dd>
<dt>h. </dt>
<dd><i>Concerne soltanto il testo francese</i></dd>
<dt>i. </dt>
<dd><i>Concerne soltanto il testo francese</i></dd>
<dt>j. </dt>
<dd><i>Concerne soltanto il testo francese</i></dd>
<dt>k. </dt>
<dd><i>Concerne soltanto il testo francese</i></dd>
<dt>m. </dt>
<dd><i>Concerne soltanto il testo francese</i></dd>
<dt>n. </dt>
<dd><i>Concerne soltanto il testo francese</i></dd>
<dt>o. </dt>
<dd>ritira rifiuti speciali senza autorizzazione o ne organizza l’importazione o l’esportazione senza autorizzazione (art. 30f cpv. 2 lett. c e d); </dd>
<dt>p. </dt>
<dd><i>Concerne soltanto il testo francese</i></dd>
<dt>q. </dt>
<dd><i>Concerne soltanto il testo francese</i></dd>
<dt>r. </dt>
<dd><i>Concerne soltanto il testo francese</i></dd>
</dl>
<p><sup>2</sup> In caso di circostanze aggravanti la pena è una pena detentiva sino a cinque anni o una pena pecuniaria. Vi sono circostanze aggravanti se l’infrazione:</p>
<dl>
<dt>a.  </dt>
<dd>mette gravemente in pericolo l’uomo o l’ambiente;</dd>
<dt>b.  </dt>
<dd>è stata commessa per mestiere; o</dd>
<dt>c. </dt>
<dd>è stata commessa dall’autore come membro di una banda costituitasi per contravvenire sistematicamente alla presente legge.</dd>
</dl>
<p><sup>3</sup> Se l’autore ha agito per negligenza, la pena è una pena pecuniaria sino a 180 aliquote giornaliere.</p>
<p class=" man-font-style-italic ">Art. 61 cpv. 1 e 2 </p>
<p><sup>1</sup> È punito con la multa fino a 20 000 franchi chiunque intenzionalmente:</p>
<dl>
<dt>a. </dt>
<dd><i>Concerne soltanto il testo francese</i></dd>
<dt>b. </dt>
<dd><i>Concerne soltanto il testo francese</i></dd>
<dt>c. </dt>
<dd><i>Concerne soltanto il testo francese</i></dd>
<dt>d. </dt>
<dd><i>Concerne soltanto il testo francese</i></dd>
<dt>e. </dt>
<dd><i>Concerne soltanto il testo francese</i></dd>
<dt>f. </dt>
<dd><i>Concerne soltanto il testo francese</i></dd>
<dt>g. </dt>
<dd><i>Concerne soltanto il testo francese</i></dd>
<dt>h. </dt>
<dd>viola l’obbligo di notifica concernente i rifiuti<i> </i>(art. 32<i>b </i>cpv. 2 e 3)<i>;</i>
</dd>
<dt>i.<i> </i>
</dt>
<dd>
<i></i><inl>viola le prescrizioni sui rifiuti (art. 30</inl><i><inl>a </inl></i><inl>lett. a e c, 30</inl><i><inl>b</inl></i><inl>, 30</inl><i><inl>c </inl></i><inl>cpv. 3, 30</inl><i><inl>d</inl></i><inl>, 30</inl><i><inl>h </inl></i><inl>cpv. 1, 32</inl><i><inl>a</inl></i><sup>bis</sup><inl>, 32</inl><i><inl>b </inl></i><inl>cpv. 4 e 32</inl><i><inl>e </inl></i><inl>cpv. 1–2</inl><sup>bis</sup><inl>);</inl>
</dd>
<dt>k. </dt>
<dd><i>Concerne soltanto il testo francese</i></dd>
<dt>l. </dt>
<dd><i>Concerne soltanto il testo francese</i></dd>
<dt>m. </dt>
<dd><i>Concerne soltanto il testo francese</i></dd>
<dt>m<sup>bis</sup> </dt>
<dd><i>Concerne soltanto il testo francese</i></dd>
<dt>n. </dt>
<dd><i>Concerne soltanto il testo francese</i></dd>
<dt>o. </dt>
<dd><i>Concerne soltanto il testo francese</i></dd>
<dt>p. </dt>
<dd><i>Concerne soltanto il testo francese</i></dd>
</dl>
<p><sup>2</sup> <i>Concerne soltanto il testo francese</i></p>
<p class=" man-font-style-italic ">Art. 61a cpv. 1, primo periodo</p>
<p><sup>1</sup> Chiunque, intenzionalmente o per negligenza, elude la tassa secondo l’articolo 35<i>a</i>, ne mette in pericolo la riscossione, procaccia a sé o a terzi un profitto fiscale indebito (esenzione dalla tassa o rimborso della stessa) è punito con la multa fino a cinque volte l’ammontare della tassa elusa o messa in pericolo oppure del profitto procacciato. …</p>
<article id="art_62_a"><a name="a62a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_62_a"><i>Art. 62a</i>   Assistenza amministrativa</a>
</h6>
<div class="collapseable">  <p><sup>1</sup> Le seguenti autorità si prestano assistenza e si scambiano le informazioni necessarie alla prevenzione e al perseguimento di infrazioni e all’esecuzione di misure previste dalla legislazione in materia di ambiente, protezione della natura e del paesaggio, protezione delle acque, riduzione delle emissioni di gas serra, conservazione delle foreste, caccia, pesca, ingegneria genetica o circolazione delle specie di fauna e di flora protette:</p>
<dl>
<dt>a. </dt>
<dd>l’Ufficio federale; </dd>
<dt>b. </dt>
<dd>l’UDSC;</dd>
<dt>c. </dt>
<dd>l’Ufficio federale della sicurezza alimentare e di veterinaria;</dd>
<dt>d. </dt>
<dd>l’Ufficio federale di polizia;</dd>
<dt>e. </dt>
<dd>il Ministero pubblico della Confederazione;</dd>
<dt>f. </dt>
<dd>le autorità penali e amministrative cantonali;</dd>
<dt>g. </dt>
<dd>altre autorità penali o amministrative federali designate dal Consiglio federale, se necessario per l’adempimento dei compiti e degli obblighi previsti dalla presente legge.</dd>
</dl>
<p><sup>2</sup> Le informazioni trasmesse possono comprendere anche dati personali degni di particolare protezione concernenti perseguimenti e sanzioni amministrativi e penali, sempre che questo sia necessario per l’adempimento da parte delle autorità interessate dei compiti e degli obblighi previsti dalla legge.</p>
<p><sup>3</sup> Sono fatte salve disposizioni federali e cantonali più severe.</p>
</div></article><article id="art_65_a"><a name="a65a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_65_a"><i>Art. 65a</i>  Disposizione transitoria della modifica del …</a>
</h6>
<div class="collapseable">  <p>In deroga all’articolo 36 della legge del 5 ottobre 1990<sup><a href="#fn-d6e690" id="fnbck-d6e690">4</a></sup> sui sussidi, le domande di indennità per le spese per provvedimenti secondo l’articolo 32<i>e</i><sup>bis</sup> capoversi 3 lettera a e 8 sono esaminate secondo il diritto vigente al momento della presentazione della domanda se i provvedimenti sono stati avviati prima dell’entrata in vigore della presente modifica o sono già conclusi. Le domande devono essere presentate all’Ufficio federale al più tardi due anni dopo l’entrata in vigore della presente modifica.</p>
<p>II</p>
<p class=" man-text-align-left ">Il Codice di procedura penale<sup><a href="#fn-d6e707" id="fnbck-d6e707">5</a></sup> è modificato come segue:</p>
<p class=" man-font-style-italic ">Art. 269 cpv. 2 lett. g</p>
<p><sup>2</sup> La sorveglianza può essere disposta per perseguire i reati di cui alle disposizioni seguenti:</p>
<dl>
<dt>g. </dt>
<dd>legge del 7 ottobre 1983<sup><a href="#fn-d6e727" id="fnbck-d6e727">6</a></sup> sulla protezione dell’ambiente: articolo 60 capoversi 1 lettere g-i, m e o, nonché 2;</dd>
</dl>
<p>III</p>
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
<div class="footnotes">
<p id="fn-d6e690"><sup><a href="#fnbck-d6e690">4</a></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p>
<p id="fn-d6e707"><sup><a href="#fnbck-d6e707">5</a></sup>  <a href="https://fedlex.data.admin.ch/eli/cc/2010/267" target="_blank">RS <b>312.0</b></a></p>
<p id="fn-d6e727"><sup><a href="#fnbck-d6e727">6</a></sup>  <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p>
</div>
</div></article>
</div></section>
</div></section></main>
</div></body>
</html>
