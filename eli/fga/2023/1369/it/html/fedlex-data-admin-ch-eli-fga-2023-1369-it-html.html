<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-fga-2023-1369-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Decreto federale <br>che istituisce una Commissione parlamentare d’inchiesta sull’operato delle autorità in relazione alla fusione d’urgenza tra Credit Suisse e UBS</h1>
<p>dell’8 giugno 2023</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il rapporto dell’Ufficio del Consiglio nazionale del 30 maggio 2023<sup><a href="#fn-d6e16" id="fnbck-d6e16">1</a></sup>; <br>visto il parere del Consiglio federale del 2 giugno 2023<sup><a href="#fn-d6e29" id="fnbck-d6e29">2</a></sup>,</p>
<p>decreta:</p>
<div class="footnotes">
<p id="fn-d6e16"><sup><a href="#fnbck-d6e16">1</a></sup>  <i>FF <b>2023 </b>1366</i></p>
<p id="fn-d6e29"><sup><a href="#fnbck-d6e29">2</a></sup>  <i>FF <b>2023 </b>1368</i></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> L’Assemblea federale istituisce una Commissione parlamentare d’inchiesta secondo gli articoli 163 e seguenti della legge del 13 dicembre 2002<sup><a href="#fn-d6e51" id="fnbck-d6e51">3</a></sup> sul Parlamento.</p>
<p><sup>2</sup> La Commissione consta di sette membri di ciascuna Camera.</p>
<div class="footnotes"><p id="fn-d6e51"><sup><a href="#fnbck-d6e51">3</a></sup>  <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> La Commissione è incaricata di indagare sugli ultimi anni di operato del Consiglio federale, dell’Amministrazione federale e di altri enti incaricati di compiti federali con riguardo alla fusione d’urgenza tra Credit Suisse e UBS, nella misura in cui sottostiano all’alta vigilanza parlamentare.</p>
<p><sup>2</sup> La Commissione esamina la legalità, l’adeguatezza e l’efficacia dell’operato delle autorità e degli organi di cui al capoverso 1, nonché i rapporti intercorsi tra loro e con terzi.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p><sup>1</sup> La Commissione riferisce alle Camere in merito all’inchiesta nonché a eventuali responsabilità e manchevolezze istituzionali.</p>
<p><sup>2</sup> Propone inoltre le misure necessarie per ovviare a tali manchevolezze.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Per l’adempimento di tale compito è stanziato un credito d’impegno di 5 milioni di franchi.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p><sup>1</sup> Il presente decreto non sottostà a referendum.</p>
<p><sup>2</sup> Entra in vigore il 9 giugno 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>Consiglio nazionale, 7 giugno 2023</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 8 giugno 2023</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
			</tr>
		</table></div>
</div></article></main>
</div></body>
</html>
