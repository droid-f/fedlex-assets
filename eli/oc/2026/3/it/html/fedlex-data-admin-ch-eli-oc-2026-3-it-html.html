<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Ordinanza <br>sulle poste</h1>
<h2 class="erlasskurztitel man-space-before-4">(OPO)</h2>
<p class="man-template-datum-aend">Modifica del 19 dicembre 2025</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero</p>
<p class="man-template-verb man-space-before-3 man-space-after-18">ordina:</p>
</div></div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz man-space-before-4">L’ordinanza del 29 agosto 2012<sup><a href="#fn-d6594e24" id="fnbck-d6594e24">1</a></sup> sulle poste è modificata come segue:</p>
<article class="man-art-mod" id="mod_u1"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u1">Art. 1 lett. i–o</a>
</h6>
<div class="collapseable">
<p class="absatz man-space-before-4">Nella presente ordinanza si intende per:</p>
<dl class="man-space-after-0">
<dt class="man-space-before-4">i. </dt>
<dd class="man-space-before-4">
<i>invio elettronico:</i> contenuti o dati trasmessi per via elettronica da un mittente al sistema di recapito ibrido della Posta, che nella loro forma definitiva possono essere recapitati ai destinatari come invio indirizzato sia tramite il canale elettronico sia tramite quello ibrido; sono considerati come invii elettronici anche gli scambi di atti giuridici per via elettronica con le autorità e che possono essere recapitati solo tramite il canale elettronico;</dd>
<dt class="man-space-before-4">j. </dt>
<dd class="man-space-before-4">
<i>sistema di recapito ibrido: </i>sistema della Posta con cui un mittente può far spedire a un destinatario invii elettronici tramite il canale elettronico o il canale ibrido;</dd>
<dt class="man-space-before-4">k. </dt>
<dd class="man-space-before-4">
<i>canale elettronico:</i> canale tramite il quale un invio elettronico viene recapitato per via elettronica al destinatario;</dd>
<dt class="man-space-before-4">l. </dt>
<dd class="man-space-before-4">
<i>canale ibrido:</i> canale tramite il quale un invio elettronico viene recapitato al destinatario come lettera (art. 2 lett. c LPO) o pacco (art. 2 lett. d LPO);</dd>
<dt class="man-space-before-4">m. </dt>
<dd class="man-space-before-4">
<i>invio elettronico singolo:</i> invio elettronico che il mittente affida per il trasporto alla Posta in base alle condizioni generali;</dd>
<dt class="man-space-before-4">n. </dt>
<dd class="man-space-before-4">
<i>invio elettronico di massa:</i> invio elettronico che il mittente affida per il trasporto alla Posta in base a condizioni contrattuali individuali;</dd>
<dt class="man-space-before-4">o. </dt>
<dd class="man-space-before-4">
<i>smistamento di invii elettronici:</i> processo che garantisce il recapito di invii elettronici tramite il canale elettronico o il canale ibrido conformemente alle direttive del destinatario.</dd>
</dl>
</div></article><article class="man-art-mod" id="mod_u2"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u2">Art. 29 cpv. 1 lett. e</a>
</h6>
<div class="collapseable">
<p class="absatz man-space-before-4"><sup>1</sup> Il servizio universale in Svizzera nel settore dei servizi postali comprende almeno l’offerta per il trasporto dei seguenti invii postali indirizzati:</p>
<dl class="man-space-after-0">
<dt class="man-space-before-4">e. </dt>
<dd class="man-space-before-4">invii elettronici. </dd>
</dl>
</div></article><article class="man-art-mod" id="mod_u3"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u3">Art. 32 cpv. 1</a>
</h6>
<div class="collapseable"><p class="absatz man-space-before-4"><sup>1</sup> La Posta deve rispettare i tempi di consegna degli invii postali di cui all’articolo 29 capoverso 1 lettera a nel 90 per cento dei casi per le lettere e i pacchi.</p></div></article><article class="man-art-mod" id="mod_u4"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u4">Titolo dopo l’art. 35</a>
</h6>
<div class="collapseable"><p class="man-mod-shadow-heading man-space-before-4 man-font-weight-bold">Sezione 1<span class="man-font-weight-normal"><i>a</i></span>: Sistema di recapito ibrido</p></div></article><article class="man-art-mod" id="mod_u5"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u5"><i>Art. 35a</i><i> </i>Prestazioni</a>
</h6>
<div class="collapseable">
<p class="absatz man-space-before-4">Tramite un sistema di recapito ibrido, la Posta assicura il servizio universale e fornisce alle persone fisiche e giuridiche con domicilio, sede o stabile organizzazione in Svizzera le prestazioni seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la gestione di una piattaforma per la presa in consegna, lo smistamento, il recapito e il salvataggio temporaneo di invii elettronici;</dd>
<dt class="man-space-before-4">b. </dt>
<dd class="man-space-before-4">la messa a disposizione di un’interfaccia utente e di interfacce di programmazione che consentano agli utenti di trasmettere invii elettronici e di recuperare invii elettronici trasmessi o ricevuti;</dd>
<dt class="man-space-before-4">c. </dt>
<dd class="man-space-before-4">il recapito di invii elettronici tramite il canale elettronico o il canale ibrido;</dd>
<dt class="man-space-before-4">d. </dt>
<dd class="man-space-before-4">la stampa, l’imbustamento o l’imballaggio, l’affrancatura e l’invio del contenuto di un invio elettronico come lettera o pacco;</dd>
<dt class="man-space-before-4">e. </dt>
<dd class="man-space-before-4">la notifica al destinatario, tramite il canale elettronico, immediatamente dopo il recapito di un invio elettronico ad egli indirizzato;</dd>
<dt class="man-space-before-4">f. </dt>
<dd class="man-space-before-4">la trasmissione di invii elettronici a una piattaforma riconosciuta ai sensi dell’ordinanza del 18 giugno 2010<sup><a href="#fn-d6594e170" id="fnbck-d6594e170">2</a></sup> sulla comunicazione per via elettronica nell’ambito di procedimenti civili e penali nonché di procedure d’esecuzione e fallimento;</dd>
<dt class="man-space-before-4">g. </dt>
<dd class="man-space-before-4">l’identificazione e l’autenticazione dell’utente.</dd>
</dl>
<div class="footnotes"><p id="fn-d6594e170"><sup><a href="#fnbck-d6594e170">2</a></sup><sup></sup>  <a href="https://fedlex.data.admin.ch/vocabulary/legal-taxonomy/6137" target="_blank" data-rs-uri="https://fedlex.data.admin.ch/eli/cc/2010/413" data-rs="272.1" data-lang="it">RS <b>272.1</b></a></p></div>
</div></article><article class="man-art-mod" id="mod_u6"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u6"><i>Art. 35b</i><i> </i>Recapito tramite il canale elettronico</a>
</h6>
<div class="collapseable">
<p class="absatz man-space-before-4"><sup>1</sup> Per il recapito di invii elettronici tramite il canale elettronico è necessario l’espresso consenso del destinatario. Il destinatario può revocare il consenso in ogni momento senza indicarne i motivi.</p>
<p class="absatz man-space-before-4"><sup>2</sup> La Posta consente ai destinatari il ritiro di invii elettronici immediatamente dopo che essa li ha presi in consegna.</p>
<p class="absatz man-space-before-4"><sup>3</sup> Dopo la presa in consegna, la Posta appone a tutti gli invii elettronici un sigillo elettronico regolamentato e una marca temporale elettronica qualificata ai sensi della legge del 18 marzo 2016<sup><a href="#fn-d6594e208" id="fnbck-d6594e208">3</a></sup> sulla firma elettronica.</p>
<p class="absatz man-space-before-4"><sup>4</sup> Immediatamente dopo il recapito di un invio elettronico, la Posta emette una conferma di ricezione per il mittente. Inoltre, su richiesta di quest’ultimo, emette le seguenti conferme:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">una conferma di ritiro: per ciascun destinatario, non appena ha ritirato per la prima volta l’invio elettronico;</dd>
<dt class="man-space-before-4">b. </dt>
<dd class="man-space-before-4">una conferma di mancato ritiro: se un destinatario di un invio elettronico non lo ha ritirato entro la fine del settimo giorno dopo la consegna.</dd>
</dl>
<p class="absatz man-space-before-4"><sup>5</sup> Gli invii e le conferme elettronici vengono cancellati 90<i> </i>giorni dopo il recapito, a meno che non siano memorizzati in modo decentralizzato sui supporti di dati degli utenti. Sono fatti salvi obblighi di messa a disposizione o di conservazione, in particolare nei confronti delle autorità preposte al perseguimento penale. </p>
<p class="absatz man-space-before-4"><sup>6</sup> La Posta comunica immediatamente al mittente se essa, per motivi tecnici o di altro tipo, non è in grado di recapitare tramite il canale elettronico un invio elettronico che questi ha accettato, o se può farlo solo con un ritardo.</p>
<p class="absatz man-space-before-4"><sup>7</sup> Fa sì che il destinatario di un invio elettronico, in modo semplice, possa:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">bloccare i mittenti affinché essi non abbiano più la possibilità di spedirgli ulteriori invii elettronici mediante il canale elettronico; </dd>
<dt class="man-space-before-4">b. </dt>
<dd class="man-space-before-4">comunicare ai mittenti che non desidera più ricevere invii elettronici con contenuto analogo.</dd>
</dl>
<p class="absatz man-space-before-4"><sup>8</sup> I mittenti di invii elettronici in relazione a scambi di atti giuridici per via elettronica con le autorità di cui all’articolo<i> </i>35<i>a </i>lettera f non possono essere bloccati ai sensi del capoverso 7. </p>
<div class="footnotes"><p id="fn-d6594e208"><sup><a href="#fnbck-d6594e208">3</a></sup><sup></sup>  <a href="https://fedlex.data.admin.ch/vocabulary/legal-taxonomy/11301" target="_blank" data-rs-uri="https://fedlex.data.admin.ch/eli/cc/2016/752" data-rs="943.03" data-lang="it">RS <b>943.03</b></a></p></div>
</div></article><article class="man-art-mod" id="mod_u7"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u7"><i>Art. 35c</i><i> </i>Recapito tramite il canale ibrido</a>
</h6>
<div class="collapseable">
<p class="absatz man-space-before-4"><sup>1</sup> Ai destinatari che non hanno dato il loro consenso al recapito elettronico, che lo hanno revocato o che hanno bloccato il mittente in virtù dell’articolo 35<i>b</i> capoverso 7 lettera a, la Posta recapita gli invii elettronici attraverso il canale ibrido.</p>
<p class="absatz man-space-before-4"><sup>2</sup> A tale scopo esegue i passaggi di cui all’articolo<i> </i>35<i>a </i>lettera d.</p>
<p class="absatz man-space-before-4"><sup>3</sup> Nell’ambito degli scambi di atti giuridici per via elettronica con le autorità di cui all’articolo<i> </i>35<i>a</i> lettera<i> </i>f, la Posta non è tenuta a recapitare invii elettronici tramite il canale ibrido.</p>
<p class="absatz man-space-before-4"><sup>4</sup> Per il recapito di invii elettronici singoli tramite il canale ibrido si applicano le scadenze seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">se l’invio elettronico viene spedito in un giorno lavorativo, lo stesso giorno la Posta produce la lettera o il pacco e vi attribuisce la classe di affrancatura selezionata per il trasporto;</dd>
<dt class="man-space-before-4">b. </dt>
<dd class="man-space-before-4">se l’invio elettronico viene spedito il sabato, la domenica o in un giorno festivo ordinario, la Posta produce la lettera o il pacco il primo giorno lavorativo successivo al giorno della presa in consegna dell’invio elettronico e vi attribuisce la classe di affrancatura selezionata per il trasporto. </dd>
</dl>
</div></article><article class="man-art-mod" id="mod_u8"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u8"><i>Art. 35d</i><i> </i>Interfaccia utente</a>
</h6>
<div class="collapseable"><p class="absatz man-space-before-4">L’interfaccia utente del sistema di recapito ibrido deve poter essere accessibile e utilizzabile tramite tecnologie comuni.</p></div></article><article class="man-art-mod" id="mod_u9"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u9"><i>Art. 35e</i><i> </i>Identificazione e autenticazione</a>
</h6>
<div class="collapseable">
<p class="absatz man-space-before-4"><sup>1</sup> Gli utenti del sistema di recapito ibrido devono identificarsi e autenticarsi presso la Posta.</p>
<p class="absatz man-space-before-4"><sup>2</sup> L’identificazione può essere fatta nei modi seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">convalida tramite lettera dell’indirizzo di una persona fisica;</dd>
<dt class="man-space-before-4">b. </dt>
<dd class="man-space-before-4">esibizione di un documento ai sensi dell’articolo 20<i>a</i> capoverso 1 o verifica delle informazioni ai sensi dell’articolo 20<i>b</i> capoverso 1 dell’ordinanza del 15 novembre 2017<sup><a href="#fn-d6594e370" id="fnbck-d6594e370">4</a></sup> sulla sorveglianza della corrispondenza postale e del traffico delle telecomunicazioni; o</dd>
<dt class="man-space-before-4">c. </dt>
<dd class="man-space-before-4">esibizione di una prova elettronica dell’identità.</dd>
</dl>
<p class="absatz man-space-before-4"><sup>3</sup> La PostCom determina quali prove elettroniche dell’identità sono considerate valide.</p>
<p class="absatz man-space-before-4"><sup>4</sup> Gli utenti dell’interfaccia devono disporre di un conto utente presso la Posta.</p>
<p class="absatz man-space-before-4"><sup>5</sup> La procedura di autenticazione per l’accesso all’interfaccia utente deve essere conforme all’attuale stato della tecnica.</p>
<p class="absatz man-space-before-4"><sup>6</sup> La Posta deve bloccare l’accesso al sistema di recapito ibrido alle persone che hanno utilizzato l’identità di una persona inesistente o che non ha previamente acconsentito all’utilizzo del sistema di recapito ibrido.</p>
<div class="footnotes"><p id="fn-d6594e370"><sup><a href="#fnbck-d6594e370">4</a></sup><sup></sup>  <a href="https://fedlex.data.admin.ch/vocabulary/legal-taxonomy/9118" target="_blank" data-rs-uri="https://fedlex.data.admin.ch/eli/cc/2018/32" data-rs="780.11" data-lang="it">RS <b>780.11</b></a></p></div>
</div></article><article class="man-art-mod" id="mod_u10"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u10"><i>Art. 35f</i><i> </i>Protezione e sicurezza dei dati</a>
</h6>
<div class="collapseable">
<p class="absatz man-space-before-4"><sup>1</sup> I dati devono essere trattati in Svizzera secondo il diritto svizzero. </p>
<p class="absatz man-space-before-4"><sup>2</sup> La Posta è autorizzata a trattare i dati personali e i dati di persone giuridiche a condizione che ciò sia necessario per la fornitura delle prestazioni previste nella presente sezione e che tali dati non siano divulgati a terzi non autorizzati. </p>
<p class="absatz man-space-before-4"><sup>3</sup> Si assicura che:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">i dati di contenuto e i metadati del sistema di recapito ibrido vengano salvati ed elaborati in maniera logicamente separata rispetto ad altri insiemi di dati;</dd>
<dt class="man-space-before-4">b. </dt>
<dd class="man-space-before-4">per il salvataggio e la trasmissione dei dati siano utilizzati metodi di criptaggio conformi all’attuale stato della tecnica;</dd>
<dt class="man-space-before-4">c. </dt>
<dd class="man-space-before-4">la trasmissione dei dati sia garantita in base agli standard tecnici dell’Amministrazione federale in materia di trasmissione sicura;</dd>
<dt class="man-space-before-4">d. </dt>
<dd class="man-space-before-4">dopo la cancellazione di un conto utente, tutti i dati che non sono necessari alla fornitura di servizi postali esterni al sistema di recapito ibrido saranno distrutti nel rispetto dei termini legali;</dd>
<dt class="man-space-before-4">e. </dt>
<dd class="man-space-before-4">se l’utente non ha effettuato l’accesso da più di due anni, il relativo conto utente verrà cancellato; la cancellazione deve essere preannunciata.</dd>
</dl>
<p class="absatz man-space-before-4"><sup>4</sup> La PostCom può stabilire le prescrizioni tecniche e organizzative applicabili alla protezione e alla sicurezza dei dati. Ne verifica periodicamente il rispetto.</p>
<p class="absatz man-space-before-4"><sup>5</sup> La Posta definisce per scritto le misure tecniche e organizzative atte a impedire il trattamento non autorizzato dei dati e tiene automaticamente traccia del trattamento dei dati.</p>
<p class="absatz man-space-before-4"><sup>6</sup> Impiega un sistema adeguato ai rischi per riconoscere e gestire gli incidenti legati alla sicurezza. Segnala alla PostCom gli incidenti relativi alla protezione e alla sicurezza dei dati classificati come rilevanti per la sicurezza.</p>
</div></article><article class="man-art-mod" id="mod_u11"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u11"><i>Art. 35g</i><i> </i>Accesso non discriminatorio</a>
</h6>
<div class="collapseable">
<p class="absatz man-space-before-4"><sup>1</sup> La Posta garantisce a terzi l’accesso non discriminatorio e trasparente alle installazioni elettroniche e alle prestazioni del sistema di recapito ibrido.</p>
<p class="absatz man-space-before-4"><sup>2</sup> Mette a disposizione di terzi interfacce di programmazione sicure per il sistema di recapito ibrido. In particolare fa in modo che gli invii elettronici:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">siano spediti tramite trasmissione diretta di dati tra le applicazioni specializzate di terzi e il sistema di recapito ibrido; </dd>
<dt class="man-space-before-4">b. </dt>
<dd class="man-space-before-4">siano presi in consegna e ritirati tramite trasmissione sicura di dati tra le applicazioni specializzate di terzi e il sistema di recapito ibrido.</dd>
</dl>
<p class="absatz man-space-before-4"><sup>3</sup> La PostCom emana una decisione in caso di controversie relative all’accesso non discriminatorio fra la Posta e terzi.</p>
</div></article><article class="man-art-mod" id="mod_u12"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u12"><i>Art. 35h</i><i> </i>Combinazione con prestazioni che non rientrano nei mandati di servizio universale</a>
</h6>
<div class="collapseable">
<p class="absatz man-space-before-4">La Posta può combinare le prestazioni del sistema di recapito ibrido con prestazioni che non rientrano nei mandati di servizio universale, a condizione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">di offrire anche una combinazione composta esclusivamente da prestazioni del servizio universale;</dd>
<dt class="man-space-before-4">b. </dt>
<dd class="man-space-before-4">di mettere anche a disposizione di terzi le interfacce di programmazione utilizzate ai fini della combinazione ai sensi dell’articolo 35<i>g</i> capoverso 2; e</dd>
<dt class="man-space-before-4">c. </dt>
<dd class="man-space-before-4">che la combinazione non si ripercuota negativamente sulla sicurezza e la protezione dei dati nel servizio universale.</dd>
</dl>
</div></article><article class="man-art-mod" id="mod_u13"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u13"><i>Art. 35i</i><i> </i>Emolumenti e tassa di vigilanza</a>
</h6>
<div class="collapseable">
<p class="absatz man-space-before-4"><sup>1</sup> La PostCom riscuote emolumenti amministrativi per le prestazioni e le decisioni in relazione all’accesso non discriminatorio al sistema di recapito ibrido.</p>
<p class="absatz man-space-before-4"><sup>2</sup> Riscuote una tassa annua di vigilanza presso la Posta per coprire i costi della vigilanza sul sistema di recapito ibrido non coperti dalle entrate provenienti dagli emolumenti. </p>
<p class="absatz man-space-before-4"><sup>3</sup> Il calcolo, l’esigibilità, il differimento e la prescrizione sono retti dalle disposizioni dell’ordinanza generale dell’8<i> </i>settembre<i> </i>2004<sup><a href="#fn-d6594e552" id="fnbck-d6594e552">5</a></sup> sugli emolumenti.</p>
<div class="footnotes"><p id="fn-d6594e552"><sup><a href="#fnbck-d6594e552">5</a></sup><sup></sup>  <a href="https://fedlex.data.admin.ch/vocabulary/legal-taxonomy/5068" target="_blank" data-rs-uri="https://fedlex.data.admin.ch/eli/cc/2004/677" data-rs="172.041.1" data-lang="it">RS <b>172.041.1</b></a></p></div>
</div></article><article class="man-art-mod" id="mod_u14"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u14">Art. 44 cpv. 1<sup>ter</sup></a>
</h6>
<div class="collapseable"><p class="absatz man-space-before-4"><sup>1ter</sup> Se la Posta adempie la prestazione di cui all’articolo 43 capoverso 1 lettera b con un’offerta da realizzare attraverso la rete degli uffici postali e delle agenzie, si applicano le disposizioni in materia di raggiungibilità di cui al capoverso 1. Nelle zone con servizio a domicilio la Posta offre una soluzione alternativa al domicilio del cliente. </p></div></article><article class="man-art-mod" id="mod_u15"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u15">Art. 47 cpv. 2 e 8</a>
</h6>
<div class="collapseable">
<p class="absatz man-space-before-4"><sup>2</sup> La Posta fissa i prezzi degli invii postali di cui all’articolo 29 capoverso 1 lettera a e degli invii elettronici singoli indipendentemente dalla distanza e secondo principi uniformi. La PostCom controlla periodicamente se i prezzi sono stati fissati indipendentemente dalla distanza.</p>
<p class="absatz man-space-before-4"><sup>8</sup> Gli invii elettronici recanti la dicitura «cecogrammi» sono trasportati gratuitamente, se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono consegnati da ipovedenti, non vedenti o dalle organizzazioni di ipovedenti o non vedenti oppure sono loro indirizzati; e</dd>
<dt class="man-space-before-4">b. </dt>
<dd class="man-space-before-4">il contenuto non persegue scopi di comunicazione commerciale.</dd>
</dl>
</div></article><article class="man-art-mod" id="mod_u16"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u16">Art. 60 cpv. 1 lett. e</a>
</h6>
<div class="collapseable">
<p class="absatz man-space-before-4"><sup>1</sup> Entro il 31 marzo di ogni anno la Posta presenta alla PostCom un rapporto sul rispetto dell’obbligo di fornire il servizio universale nel settore dei servizi postali. Nel rapporto deve in particolare:</p>
<dl class="man-space-after-0">
<dt class="man-space-before-4">e. </dt>
<dd class="man-space-before-4">informare in merito a incidenti relativi alla sicurezza e alla protezione dei dati.</dd>
</dl>
</div></article><div class="footnotes"><p id="fn-d6594e24"><sup><a href="#fnbck-d6594e24">1</a></sup><sup></sup>  <a href="https://fedlex.data.admin.ch/vocabulary/legal-taxonomy/9152" target="_blank" data-rs-uri="https://fedlex.data.admin.ch/eli/cc/2012/586" data-rs="783.01" data-lang="it">RS <b>783.01</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz man-space-before-4">La presente ordinanza entra in vigore il 1° aprile 2026.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">19 dicembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter <br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="abstand1seite man-space-before-0"></p>
</div></section></main>
</div></body>
</html>
