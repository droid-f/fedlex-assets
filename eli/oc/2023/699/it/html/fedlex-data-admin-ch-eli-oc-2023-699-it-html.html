<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sulla terminologia agricola e sul riconoscimento delle forme di azienda</h1>
<h2 class="erlasskurztitel ">(Ordinanza sulla terminologia agricola, OTerm)</h2>
<p class="man-template-datum-aend ">Modifica del 1° novembre 2023</p>
</div>
<div id="preamble">
<p class="man-template-autor ">Il Consiglio federale svizzero</p>
<p class="man-template-verb ">ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">L’ordinanza del 7 dicembre 1998<sup><a href="#fn-d8e23" id="fnbck-d8e23">1</a></sup> sulla terminologia agricola è modificata come segue:</p>
<p class="verweisartkursiv man-font-style-italic ">Art. 16 cpv. 1 lett. f e 5 </p>
<p class="absatz "><sup>1</sup> Non sono considerate superficie agricola utile:</p>
<dl>
<dt>f. </dt>
<dd>le superfici con impianti solari.</dd>
</dl>
<p class="absatz "><sup>5</sup> Le superfici con impianti solari sono considerate superficie agricola utile se:</p>
<dl>
<dt>a. </dt>
<dd>gli impianti solari adempiono una delle condizioni di cui all’articolo 32<i>c</i> capoverso 1 lettera a o c dell’ordinanza del 28 giugno 2000<sup><a href="#fn-d8e53" id="fnbck-d8e53">2</a></sup> sulla pianificazione del territorio (OPT); e</dd>
<dt>b. </dt>
<dd>il gestore dimostra che:<dl>
<dt>1. </dt>
<dd>si tratta di superfici di proprietà o per le quali è stato concluso un contratto scritto di affitto conformemente all’articolo 14 capoverso 1 lettera a, d oppure e, e</dd>
<dt>2. </dt>
<dd>per gli impianti solari di cui all’articolo 32<i>c</i> capoverso 1 lettera a o c OPT esistono autorizzazioni edilizie passate in giudicato.</dd>
</dl>
</dd>
</dl>
<p class="verweisartkursiv man-font-style-italic ">Art. 17 cpv. 4</p>
<p class="absatz "><sup>4</sup> I Cantoni tengono un registro delle superfici all’estero coltivate per tradizione famigliare e delle altre superfici all’estero gestite da un’azienda agricola svizzera.</p>
<p class="verweisartkursiv man-font-style-italic ">Art. 18 cpv. 2</p>
<p class="absatz "><sup>2</sup> Per superficie coltiva aperta s’intende la superficie destinata alle colture campicole annuali, alle colture di ortaggi e di bacche annuali nonché a quelle delle piante aromatiche e medicinali annuali. Il maggese fiorito, il maggese da rotazione, le strisce su superficie coltiva e le strisce per organismi utili predisposte sulla superficie coltiva aperta fanno parte della superficie coltiva aperta.</p>
<p class="verweisartkursiv man-font-style-italic ">Art. 18a cpv. 2 e 3</p>
<p class="absatz "><sup>2 </sup>Se a seguito di danni per cause di forza maggiore ai sensi dell’articolo 106 capoversi 2 lettere f e g nonché 3 OPD<sup><a href="#fn-d8e93" id="fnbck-d8e93">3</a></sup> la coltura principale non può essere raccolta e viene arata dopo il 1° giugno, la coltura piantata successivamente è considerata una coltura principale se:</p>
<dl>
<dt>a. </dt>
<dd>è piantata al più tardi entro fine giugno; e </dd>
<dt>b. </dt>
<dd>può essere raccolta regolarmente.</dd>
</dl>
<p class="absatz "><sup>3</sup> Una coltura piantata dopo il 1° giugno è considerata una coltura principale soltanto se:</p>
<dl>
<dt>a. </dt>
<dd>è la prima coltura piantata dopo il raccolto della coltura principale dell’anno precedente;</dd>
<dt>b. </dt>
<dd>è piantata al più tardi entro fine giugno; e</dd>
<dt>c. </dt>
<dd>può essere raccolta regolarmente.</dd>
</dl>
<div class="footnotes">
<p id="fn-d8e23"><sup><a href="#fnbck-d8e23">1</a></sup><sup></sup>  <a href="https://fedlex.data.admin.ch/eli/cc/1999/13" target="_blank">RS <b>910.91</b></a></p>
<p id="fn-d8e53"><sup><a href="#fnbck-d8e53">2</a></sup><sup></sup>  <a href="https://fedlex.data.admin.ch/eli/cc/2000/310" target="_blank">RS <b>700.1</b></a></p>
<p id="fn-d8e93"><sup><a href="#fnbck-d8e93">3</a></sup><sup></sup>  <a href="https://fedlex.data.admin.ch/eli/cc/2013/765" target="_blank">RS <b>910.13</b></a></p>
</div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz ">La presente ordinanza entra in vigore il 1° gennaio 2024.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">1° novembre 2023</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main>
</div></body>
</html>
