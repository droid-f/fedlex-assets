<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-447-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sulla verifica degli studi che portano al bachelor e al master presso il Politecnico federale di Losanna </h1>
<h2 class="erlasskurztitel ">(Ordinanza sulla verifica degli studi al PFL)</h2>
<p class="man-template-datum-aend ">Modifica del 27 luglio 2023</p>
</div>
<div id="preamble">
<p class="man-template-autor ">La Direzione del Politecnico federale di Losanna (PFL)</p>
<p class="man-template-verb ">ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">L’ordinanza del 30 giugno 2015<sup><a href="#fn-d8e23" id="fnbck-d8e23">1</a></sup> sulla verifica degli studi al PFL è modificata come segue:</p>
<p class="verweisartkursiv man-font-style-italic ">Art. 13 cpv. 1 lett. d</p>
<p class="absatz "><sup>1</sup> Gli insegnanti svolgono in particolare i seguenti compiti:</p>
<dl>
<dt>d. </dt>
<dd>prendere, durante ogni prova orale, appunti che potranno servire da base per fornire, se necessario, un parere alla conferenza d’esame o alle autorità di ricorso;</dd>
</dl>
<p class="verweisartkursiv man-font-style-italic ">Art. 17 cpv. 1</p>
<p class="absatz "><sup>1</sup> La conferenza d’esame si riunisce alla fine di ogni sessione. Ne fanno parte il vicepresidente per gli affari accademici o il suo delegato, che la presiede, il direttore di sezione e il responsabile del servizio accademico. I membri della conferenza d’esame possono farsi sostituire dai loro supplenti.</p>
<p class="verweisartkursiv man-font-style-italic ">Art. 30 cpv. 2<sup>bis</sup>−4</p>
<p class="absatz "><sup>2bis</sup> Il progetto di master deve essere consegnato entro il termine fissato dal PFL. Se non è consegnato entro tale termine, il progetto di master è considerato non superato.</p>
<p class="absatz "><sup>3</sup> L’esame del progetto di master consiste nella valutazione da parte dell’insegnante che ha diretto il progetto e di un esperto designato dall’insegnante d’intesa con il direttore di sezione:</p>
<dl>
<dt>a. </dt>
<dd>del progetto di master; e</dd>
<dt>b. </dt>
<dd>della discussione di fronte all’insegnante e all’esperto.</dd>
</dl>
<p class="absatz "><sup>3bis</sup> Soltanto l’insegnante può invitare altre persone alla discussione; queste ultime non partecipano alla valutazione.</p>
<p class="absatz "><sup>4</sup> Se la qualità redazionale del progetto di master è giudicata insufficiente, l’insegnante può esigere dallo studente che siano apportati i dovuti miglioramenti entro due settimane dalla discussione.</p>
<div class="footnotes"><p id="fn-d8e23"><sup><a href="#fnbck-d8e23">1</a></sup><sup></sup> <a href="https://fedlex.data.admin.ch/eli/cc/2015/476" target="_blank">RS <b>414.132.2</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz ">La presente ordinanza entra in vigore il 1° settembre 2023.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">27 luglio 2023</p>
				</td>
				<td>
					
					<p class="unterschriftenfi1 ">In nome della Direzione del PFL:</p>
					<p class="unterschriftenfi ">Il presidente, Martin Vetterli<br>La direttrice degli affari giuridici, Françoise Chardonnens</p>
				</td>
			</tr>
		</table></div>
</div></section></main>
</div></body>
</html>
