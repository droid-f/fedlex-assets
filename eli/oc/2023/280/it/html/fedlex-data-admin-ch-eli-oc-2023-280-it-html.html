<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-280-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza<br>concernente le esigenze per l’efficienza energetica di impianti, veicoli e apparecchi prodotti in serie</h1>
<h2 class="erlasskurztitel ">(Ordinanza sull’efficienza energetica, OEEne)</h2>
<p>Modifica del 24 maggio 2023</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza del 1° novembre 2017<sup><a href="#fn-d6e23" id="fnbck-d6e23">1</a></sup> sull’efficienza energetica è modificata come segue:</p>
<p class=" man-font-style-italic ">Sostituzione di un’espressione</p>
<p><i>In tutta l’ordinanza</i> «Il testo della norma EN può essere richiesto presso l’Associazione per l’elettrotecnica, la tecnica energetica e l’informatica SEV (Electrosuisse), Luppmenstrasse 1, 8320 Fehraltorf; www.electrosuisse.ch.» <i>è sostituito con</i> «La norma può essere consultata gratuitamente o ottenuta dietro pagamento presso l’Associazione svizzera di normalizzazione (SNV), Sulzerallee 70, 8404 Winterthur; <a href="http://www.snv.ch" target="_blank">
				www.snv.ch
			</a>.». </p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2017/765" target="_blank">RS <b>730.02</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p><sup>1</sup> Gli allegati 1.1, 1.15 e 2.7 sono modificati secondo la versione qui annessa.</p>
<p><sup>2</sup> Alla presente ordinanza è aggiunto l’allegato 2.15 secondo la versione qui annessa.</p>
</div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p>L’ordinanza del 19 maggio 2010<sup><a href="#fn-d6e55" id="fnbck-d6e55">2</a></sup> sull’immissione in commercio di prodotti conformi a prescrizioni tecniche estere è modificata come segue:</p>
<p class=" man-font-style-italic ">Art. 2 lett. c n. 5</p>
<p>Costituiscono deroghe al principio di cui all’articolo 16<i>a</i> capoverso 1 LOTC:</p>
<dl>
<dt>c. </dt>
<dd>i seguenti altri prodotti:<dl>
<dt>5. </dt>
<dd>i seguenti apparecchi che non rispettano le prescrizioni tecniche di cui agli articoli 3–8 e agli allegati 1.1, 1.3, 1.15–1.16, 1.18, 1.21, 2.4, 2.14–2.15 e 3.2 dell’ordinanza del 1° novembre 2017<sup><a href="#fn-d6e80" id="fnbck-d6e80">3</a></sup> sull’efficienza energetica: <dl>
<dt>– </dt>
<dd>frigoriferi con raccordo alla rete,</dd>
<dt>– </dt>
<dd>asciugabiancheria domestiche con raccordo alla rete,</dd>
<dt>– </dt>
<dd>nel caso di scaldacqua e serbatoi di accumulo dell’acqua calda: scaldacqua elettrici convenzionali aventi un volume utile di ≥ 150 litri e serbatoi di accumulo dell’acqua calda aventi un volume utile di ≤ 500 litri,</dd>
<dt>– </dt>
<dd>nel caso di apparecchi per il riscaldamento d’ambiente e apparecchi di riscaldamento misti: apparecchi elettrici per il riscaldamento d’ambiente e apparecchi elettrici di riscaldamento misti,</dd>
<dt>– </dt>
<dd>nel caso di apparecchi per il riscaldamento d’ambiente locale: apparecchi elettrici per il riscaldamento d’ambiente locale,</dd>
<dt>– </dt>
<dd>nel caso di refrigeratori aventi funzione di vendita diretta con raccordo alla rete: refrigeratori per bevande con funzione di vendita diretta, armadi frigorifero da supermercato verticali e combinati e armadi congelatori da supermercato verticali e combinati con raccordo alla rete,</dd>
<dt>– </dt>
<dd>nel caso di set top box con raccordo alla rete: set top box complessi,</dd>
<dt>– </dt>
<dd>piani cottura, forni aperti per gratinare o mantenere calde le vivande con forte calore superiore (salamandre) e friggitrici professionali con raccordo alla rete,</dd>
<dt>– </dt>
<dd>lavastoviglie professionali con raccordo alla rete,</dd>
<dt>– </dt>
<dd>macchine da caffè per uso domestico con raccordo alla rete.</dd>
</dl>
</dd>
</dl>
</dd>
</dl>
<div class="footnotes">
<p id="fn-d6e55"><sup><a href="#fnbck-d6e55">2</a></sup> <a href="https://fedlex.data.admin.ch/eli/cc/2010/350" target="_blank">RS <b>946.513.8</b></a></p>
<p id="fn-d6e80"><sup><a href="#fnbck-d6e80">3</a></sup> <a href="https://fedlex.data.admin.ch/eli/cc/2017/765" target="_blank">RS <b>730.02</b></a></p>
</div>
</div></section><section id="lvl_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_IV">IV</a>
</h1>
<div class="collapseable">
<p>La modifica del 29 marzo 2023<sup><a href="#fn-d6e125" id="fnbck-d6e125">4</a></sup> dell’ordinanza del 19 maggio 2010<sup><a href="#fn-d6e136" id="fnbck-d6e136">5</a></sup> sull’immissione in commercio di prodotti conformi a prescrizioni tecniche estere è modificata come segue:</p>
<p class=" man-font-style-italic ">Art. 2 lett. c n. 5, frase introduttiva</p>
<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message">Costituiscono deroghe al principio di cui all’articolo 16<i>a</i> capoverso 1 LOTC:</p>
<dl>
<dt>c. </dt>
<dd>i seguenti altri prodotti:<dl>
<dt>5. </dt>
<dd> i seguenti apparecchi che non rispettano le prescrizioni tecniche di cui agli articoli 3–8 e agli allegati 1.3, 1.15-1.16, 1.18, 1.21, 2.4, 2.14–2.15 e 3.2 dell’ordinanza del 1° novembre 2017<sup><a href="#fn-d6e161" id="fnbck-d6e161">6</a></sup> sull’efficienza energetica: </dd>
</dl>
</dd>
</dl>
<div class="footnotes">
<p id="fn-d6e125"><sup><a href="#fnbck-d6e125">4</a></sup> <a href="https://fedlex.data.admin.ch/eli/oc/2023/179" target="_blank">RU <b>2023</b> 179</a></p>
<p id="fn-d6e136"><sup><a href="#fnbck-d6e136">5</a></sup> <a href="https://fedlex.data.admin.ch/eli/cc/2010/350" target="_blank">RS <b>946.513.8</b></a></p>
<p id="fn-d6e161"><sup><a href="#fnbck-d6e161">6</a></sup> <a href="https://fedlex.data.admin.ch/eli/cc/2017/765" target="_blank">RS <b>730.02</b></a></p>
</div>
</div></section><section id="lvl_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_V">V</a>
</h1>
<div class="collapseable">
<p><sup>1</sup> Fatto salvo il capoverso 2, la presente ordinanza entra in vigore il 1° luglio 2023.</p>
<p><sup>2</sup> La cifra IV entra in vigore il 1° marzo 2024.</p>
<p></p>
<div class="table"><table border="1">
			
			
			<tr>
				
				<td>
					
					<p>24 maggio 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main><div id="annex">
<section id="annex_1_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1_1">Allegato 1.1</a>
</h1>
<div class="collapseable">
<p>(art. 4 cpv. 1, 5 cpv. 1, 6 cpv. 1, 7 cpv. 1, 8 cpv. 1)</p>
<section id="annex_1_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1_1/lvl_u1">Esigenze per l’efficienza energetica, la commercializzazione e la cessione di frigoriferi con raccordo alla rete</a>
</h2>
<div class="collapseable">
<p class=" man-font-style-italic ">N. 2.1 e 2.2</p>
<dl>
<dt>2.1 </dt>
<dd><i>Concerne soltanto il testo tedesco</i></dd>
<dt>2.2 </dt>
<dd><i>Concerne soltanto il testo tedesco</i></dd>
</dl>
</div></section>
</div></section><section id="annex_1_15"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1_15">Allegato 1.15</a>
</h1>
<div class="collapseable">
<p>(art. 4 cpv. 1, 5 cpv. 1, 6 cpv. 1, 7 cpv. 1, 8 cpv. 1)</p>
<section id="annex_1_15/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1_15/lvl_u1">Esigenze per l’efficienza energetica, la commercializzazione e la cessione di scaldacqua e serbatoi per l’accumulo dell’acqua calda</a>
</h2>
<div class="collapseable">
<p class=" man-font-style-italic ">N. 2.2 </p>
<dl>
<dt>2.2 </dt>
<dd>Gli scaldacqua elettrici convenzionali di cui al numero 1 con un volume utile ≥ 150 litri possono essere commercializzati e ceduti solamente se la loro efficienza energetica di riscaldamento dell’acqua non è inferiore ai valori ammessi per gli apparecchi di classe B conformemente all’allegato II punto 1 del regolamento delegato (UE) n. 812/2013<sup><a href="#fn-d6e233" id="fnbck-d6e233">7</a></sup>. Fanno eccezione gli scaldacqua da incasso con dimensioni conformi al sistema di misura svizzero (SMS).</dd>
</dl>
<div class="footnotes"><p id="fn-d6e233"><sup><a href="#fnbck-d6e233">7</a></sup> Regolamento delegato (UE) n. 812/2013 della Commissione, del 18 febbraio 2013, che integra la direttiva 2010/30/UE del Parlamento europeo e del Consiglio per quanto concerne l’etichettatura energetica degli scaldacqua, dei serbatoi per l’acqua calda e degli insiemi di scaldacqua e dispositivi solari, GU L 239 del 6.9.2013, pag. 83; modificato dal Regolamento delegato (UE) n. 518/2014, GU L 147 del 17.5.2014, pag. 1.</p></div>
</div></section>
</div></section><section id="annex_2_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2_7">Allegato 2.7</a>
</h1>
<div class="collapseable">
<p>(art. 4 cpv. 1, 5 cpv. 1, 6 cpv. 1, 7 cpv. 1, 8 cpv. 1)</p>
<section id="annex_2_7/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2_7/lvl_u1">Esigenze per l’efficienza energetica, la commercializzazione e la cessione di motori e convertitori di frequenza</a>
</h2>
<div class="collapseable">
<p class=" man-font-style-italic ">N. 1.1 nota a piè pagina</p>
<dl>
<dt>1.1 </dt>
<dd>Il presente allegato si applica ai motori e ai convertitori di frequenza di cui all’articolo 2 paragrafo 1 del regolamento (UE) 2019/1781<sup><a href="#fn-d6e253" id="fnbck-d6e253">8</a></sup>.</dd>
</dl>
<div class="footnotes"><p id="fn-d6e253"><sup><a href="#fnbck-d6e253">8</a></sup> Regolamento (UE) 2019/1781 della Commissione, del 1° ottobre 2019, che stabilisce specifiche per la progettazione ecocompatibile dei motori elettrici e dei variatori di velocità in applicazione della direttiva 2009/125/CE del Parlamento europeo e del Consiglio recante modifica del regolamento (CE) n. 641/2009 della Commissione per quanto riguarda le specifiche per la progettazione ecocompatibile dei circolatori senza premistoppa indipendenti e dei circolatori senza premistoppa integrati in prodotti e abroga il regolamento (CE) n. 640/2009 della Commissione, GU L 272 del 25.10.2019, pag. 74; modificato da ultimo nella sua versione tedesca dal regolamento (UE) 2023/3, GU L 2 del 4.1.2023, pag. 1.</p></div>
</div></section>
</div></section><section id="annex_2_15"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2_15">Allegato 2.15</a>
</h1>
<div class="collapseable">
<p>(art. 4 cpv. 1, 5 cpv. 1, 6 cpv. 1, 7 cpv. 1, 8 cpv. 1)</p>
<section id="annex_2_15/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2_15/lvl_u1">Esigenze per l’efficienza energetica, la commercializzazione e la cessione di lavastoviglie professionali con raccordo alla rete</a>
</h2>
<div class="collapseable">
<section id="annex_2_15/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2_15/lvl_u1/lvl_1">1 Campo d’applicazione</a>
</h3>
<div class="collapseable"> <dl>
<dt>1.1 </dt>
<dd>Il presente allegato si applica alle lavastoviglie professionali con raccordo alla rete del tipo sottopiano con vasca singola e del tipo a passaggio con funzione a capote per il lavaggio di piatti, stoviglie, bicchieri, posate e simili.</dd>
<dt>1.2 </dt>
<dd>Sono escluse: <dl>
<dt>a. </dt>
<dd>le lavastoviglie sottopiano con cambio dell’acqua di lavaggio; </dd>
<dt>b. </dt>
<dd>le lavastoviglie a nastro e le lavastoviglie a traino;</dd>
<dt>c. </dt>
<dd>le lavastoviglie lavaoggetti.</dd>
</dl>
</dd>
</dl>
</div></section><section id="annex_2_15/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2_15/lvl_u1/lvl_2">2 Esigenze per la commercializzazione e la cessione</a>
</h3>
<div class="collapseable"> <dl>
<dt>2.1 </dt>
<dd>Dal 1° gennaio 2024 le lavastoviglie professionali con raccordo alla rete di cui al numero 1 possono ancora essere commercializzate e cedute solo se nella documentazione tecnica e su un sito web liberamente accessibile di chi le commercializza o le cede sono fornite le seguenti informazioni sul prodotto: <dl>
<dt>a. </dt>
<dd>indicazione della presenza o meno nell’apparecchio di un sistema integrato di recupero del calore;</dd>
<dt>b. </dt>
<dd>spiegazioni relative al funzionamento del sistema integrato di recupero del calore, se presente;</dd>
<dt>c. </dt>
<dd>consumo di energia per il primo riempimento, in chilowattora, arrotondato a tre cifre decimali;</dd>
<dt>d. </dt>
<dd>consumo di acqua per il primo riempimento, in litri, arrotondato a una cifra decimale;</dd>
<dt>e. </dt>
<dd>tempo del primo riempimento, in secondi;</dd>
<dt>f. </dt>
<dd>numero di piatti per ogni cesto e ciclo;</dd>
<dt>g. </dt>
<dd>potere pulente del ciclo di lavaggio standard, in percentuale;</dd>
<dt>h. </dt>
<dd>grado di sporchevolezza dopo il lavaggio, in particelle per piatto;</dd>
<dt>i. </dt>
<dd>consumo di energia per ciclo, in chilowattora, arrotondato a tre cifre decimali;</dd>
<dt>j. </dt>
<dd>consumo di acqua per ciclo, in litri, arrotondato a una cifra decimale;</dd>
<dt>k. </dt>
<dd>durata media dei programmi e dei cicli, in secondi;</dd>
<dt>l. </dt>
<dd>potenza elettrica assorbita dall’apparecchio in modalità standby, in kilowatt.</dd>
</dl>
</dd>
<dt>2.2 </dt>
<dd>Le informazioni sul prodotto indicate alle lettere c-l sono misurate e calcolate conformemente alla norma europea «EN IEC 63136:2019 Electric dishwashers for commercial use - Test methods for measuring the performance»<sup><a href="#fn-d6e335" id="fnbck-d6e335">9</a></sup>.</dd>
</dl>
<div class="footnotes"><p id="fn-d6e335"><sup><a href="#fnbck-d6e335">9</a></sup> La norma può essere consultata gratuitamente o ottenuta dietro pagamento presso l’Associazione svizzera di normalizzazione (SNV), Sulzerallee 70, <i>8404 </i>Winterthur; <a href="http://www.snv.ch" target="_blank">				www.snv.ch			</a>.</p></div>
</div></section><section id="annex_2_15/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2_15/lvl_u1/lvl_3">3 Procedura di valutazione della conformità</a>
</h3>
<div class="collapseable"> <dl>
<dt>3.1 </dt>
<dd>Nel quadro della valutazione della conformità sono misurate e calcolate le caratteristiche di cui al numero 2 delle lavastoviglie professionali con raccordo alla rete di cui al numero 1; i documenti tecnici devono contenere i risultati delle misurazioni e dei calcoli effettuati nonché un rimando alla pagina web liberamente accessibile.</dd>
<dt>3.2 </dt>
<dd>Nel quadro della verifica della conformità, l’organo di controllo testa una lavastoviglie professionale con raccordo alla rete di cui al numero 1 come descritto al numero 3.1; i risultati delle misurazioni e dei calcoli non devono divergere di oltre il 10 per cento dai dati forniti da chi commercializza o cede il prodotto.</dd>
</dl>
</div></section><section id="annex_2_15/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2_15/lvl_u1/lvl_4">4 Disposizione transitoria</a>
</h3>
<div class="collapseable"> <dl>
<dt></dt>
<dd>Le lavastoviglie professionali con raccordo alla rete che non soddisfano le esigenze valide dal 1° gennaio 2024 non possono più essere commercializzate a partire da questa data. Possono essere cedute fino al 31 dicembre 2024.</dd>
</dl>
</div></section>
</div></section>
</div></section>
</div>
</div></body>
</html>
