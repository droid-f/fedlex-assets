<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-136-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>concernente mutui supplementari a sostegno della liquidità e la concessione da parte della Confederazione di garanzie in caso di dissesto per mutui a sostegno della liquidità erogati dalla Banca nazionale svizzera a banche di rilevanza sistemica</h1>
<p>Modifica del 19 marzo 2023</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza del 16 marzo 2023<sup><a href="#fn-d6e21" id="fnbck-d6e21">1</a></sup> concernente mutui supplementari a sostegno della liquidità e la concessione da parte della Confederazione di garanzie in caso di dissesto per mutui a sostegno della liquidità erogati dalla Banca nazionale svizzera a banche di rilevanza sistemica è modificata come segue:</p>
<p class=" man-font-style-italic ">Art. 1 cpv. 1 lett. i</p>
<p><sup>1</sup> La presente ordinanza disciplina:</p>
<dl>
<dt>i. </dt>
<dd>la garanzia a copertura delle perdite.</dd>
</dl>
<p class=" man-font-style-italic ">Art. 3 cpv. 2 e 4</p>
<p><sup>2</sup> Il Consiglio federale stabilisce l’importo massimo dei mutui supplementari a sostegno della liquidità che la BNS può erogare per gruppo finanziario. Consulta previamente la BNS.</p>
<p><sup>4</sup> Gli articoli 4 capoversi 3 e 4, 8 capoversi 1 e 7, 9 e 10 capoverso 1 si applicano per analogia anche alla concessione di mutui supplementari a sostegno della liquidità.</p>
<p><i>Art. 5a</i><i> </i>Fondi propri di base supplementari</p>
<p>Al momento dello stanziamento del credito secondo l’articolo 5 la FINMA può ordinare al mutuatario e al gruppo finanziario di ammortizzare fondi propri di base supplementari.</p>
<p class=" man-font-style-italic ">Art. 9 cpv. 4</p>
<p><sup>4</sup> Gli obblighi secondo il capoverso 1 non sono applicabili se il mutuatario o il gruppo finanziario è assunto da una società terza e il mutuatario o il gruppo finanziario è incorporato in un’unità della società terza.</p>
<p><i>Art. 10a</i><i> </i>Deroghe alla legge sulla fusione</p>
<p><sup>1</sup> Nel caso di transazioni secondo la legge del 3 ottobre 2003<sup><a href="#fn-d6e67" id="fnbck-d6e67">2</a></sup> sulla fusione (LFus) eseguite tra banche assoggettate alla vigilanza della FINMA che hanno rilevanza sistemica o che fanno parte di un gruppo finanziario di rilevanza sistemica secondo l’articolo 7 LBCR e che sono attive a livello internazionale, oppure tra le loro società del gruppo, si applica quanto segue, se ciò è necessario per la tutela dell’economia svizzera e del sistema finanziario svizzero:</p>
<dl>
<dt>a. </dt>
<dd>l’esecuzione di queste transazioni non richiede alcuna decisione dell’assemblea generale delle società partecipanti se la transazione avviene d’intesa con la FINMA;</dd>
<dt>b. </dt>
<dd>gli articoli 11, 14, 15 e 16 LFus non sono applicabili se la transazione avviene d’intesa con la FINMA;</dd>
<dt>c. </dt>
<dd>d’intesa con la FINMA è possibile derogare a ulteriori requisiti della LFus relativi a transazioni se le circostanze particolari lo esigono. In questo caso la FINMA consulta previamente le autorità cantonali del registro di commercio interessate e l’Ufficio federale del registro di commercio.</dd>
</dl>
<p><sup>2</sup> Le decisioni della FINMA sono vincolanti per le autorità del registro di commercio.</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup>  <i>RS <b>952.3</b></i></p>
<p id="fn-d6e67"><sup><a href="#fnbck-d6e67">2</a></sup> <a href="https://fedlex.data.admin.ch/eli/cc/2004/320" target="_blank">RS <b>221.301</b></a></p>
</div>
</div></section></main><div id="annex">
<h1>Sezione 3<i>a</i>: Garanzia a copertura delle perdite</h1>
<p><i>Art. 14a</i></p>
<p><sup>1</sup> Nel quadro di una transazione eseguita secondo la LFus tra banche assoggettate alla vigilanza della FINMA che hanno rilevanza sistemica o che fanno parte di un gruppo finanziario di rilevanza sistemica secondo l’articolo 7 LBCR e che sono attive a livello internazionale, la Confederazione può concedere alla banca assuntrice una garanzia a copertura delle perdite per gli attivi da liquidare della banca assunta.</p>
<p><sup>2</sup> L’articolo 5 si applica per analogia alla concessione della garanzia a copertura delle perdite. La garanzia a copertura delle perdite ammonta al massimo a 9 miliardi di franchi svizzeri.</p>
<p><sup>3</sup> Per il versamento della garanzia a copertura delle perdite devono essere adempiute le seguenti condizioni:</p>
<dl>
<dt>a. </dt>
<dd>tutti gli attivi da liquidare sono stati realizzati definitivamente;</dd>
<dt>b. </dt>
<dd>la banca assuntrice di cui al capoverso 1 ha sostenuto perdite definitive di 5 miliardi di franchi svizzeri sugli attivi da liquidare;</dd>
<dt>c. </dt>
<dd>la FINMA sorveglia l’adempimento delle condizioni di cui alle lettere a e b e conferma alla Confederazione le perdite di 5 miliardi di franchi svizzeri subite definitivamente dalla banca assuntrice e le perdite definitive da coprire con la garanzia.</dd>
</dl>
<p><sup>4</sup> I dettagli concernenti la garanzia a copertura delle perdite sono disciplinati nel contratto di garanzia concluso tra la Confederazione e la banca assuntrice di cui al capoverso 1.</p>
<section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p>La presente ordinanza entra in vigore il 19 marzo 2023 alle ore 20.00.<sup><a href="#fn-d6e123" id="fnbck-d6e123">3</a></sup></p>
<p></p>
<div class="table"><table border="1">
			
			
			<tr>
				
				<td>
					
					<p>16 marzo 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p></p>
<div class="footnotes"><p id="fn-d6e123"><sup><a href="#fnbck-d6e123">3</a></sup>  Pubblicazione urgente del 19 marzo 2023 ai sensi dell’art. 7 cpv. 3 della legge del 18 giugno 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>).</p></div>
</div></section>
</div>
</div></body>
</html>
