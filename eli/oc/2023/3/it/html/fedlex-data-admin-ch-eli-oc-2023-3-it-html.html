<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-3-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sulla protezione delle acque</h1>
<h2 class="erlasskurztitel ">(OPAc)</h2>
<p>Modifica del 16 dicembre 2022</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>L’ordinanza del 28 ottobre 1998<sup><a href="#fn-d6e27" id="fnbck-d6e27">1</a></sup> sulla protezione delle acque è modificata come segue:</p>
<p><i>Art. 47a </i><i> </i>Controllo delle aree di riempimento e dei piazzali di lavaggio</p>
<p><sup>1</sup> I Cantoni rilevano e controllano almeno una volta nell’arco di quattro anni le aree di riempimento e i piazzali di lavaggio professionale o commerciale degli utenti di prodotti fitosanitari in cui vengono riempiti o puliti irroratrici e nebulizzatori.</p>
<p><sup>2</sup> Si assicurano che eventuali lacune riscontrate siano colmate immediatamente, ma al più tardi entro due anni, a seconda della gravità del pericolo per le acque.</p>
<p><sup>3</sup> Ogni quattro anni i Cantoni presentano un rapporto all’UFAM sullo stato dei rilevamenti e dei controlli e sulle lacune riscontrate e la loro eliminazione.</p>
<p class=" man-font-style-italic ">Art. 48 cpv. 3</p>
<p><sup>3</sup> Entro il 1° giugno di ogni anno, i Cantoni comunicano all’UFAM, secondo le modalità prescritte da quest’ultimo, i risultati delle analisi e degli accertamenti sulla presenza di pesticidi nelle acque.</p>
<p><i>Art. 48a </i><i> </i>Segnalazione del superamento di valori limite</p>
<p><sup>1</sup> L’UFAM segnala ai servizi di omologazione dei prodotti fitosanitari e dei biocidi i pesticidi ai fini della revisione dell’omologazione se:</p>
<dl>
<dt>a.</dt>
<dd>questi o i loro prodotti di degradazione superano ripetutamente e ampiamente il valore limite di 0,1 µg/l nelle acque che assicurano l’approvvigionamento in acqua potabile o previste per questo scopo (art. 9 cpv. 3 lett. a LPAc); o</dd>
<dt>b.</dt>
<dd>questi superano ripetutamente e ampiamente i valori limite ecotossicologici nelle acque superficiali (art. 9 cpv. 3 lett. b LPAc).</dd>
</dl>
<p><sup>2</sup> Come valori limite ecotossicologici si applicano le esigenze relative alla qualità delle acque espresse in valori numerici secondo l’allegato 2 numero 11 capoverso 3 numero 4 nella tabella che divergono dal valore generale di 0,1 µg/l.</p>
<p><sup>3</sup> Un valore limite secondo l’articolo 9 capoverso 3 LPAc è considerato superato ripetutamente e ampiamente per le acque che servono o sono previste per l’utilizzo come acqua potabile se:</p>
<dl>
<dt>a. </dt>
<dd>nel corso di un anno è superato in almeno tre Cantoni;</dd>
<dt>b. </dt>
<dd>è superato almeno nel 5 per cento delle acque analizzate; e</dd>
<dt>c. </dt>
<dd>i superamenti di cui alle lettere a e b sono misurati durante almeno due di cinque anni consecutivi.</dd>
</dl>
<p><sup>4</sup> Un valore limite secondo l’articolo 9 capoverso 3 LPAc è considerato superato ripetutamente e ampiamente per le acque superficiali se:</p>
<dl>
<dt>a. </dt>
<dd>nel corso di un anno è superato in almeno tre Cantoni;</dd>
<dt>b. </dt>
<dd>è superato almeno nel 10 per cento delle acque analizzate; e</dd>
<dt>c. </dt>
<dd>i superamenti di cui alle lettere a e b sono misurati durante almeno due di cinque anni consecutivi.</dd>
</dl>
<div class="footnotes"><p id="fn-d6e27"><sup><a href="#fnbck-d6e27">1</a></sup>  <a href="https://fedlex.data.admin.ch/eli/cc/1998/2863_2863_2863" target="_blank">RS <b>814.201</b></a></p></div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p class=" man-font-style-italic ">Disposizione transitoria della modifica del 16 dicembre 2022</p>
<p>I Cantoni effettuano un rilevamento e un controllo delle aree di riempimento e dei piazzali di lavaggio secondo l’articolo 47<i>a</i> per la prima volta entro il 31 dicembre 2026. Le lacune riscontrate devono essere colmate immediatamente, ma al più tardi entro il 31 dicembre 2028, a seconda della gravità del pericolo per le acque. Fino alla conclusione di questo primo controllo, la presentazione del rapporto (art. 47<i>a</i> cpv. 2) avviene annualmente.</p>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III </a>
</h1>
<div class="collapseable">
<p>La presente ordinanza entra in vigore il 1° febbraio 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>16 dicembre 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main>
</div></body>
</html>
