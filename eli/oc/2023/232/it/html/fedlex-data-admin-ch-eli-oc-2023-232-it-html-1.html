<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-232-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza dell’Assemblea federale <i><br></i>concernente il rapporto di lavoro del capo dell’Incaricato federale della protezione dei dati e della trasparenza</h1>
<p>del 17 giugno 2022</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 43 capoverso 3<sup>bis </sup>della legge federale del 25 settembre 2020<sup><a href="#fn-d6e19" id="fnbck-d6e19">1</a></sup> sulla protezione dei dati (LPD);<br>visto il rapporto della Commissione delle istituzioni politiche <br>del Consiglio nazionale del 27 gennaio 2022<sup><a href="#fn-d6e33" id="fnbck-d6e33">2</a></sup>;<br>visto il parere del Consiglio federale del 16 febbraio 2022<sup><a href="#fn-d6e47" id="fnbck-d6e47">3</a></sup>,</p>
<p>decreta:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/fga/2022/345" target="_blank">FF <b>2022</b> 345</a></p>
<p id="fn-d6e47"><sup><a href="#fnbck-d6e47">3</a></sup> <a href="https://fedlex.data.admin.ch/eli/fga/2022/432" target="_blank">FF <b>2022</b> 432</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable"> <p><sup>1</sup> La presente ordinanza disciplina il rapporto di lavoro del capo dell’Incaricato federale della protezione dei dati e della trasparenza (Incaricato).</p>
<p><sup>2</sup> In quanto la presente ordinanza non disponga altrimenti, al rapporto di lavoro dell’Incaricato si applica il diritto del personale federale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organo competente</a>
</h6>
<div class="collapseable"> <p><sup>1</sup> L’Assemblea federale plenaria è competente per:</p>
<dl>
<dt>a. </dt>
<dd>l’elezione dell’Incaricato secondo l’articolo 43 capoverso 1 LPD; e</dd>
<dt>b.  </dt>
<dd>la destituzione dell’Incaricato secondo l’articolo 44 capoverso 3 LPD.</dd>
</dl>
<p><sup>2</sup> La Commissione giudiziaria prepara le decisioni del datore di lavoro secondo il capoverso 1. Sottopone all’Assemblea federale plenaria proposte di elezione e proposte di destituzione.</p>
<p><sup>3</sup> Le altre decisioni del datore di lavoro competono alla Commissione giudiziaria.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Costituzione del rapporto di lavoro e durata del mandato</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Costituzione del rapporto di lavoro</a>
</h6>
<div class="collapseable"> <p><sup>1</sup> Il rapporto di lavoro dell’Incaricato sorge in forza dell’elezione da parte dell’Assemblea federale, fermo restando l’accordo dell’interessato.</p>
<p><sup>2</sup> I dettagli del rapporto di lavoro sono definiti dalla Commissione giudiziaria di regola prima dell’elezione.</p>
<p><sup>3</sup> Non è previsto un periodo di prova.</p>
<p><sup>4</sup> L’Incaricato non presta né giuramento né promessa solenne.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Durata del mandato</a>
</h6>
<div class="collapseable"> <p><sup>1</sup> La durata del mandato è retta dall’articolo 44 capoverso 1 LPD.</p>
<p><sup>2</sup> L’Incaricato che compie 68 anni lascia la carica alla fine dell’anno civile.</p>
<p><sup>3</sup> Il posto divenuto vacante è riassegnato per il resto del periodo.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Retribuzione</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Stipendio</a>
</h6>
<div class="collapseable"> <p><sup>1</sup> L’Incaricato è assegnato alla classe di stipendio 34 secondo l’articolo 36 dell’ordinanza del 3 luglio 2001<sup><a href="#fn-d6e151" id="fnbck-d6e151">4</a></sup> sul personale federale (OPers).</p>
<p><sup>2</sup> La Commissione giudiziaria determina lo stipendio iniziale. Tiene conto dell’età, della formazione e dell’esperienza professionale e di vita del candidato, nonché della situazione del mercato del lavoro.</p>
<p><sup>3</sup> Lo stipendio aumenta il 1° gennaio di ogni anno del tre per cento dell’importo massimo della classe di stipendio fino a raggiungere tale importo massimo.</p>
<div class="footnotes"><p id="fn-d6e151"><sup><a href="#fnbck-d6e151">4</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Supplementi di stipendio</a>
</h6>
<div class="collapseable"> <p><sup>1</sup> Non sono versati né premi di prestazione secondo l’articolo 49 OPers<sup><a href="#fn-d6e180" id="fnbck-d6e180">5</a></sup> né premi spontanei secondo l’articolo 49<i>a</i> OPers.</p>
<p><sup>2</sup> La concessione di un’indennità in funzione del mercato del lavoro secondo l’articolo 50 capoverso 1 OPers sottostà all’approvazione della Delegazione delle finanze delle Camere federali.</p>
<div class="footnotes"><p id="fn-d6e180"><sup><a href="#fnbck-d6e180">5</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Previdenza professionale</a>
</h1>
<div class="collapseable"><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p>L’Incaricato è assicurato presso la Cassa di previdenza della Confederazione.</p></div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Altri diritti e obblighi derivanti dal rapporto di lavoro</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Grado di occupazione</a>
</h6>
<div class="collapseable"> <p>L’incaricato esercita la sua attività a tempo pieno.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Domicilio</a>
</h6>
<div class="collapseable"> <p>L’Incaricato deve avere domicilio in Svizzera.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Segreto d’ufficio</a>
</h6>
<div class="collapseable"> <p>La Commissione giudiziaria è considerata l’autorità superiore competente per sciogliere dal segreto d’ufficio ai sensi dell’articolo 320 numero 2 del Codice penale<sup><a href="#fn-d6e233" id="fnbck-d6e233">6</a></sup>.</p>
<div class="footnotes"><p id="fn-d6e233"><sup><a href="#fnbck-d6e233">6</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Sospensione provvisoria del mandato</a>
</h1>
<div class="collapseable"><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p><sup>1</sup> Per la sospensione provvisoria del mandato in caso di procedimento penale per reati direttamente attenenti all’attività o alla condizione ufficiale si applica l’articolo 14 capoverso 5 della legge del 14 marzo 1958<sup><a href="#fn-d6e253" id="fnbck-d6e253">7</a></sup> sulla responsabilità.</p>
<p><sup>2</sup> Gli articoli 103 e 103<i>a </i>OPers<sup><a href="#fn-d6e268" id="fnbck-d6e268">8</a></sup> non sono applicabili.</p>
<div class="footnotes">
<p id="fn-d6e253"><sup><a href="#fnbck-d6e253">7</a></sup> <a href="https://fedlex.data.admin.ch/eli/cc/1958/1413_1483_1489" target="_blank">RS <b>170.32</b></a></p>
<p id="fn-d6e268"><sup><a href="#fnbck-d6e268">8</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p>
</div>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Indennità in caso di risoluzione del rapporto di lavoro</a>
</h1>
<div class="collapseable"><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p><sup>1</sup> In caso di risoluzione del rapporto di lavoro, e se la situazione lo giustifica, la Commissione giudiziaria può versare all’Incaricato un’indennità pari al massimo a uno stipendio annuo. Tiene conto in particolare dell’età, della situazione professionale e personale, della durata dell’impiego e delle circostanze della risoluzione del rapporto di lavoro.</p>
<p><sup>2</sup> Il versamento dell’indennità necessita dell’approvazione della Delegazione delle finanze delle Camere federali.</p>
<p><sup>3</sup> Il versamento di un’indennità è escluso se l’interessato:</p>
<dl>
<dt>a. </dt>
<dd>lascia la carica poiché ha raggiunto il limite d’età di cui all’articolo 4 capoverso 2;</dd>
<dt>b. </dt>
<dd>è stato destituito o non è stato rieletto per aver violato gravemente i doveri d’ufficio; o</dd>
<dt>c. </dt>
<dd>di propria iniziativa ha disdetto il rapporto di lavoro o non si candida alla rielezione.</dd>
</dl>
<p><sup>4</sup> L’indennità è versata sotto forma di prestazione in capitale.</p>
<p><sup>5</sup> L’indennità dev’essere restituita in tutto o in parte se:</p>
<dl>
<dt>a. </dt>
<dd>l’interessato inizia un nuovo rapporto di lavoro entro un anno dalla risoluzione del rapporto di lavoro; e</dd>
<dt>b. </dt>
<dd>la Commissione giudiziaria ritiene opportuno chiederne la restituzione tenendo conto dell’ammontare dell’indennità, del numero di mesi trascorsi senza rapporto di lavoro e dell’importo del nuovo stipendio.</dd>
</dl>
</div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Trattamento dei dati</a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p>Il trattamento dei dati è retto dall’ordinanza del 22 novembre 2017<sup><a href="#fn-d6e326" id="fnbck-d6e326">9</a></sup> sulla protezione dei dati personali del personale federale. Sono fatte salve le disposizioni dell’ordinanza del 3 ottobre 2003<sup><a href="#fn-d6e336" id="fnbck-d6e336">10</a></sup> sull’amministrazione parlamentare.</p>
<div class="footnotes">
<p id="fn-d6e326"><sup><a href="#fnbck-d6e326">9</a></sup> <a href="https://fedlex.data.admin.ch/eli/cc/2017/793" target="_blank">RS <b>172.220.111.4</b></a></p>
<p id="fn-d6e336"><sup><a href="#fnbck-d6e336">10</a></sup> <a href="https://fedlex.data.admin.ch/eli/cc/2003/512" target="_blank">RS <b>171.115</b></a></p>
</div>
</div></article></div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9: Entrata in vigore</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p>La presente ordinanza dell’Assemblea federale entra in vigore soltanto unitamente alla modifica del 17 giugno 2022<sup><a href="#fn-d6e355" id="fnbck-d6e355">11</a></sup> della legge federale del 25 settembre 2020<sup><a href="#fn-d6e367" id="fnbck-d6e367">12</a></sup> sulla protezione dei dati.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio nazionale, 17 giugno 2022</p>
					<p>La presidente: Irène Kälin<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 17 giugno 2022</p>
					<p>Il presidente: Thomas Hefti<br>La segretaria: Martina Buol</p>
				</td>
			</tr>
		</table></div>
<p></p>
<div class="footnotes">
<p id="fn-d6e355"><sup><a href="#fnbck-d6e355">11</a></sup> <i>RU <b>2023</b> 231</i>. Entra in vigore il 1° settembre 2023. </p>
<p id="fn-d6e367"><sup><a href="#fnbck-d6e367">12</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
</div>
</div></article></div></section></main>
</div></body>
</html>
