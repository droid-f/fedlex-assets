<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sugli impianti di telecomunicazione</h1>
<h2 class="erlasskurztitel ">(OIT)</h2>
<p class="man-template-datum-aend ">Modifica del 22 novembre 2023</p>
</div>
<div id="preamble">
<p class="man-template-autor ">Il Consiglio federale svizzero</p>
<p class="man-template-verb ">ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">L’ordinanza del 25 novembre 2015<sup><a href="#fn-d8e23" id="fnbck-d8e23">1</a></sup> sugli impianti di telecomunicazione è modificata come segue:</p>
<p class="verweisartkursiv man-font-style-italic ">Art. 6 cpv. 3</p>
<p class="absatz "><sup>3</sup> In deroga al capoverso 1, la messa a disposizione sul mercato d’impianti di radiocomunicazione destinati a essere impiegati dall’esercito o dalla protezione civile in bande di frequenze previste per usi sia militari sia civili soggiace all’articolo 29<i>a</i>, a condizione che non siano disponibili sul mercato altri impianti conformi alle prescrizioni della presente ordinanza, i quali adempiono lo stesso scopo.</p>
<p class="verweisartkursiv man-font-style-italic ">Art. 7 cpv. 2<sup>bis</sup> e 3, frase introduttiva e lett. a e a<sup>bis</sup></p>
<p class="absatz "><sup>2bis</sup> Gli impianti di radiocomunicazione ricaricabili mediante cavo ampiamente disponibili sul mercato devono poter essere ricaricati tramite una porta USB‑C. L’UFCOM stabilisce le categorie di impianto e le specifiche per le prestazioni e i protocolli di comunicazione per la ricarica di tali impianti di radiocomunicazione. Emana le prescrizioni amministrative necessarie sulla base degli atti delegati corrispondenti della Commissione europea.</p>
<p class="absatz "><sup>3</sup> L’UFCOM stabilisce i requisiti essenziali supplementari applicabili, come pure gli impianti di radiocomunicazione o le classi d’impianti ai quali essi si riferiscono, tenendo conto degli atti delegati corrispondenti della Commissione europea. I requisiti essenziali supplementari sono i seguenti:</p>
<dl>
<dt>a. </dt>
<dd>gli impianti devono essere compatibili, oltre che con i dispositivi di ricarica di cui al capoverso 2<sup>bis</sup>, con ulteriori accessori;</dd>
<dt>a<sup>bis</sup> </dt>
<dd>gli impianti di radiocomunicazione ricaricabili senza cavo che sono ampiamente disponibili sul mercato devono poter essere ricaricati con un caricatore a induzione o a risonanza magnetica;</dd>
</dl>
<p class="verweisartkursiv man-font-style-italic ">Art. 13 cpv. 1, frase introduttiva</p>
<p class="absatz "><sup>1</sup> Il fabbricante deve dimostrare la conformità degli impianti di radiocomunicazione ai requisiti essenziali di cui all’articolo 7 capoverso 1 e 2<sup>bis</sup> tramite una delle seguenti procedure di valutazione della conformità:</p>
<p class="verweisartkursiv man-font-style-italic ">Art. 19 cpv. 2 lett. d, 3 e 5 </p>
<p class="absatz "><sup>2</sup> Ogni impianto di radiocomunicazione emittente deve essere corredato dalle seguenti informazioni:</p>
<dl>
<dt>d. </dt>
<dd>nel caso degli impianti di radiocomunicazione di cui all’articolo 7 capoverso 2<sup>bis</sup>, le informazioni relative alla capacità di ricarica, ai dispositivi di ricarica compatibili nonché all’eventuale dispositivo di ricarica incluso.</dd>
</dl>
<p class="absatz "><sup>3</sup> Le informazioni di cui al capoverso 2 lettere c e d devono anche essere riportate sull’imballaggio. In caso di vendita a distanza, le informazioni di cui al capoverso 2 lettera d devono essere fornite con l’indicazione del prezzo. Se non vi è alcun imballaggio, le informazioni in merito alla capacità di ricarica e ai dispositivi di ricarica compatibili devono essere riportate sull’impianto stesso. Se a causa della dimensione o della tipologia dell’impianto di radiocomunicazione ciò non fosse possibile, l’utilizzatore deve poter stampare le informazioni come documento di accompagnamento separato.</p>
<p class="absatz "><sup>5</sup> Le informazioni devono essere ben visibili, leggibili e comprensibili per gli utilizzatori, e redatte nella lingua ufficiale del luogo di vendita dell’impianto. Nelle località bilingui devono essere redatte nelle due lingue ufficiali. </p>
<p class="verweisartkursiv man-font-style-italic ">Titolo dopo l’art. 24</p>
<p class="heading2 man-font-weight-bold ">Sezione 5: <br>Offerta combinata di impianti di radiocomunicazione e dispositivi di ricarica</p>
<p class="verweisartkursiv man-font-style-italic ">Inserire prima del titolo del capitolo 3</p>
<p><i>Art 24a</i></p>
<p class="absatz ">Gli operatori economici che offrono impianti di radiocomunicazione di cui all’articolo 7 capoverso 2<sup>bis</sup> con un dispositivo di ricarica devono offrirli anche senza.</p>
<p class="verweisartkursiv man-font-style-italic ">Art. 25 cpv. 1 lett. f e h</p>
<p class="absatz "><sup>1</sup> Non sono soggetti alle disposizioni del capitolo 2:</p>
<dl>
<dt>f. </dt>
<dd>gli impianti di radiocomunicazione per radioamatori messi a disposizione sul mercato, che sono stati modificati per uso proprio ai sensi dell’articolo 47 capoversi 3 e 4 OUS da un radioamatore autorizzato conformemente all’articolo 44 capoverso 1 lettere a e b dell’ordinanza del 18 novembre 2020<sup><a href="#fn-d8e116" id="fnbck-d8e116">2</a></sup> sull’utilizzazione dello spettro delle radiofrequenze (OUS);</dd>
<dt>h. </dt>
<dd>gli impianti di radiocomunicazione fissi installati ed esercitati esclusivamente su aeromobili con occupanti, che servono a coordinare il traffico aereo e a garantire un pilotaggio sicuro degli aeromobili, purché riconosciuti a tale scopo dall’Ufficio federale dell’aviazione civile; quest’ultimo informa l’UFCOM in merito agli impianti riconosciuti;</dd>
</dl>
<p class="verweisartkursiv man-font-style-italic ">Art. 27, rubrica e cpv. 1, 1<sup>bis</sup> e 4 lett. e</p>
<p class="absatz ">Autorizzazione per gli operatori economici</p>
<p class="absatz "><sup>1</sup> Deve dapprima ottenere un’autorizzazione dell’UFCOM chiunque: </p>
<dl>
<dt>a. </dt>
<dd>intenda importare impianti di radiocomunicazione secondo l’articolo 6 capoverso 2 o metterli a disposizione sul mercato secondo l’articolo 26 capoverso 1; </dd>
<dt>b. </dt>
<dd>intenda installare dispositivi che provocano interferenze secondo l’articolo 32<i>b</i> LTC.</dd>
</dl>
<p class="absatz "><sup>1bis</sup> L’UFCOM può vincolare l’autorizzazione a condizioni e oneri. L’Ufficio emana le prescrizioni amministrative necessarie.</p>
<p class="absatz "><sup>4</sup> Gli impianti di radiocomunicazione di cui all’articolo 26 capoverso 1 possono essere offerti o messi a disposizione sul mercato soltanto per:</p>
<dl>
<dt>e </dt>
<dd>le persone titolari di un’autorizzazione secondo il capoverso 1.</dd>
</dl>
<p><i>Art. 27a</i><i> </i>Dimostrazione, test e riparazione</p>
<p class="absatz ">Chiunque intende installare ed esercitare per dimostrazione, test e riparazione un impianto di radiocomunicazione destinato a essere impiegato dalle autorità per garantire la sicurezza pubblica, necessita di un’autorizzazione secondo l’articolo 59<i>a</i> OUS<sup><a href="#fn-d8e167" id="fnbck-d8e167">3</a></sup>. </p>
<p><i>Art. 28</i><i> </i>Restrizioni d’esercizio</p>
<p class="absatz ">Gli impianti di telecomunicazione di cui all’articolo 6 capoverso 2 possono essere esercitati soltanto alle condizioni fissate negli articoli 53–59<i>a</i> OUS<sup><a href="#fn-d8e187" id="fnbck-d8e187">4</a></sup>.</p>
<p class="verweisartkursiv man-font-style-italic ">Inserire prima del titolo della sezione 2</p>
<p><i>Art 28a</i> Indirizzo di corrispondenza</p>
<p class="absatz ">I richiedenti stabiliti all’estero devono indicare un indirizzo postale in Svizzera al quale sia possibile recapitare in modo giuridicamente valido in particolare comunicazioni e decisioni.</p>
<p class="verweisartkursiv man-font-style-italic ">Titolo dopo l’art. 29</p>
<p class="heading2 man-font-weight-bold ">Sezione 3: <br>Impianti di radiocomunicazione destinati a essere impiegati dall’esercito o dalla protezione civile in bande di frequenze previste per usi sia militari sia civili</p>
<p class="verweisartkursiv man-font-style-italic ">Inserire prima del titolo del capitolo 5</p>
<p><i>Art 29a</i></p>
<p class="absatz ">Gli impianti di radiocomunicazione di cui all’articolo 6 capoverso 3 possono essere messi a disposizione sul mercato, installati ed esercitati unicamente nel rispetto dei parametri tecnici di cui all’articolo 8 capoverso 2 lettera i OUS<sup><a href="#fn-d8e217" id="fnbck-d8e217">5</a></sup> stabiliti dall’UFCOM previa consultazione dell’organo militare competente.</p>
<p class="verweisartkursiv man-font-style-italic ">Art. 39 cpv. 1</p>
<p class="absatzkurs man-font-style-italic ">Concerne soltanto il testo tedesco</p>
<p><i>Art. 44a</i> Disposizione transitoria della modifica del 23 novembre 2023</p>
<p class="absatz ">Gli impianti di radiocomunicazione che non soddisfano i requisiti di cui agli articoli 7 capoverso 2<sup>bis</sup>, 19 capoverso 2 lettera d e 3 nonché 24<i>a</i>, possono essere messi a disposizione sul mercato fino alle seguenti date: </p>
<dl>
<dt>a. </dt>
<dd>laptop: fino al 26 aprile 2026;</dd>
<dt>b. </dt>
<dd>altri impianti di radiocomunicazione: fino al 28 dicembre 2024. </dd>
</dl>
<div class="footnotes">
<p id="fn-d8e23"><sup><a href="#fnbck-d8e23">1</a></sup><sup></sup> <a href="https://fedlex.data.admin.ch/eli/cc/2016/24" target="_blank">RS <b>784.101.2</b></a></p>
<p id="fn-d8e116"><sup><a href="#fnbck-d8e116">2</a></sup><sup></sup> <a href="https://fedlex.data.admin.ch/eli/cc/2020/1024" target="_blank">RS <b>784.102.1</b></a></p>
<p id="fn-d8e167"><sup><a href="#fnbck-d8e167">3</a></sup><sup></sup> <a href="https://fedlex.data.admin.ch/eli/cc/2020/1024" target="_blank">RS <b>784.102.1</b></a></p>
<p id="fn-d8e187"><sup><a href="#fnbck-d8e187">4</a></sup><sup></sup> <a href="https://fedlex.data.admin.ch/eli/cc/2020/1024" target="_blank">RS <b>784.102.1</b></a></p>
<p id="fn-d8e217"><sup><a href="#fnbck-d8e217">5</a></sup><sup></sup> <a href="https://fedlex.data.admin.ch/eli/cc/2020/1024" target="_blank">RS <b>784.102.1</b></a></p>
</div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz ">La presente ordinanza entra in vigore il 1° gennaio 2024.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">22 novembre 2023</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p class="abstand1seite "></p>
</div></section></main>
</div></body>
</html>
