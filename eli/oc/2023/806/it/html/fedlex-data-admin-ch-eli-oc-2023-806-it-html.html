<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Regolamento di esecuzione <br>del Protocollo relativo all’Accordo di Madrid per la registrazione internazionale dei marchi</h1>
<p class="absatz ">RS <b>0.232.112.21</b>; RU <b>2020</b> 1667</p>
</div>
<div id="preamble"></div>
<div id="annex">
<h1>Modifiche del Regolamento di esecuzione</h1>
<p class="erlasssubtitel ">Entrata in vigore il 1° novembre 2023</p>
<p class="man-template-tab-krpr-r-kurs man-font-style-italic ">Traduzione</p>
<p class="absatz ">[…]</p>
<p><b>Regola 17</b> Rifiuto provvisorio</p>
<p class="absatz ">[…]</p>
<p class="absatz ">2)  [<i>Contenuto della notifica</i>]<i> </i></p>
<p class="absatz ">Una notifica di rifiuto provvisorio contiene o indica:</p>
<dl>
<dt>[…]</dt>
<dd class="clearfix"></dd>
<dt>v) </dt>
<dd>quando i motivi su cui si fonda il rifiuto provvisorio si riferiscono ad un marchio che è stato oggetto di una domanda o di una registrazione e con cui il marchio che è oggetto della registrazione internazionale appare essere in conflitto, la data ed il numero di deposito, la data di priorità, all’occorrenza, la data ed il numero di registrazione, se sono disponibili, il nome del titolare e del mandatario, all’occorrenza, il loro indirizzo, nella misura del possibile, ed una rappresentazione di questo primo marchio o come procedere per accedere a questa rappresentazione, nonché l’elenco di tutti i prodotti e servizi o dei prodotti e servizi pertinenti che figurano nella domanda o la registrazione riguardante questo primo marchio, essendo convenuto che il suddetto elenco può essere redatto nella lingua della suddetta domanda o della suddetta registrazione;</dd>
<dt>[…]</dt>
<dd class="clearfix"></dd>
<dt>vii) </dt>
<dd>il termine, di almeno due mesi<sup><a href="#fn-d8e50" id="fnbck-d8e50">1</a></sup>, per presentare una richiesta di riesame o un ricorso riferito al rifiuto provvisorio d’ufficio o al rifiuto provvisorio fondato su un’opposizione e, all’occorrenza, per presentare una risposta all’opposizione;</dd>
<dt>viii) </dt>
<dd>quando il termine menzionato al punto 2) vii) decorre da una data diversa da quella in cui l’Ufficio internazionale trasmette una copia della notifica al titolare o in cui il titolare riceve suddetta copia, un’indicazione della data in cui il suddetto termine comincia e spira;</dd>
<dt>ix) </dt>
<dd>l’autorità competente per giudicare tale richiesta di riesame, tale ricorso o tale risposta; e</dd>
<dt>x) </dt>
<dd>un’indicazione, all’occorrenza, dell’obbligo di presentare la richiesta di riesame, il ricorso o la risposta tramite un mandatario che ha l’indirizzo sul territorio della parte contraente il cui Ufficio ha pronunciato il rifiuto.</dd>
</dl>
<p class="absatz ">3)  [<i>Condizioni supplementari riguardanti una notifica di rifiuto provvisorio fondato su un’opposizione</i>]</p>
<p class="absatz ">Quando il rifiuto provvisorio è fondato su un’opposizione, o su un’opposizione ed altri motivi, la notifica deve non soltanto soddisfare le condizioni richieste al punto 2) ma altresì indicare questo fatto nonché il nome dell’oppositore e del mandatario, all’occorrenza, e, nella misura del possibile, il loro indirizzo; tuttavia, nonostante il punto 2) v), l’Ufficio che fa la notifica deve, quando l’opposizione è fondata su un marchio che è stato oggetto di una domanda o di una registrazione, comunicare l’elenco dei prodotti e servizi su cui si fonda l’opposizione e può, inoltre, comunicare l’elenco completo dei prodotti e servizi di tale domanda precedente o di tale registrazione precedente, essendo convenuto che i suddetti elenchi possono essere redatti nella lingua della domanda precedente o della registrazione precedente.</p>
<p class="absatz ">[…]</p>
<p class="absatz ">7)  [<i>Informazioni relative al termine di risposta a un rifiuto provvisorio</i>] </p>
<p class="absatz ">Le parti contraenti notificano all’Ufficio internazionale la durata del termine previsto al punto 2) vii) e la modalità di calcolo di tale termine.</p>
<p class="absatz ">[…]</p>
<p><b>Regola 18</b> Notifiche irregolari di rifiuto provvisorio</p>
<p class="absatz ">1)  [<i>Informazioni generali</i>]</p>
<dl>
<dt>a) </dt>
<dd>Una notifica di rifiuto provvisorio comunicata dall’Ufficio di una parte contraente designata non è considerata tale dall’Ufficio internazionale:</dd>
<dt></dt>
<dd>[…]<dl>
<dt>iii) </dt>
<dd>se essa è indirizzata tardivamente all’Ufficio internazionale, cioè dopo la scadenza del termine applicabile in virtù dell’articolo 5.2) a) o, fatto salvo l’articolo 9<sup>sexies</sup>.1) b) del Protocollo, in virtù dell’articolo 5.2) b) oppure c) ii) del Protocollo, a decorrere dalla data in cui l’Ufficio internazionale ha inviato la notifica della registrazione internazionale o della designazione successiva.</dd>
</dl>
</dd>
<dt>b) </dt>
<dd>Quando si applica il punto a), l’Ufficio internazionale trasmette ciononostante una copia della notifica al titolare, informa contemporaneamente il titolare e l’Ufficio che ha inviato la notifica di rifiuto provvisorio del fatto che questa notifica non è considerata come tale dall’Ufficio internazionale e ne indica i motivi.</dd>
<dt>c) </dt>
<dd>Se la notifica:<dl>
<dt>i) </dt>
<dd>non è firmata a nome dell’Ufficio che l’ha comunicata, o non soddisfa le condizioni oggetto della regola 2 o la condizione stabilita dalla regola 6.2);</dd>
<dt>ii) </dt>
<dd>non contiene, all’occorrenza, indicazioni dettagliate sul marchio con cui il marchio oggetto della registrazione internazionale appare essere in conflitto (regola 17.2) v) e 3));</dd>
<dt>iii) </dt>
<dd>non soddisfa le condizioni stabilite dalla regola 17.2) vi); o</dd>
<dt>iv) </dt>
<dd>[<i>Abrogato</i>]</dd>
<dt>v) </dt>
<dd>[<i>Abrogato</i>]</dd>
<dt>vi) </dt>
<dd>non contiene, all’occorrenza, il nome e l’indirizzo dell’opponente e neppure l’indicazione dei prodotti e servizi su cui è fondata l’opposizione (regola 17.3));</dd>
</dl>
</dd>
<dt></dt>
<dd>l’Ufficio internazionale iscrive ciononostante il rifiuto provvisorio nel registro internazionale. L’Ufficio internazionale invita l’Ufficio che ha comunicato il rifiuto provvisorio a inviare una notifica regolarizzata entro due mesi a decorrere dall’invito e trasmette al titolare una copia della notifica irregolare di rifiuto e dell’invito inoltrato all’Ufficio interessato.</dd>
<dt>d) </dt>
<dd>Quando la notifica non soddisfa le condizioni stabilite dalla regola 17.2) vii)–x), il rifiuto provvisorio non è considerato tale e non è iscritto nel registro internazionale. L’Ufficio internazionale informa in merito l’Ufficio che ha comunicato il rifiuto provvisorio, ne indica i motivi e trasmette al titolare una copia della notifica irregolare. Ciononostante, se l’Ufficio invia una notifica regolarizzata entro due mesi dalla data in cui l’Ufficio internazionale ha informato detto Ufficio della notifica irregolare, la notifica regolarizzata sarà considerata, ai sensi dell’articolo 5 del Protocollo, essere stata inviata alla data in cui la notifica irregolare era stata inviata all’Ufficio internazionale e sarà iscritta nel registro internazionale.</dd>
<dt>e) </dt>
<dd>Ogni notifica regolarizzata indica, quando lo permette la legislazione applicabile, un nuovo termine e contiene le informazioni di cui alla regola 17.2) vii)–x) per presentare una richiesta di riesame o un ricorso in relazione al rifiuto provvisorio pronunciato d’ufficio o al rifiuto provvisorio fondato su un’opposizione e, all’occorrenza, per presentare una risposta all’opposizione.</dd>
<dt>f) </dt>
<dd>L’Ufficio internazionale trasmette una copia di ogni notifica regolarizzata al titolare.</dd>
</dl>
<p class="absatz ">[…]</p>
<p><b>Regola 32</b> Bollettino</p>
<p class="absatz ">[…]</p>
<p class="absatz ">2)  [<i>Informazioni riguardanti esigenze particolari e talune dichiarazioni di parti contraenti, nonché altre informazioni generali</i>]</p>
<p class="absatz ">L’Ufficio internazionale pubblica sul bollettino:</p>
<dl>
<dt>i) </dt>
<dd>qualsiasi notifica fatta in virtù delle regole 7, 17.7), 20<sup>bis</sup>.6), 27<sup>bis</sup>.6), 27<sup>ter</sup>.2) b) o 40.6) e 7) e qualsiasi dichiarazione fatta in virtù della regola 17.5) d) o e);</dd>
</dl>
<p class="absatz ">[…]</p>
<p><b>Regola 40</b> Entrata in vigore; disposizioni transitorie</p>
<p class="absatz ">[…]</p>
<p class="absatz ">8)  [<i>Disposizione transitoria relativa alle regole 17.2) v) e vii) e 3) e 18.1) e)</i>] </p>
<p class="absatz ">Le parti contraenti possono continuare ad applicare le regole 17.2) v) e vii) e 3) e 18.1) e) nel tenore in vigore al 1° novembre 2021 fino al 1° febbraio 2025 o fino a una data successiva, a condizione che la parte contraente interessata notifichi questo fatto all’Ufficio internazionale prima del 1° febbraio 2025 o della data in cui la suddetta parte contraente diventa vincolata dal Protocollo, se questa seconda data è posteriore. In seguito, la parte contraente può ritirare la suddetta notifica in ogni momento<sup><a href="#fn-d8e186" id="fnbck-d8e186">2</a></sup>.</p>
<p class="absatz "><br></p>
<h1>Modifiche del Regolamento di esecuzione</h1>
<p class="erlasssubtitel ">Entrata in vigore 1° novembre 2024</p>
<p class="man-template-tab-krpr-r-kurs man-font-style-italic ">Traduzione</p>
<p class="absatz ">[…]</p>
<p><b>Regola 21</b> Sostituzione di una registrazione nazionale o regionale con una registrazione internazionale </p>
<p class="absatz ">[…]</p>
<p class="absatz ">3)  [<i>Precisazioni ulteriori relative alla sostituzione</i>]</p>
<dl>
<dt>[…]</dt>
<dd class="clearfix"></dd>
<dt>b) </dt>
<dd>Una registrazione nazionale o regionale e la registrazione internazionale che l’ha sostituita possono coesistere. Il titolare non può essere obbligato a rinunciare a una registrazione nazionale o regionale considerata sostituita da una registrazione internazionale o a chiederne la radiazione e, se lo desidera, deve essere autorizzato a rinnovarla in conformità della legislazione nazionale o regionale applicabile.</dd>
<dt>[…]</dt>
<dd class="clearfix"></dd>
</dl>
<p class="absatz ">[…]</p>
<p><b>Regola 23</b><sup>bis</sup> Comunicazioni degli Uffici delle parti contraenti designate inviate per il tramite dell’Ufficio internazionale</p>
<p class="absatz ">1)  [<i>Comunicazioni che non rientrano nel presente regolamento di esecuzione</i>]</p>
<p class="absatz ">L’Ufficio di una parte contraente designata può chiedere all’Ufficio internazionale di trasmettere al titolare, a suo nome, comunicazioni relative a una registrazione internazionale.</p>
<p class="absatz ">[…]</p>
<p><b>Regola 32</b> Bollettino</p>
<p class="absatz ">1)  [<i>Informazioni riguardanti le registrazioni internazionali</i>]</p>
<dl>
<dt>a) </dt>
<dd>L’Ufficio internazionale pubblica sul bollettino i dati pertinenti riguardanti:<dl>
<dt>[…]</dt>
<dd class="clearfix"></dd>
<dt>xi) </dt>
<dd>le informazioni iscritte in virtù delle regole 20, 20<sup>bis</sup>, 21, 21<sup>bis</sup>, 22 2) a), 23, 27.4) e 5);</dd>
<dt>[…]</dt>
<dd class="clearfix"></dd>
</dl>
</dd>
</dl>
<p class="abstand1seite "></p>
<div class="footnotes">
<p id="fn-d8e50"><sup><a href="#fnbck-d8e50">1</a></sup><sup></sup> Quando ha adottato questa disposizione l’Assemblea dell’Unione di Madrid ha considerato che le parti contraenti la cui legislazione prevede un termine di 60 giorni feriali o consecutivi adempiono la condizione stabilita dalla regola 17.2) vii). </p>
<p id="fn-d8e186"><sup><a href="#fnbck-d8e186">2</a></sup><sup></sup> Quando ha adottato questa disposizione l’Assemblea dell’Unione di Madrid ha considerato che le parti contraenti non sono tenute a precisare nella notifica la data a partire dalla quale applicheranno le regole 17.2) v) e vii) e 18.1) e) nel tenore in vigore dal 1° novembre 2023.</p>
</div>
</div>
</div></body>
</html>
