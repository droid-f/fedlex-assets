<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-109-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza<br>che istituisce provvedimenti nei confronti della Siria</h1>
<p>Modifica del 3 marzo 2023</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza dell’8 giugno 2012<sup><a href="#fn-d6e21" id="fnbck-d6e21">1</a></sup> che istituisce provvedimenti nei confronti della Siria è modificata come segue: </p>
<p class=" man-font-style-italic ">Art. 3 cpv. 3 lett. b</p>
<p><sup>3</sup> I divieti di cui ai capoversi 1 e 2 non si applicano: </p>
<dl>
<dt>b. </dt>
<dd>all’acquisto e al trasporto di prodotti petroliferi per:<dl>
<dt>1.</dt>
<dd>svolgere attività umanitarie o di sostegno alla popolazione civile in Siria per il tramite di servizi pubblici o imprese e organizzazioni che ricevono contributi federali per svolgere attività umanitarie o di sostegno alla popolazione civile,</dd>
<dt>2. </dt>
<dd>svolgere attività ufficiali delle rappresentanze diplomatiche o consolari della Svizzera e adempiere missioni ufficiali della Confederazione. </dd>
</dl>
</dd>
</dl>
<p class=" man-font-style-italic ">Art. 10 cpv. 2–2<sup>ter</sup> e 5</p>
<p><sup>2</sup> È vietato traferire averi alle persone fisiche, alle imprese e alle organizzazioni che sottostanno al blocco oppure mettere altrimenti a disposizione, direttamente o indirettamente, averi e risorse economiche. </p>
<p><sup>2bis</sup> Il divieto di cui al capoverso 2 non si applica quando il trasferimento di averi o la messa a disposizione di averi o risorse economiche è necessario per: </p>
<dl>
<dt>a. </dt>
<dd>svolgere attività umanitarie o di sostegno alla popolazione civile in Siria per il tramite di servizi pubblici o imprese e organizzazioni che ricevono contributi federali per svolgere attività umanitarie o di sostegno alla popolazione civile; oppure</dd>
<dt>b. </dt>
<dd>svolgere attività ufficiali delle rappresentanze diplomatiche o consolari della Svizzera e adempiere missioni ufficiali della Confederazione.</dd>
</dl>
<p><sup>2ter</sup> La SECO può autorizzare deroghe ai divieti di cui al capoverso 2 per permettere lo svolgimento di attività umanitarie o di sostegno alla popolazione civile in Siria.</p>
<p><sup>5</sup> La SECO autorizza le attività di cui ai capoversi 2<sup>ter</sup>, 3 e 4 d’intesa con gli uffici competenti del DFAE e del Dipartimento federale delle finanze (DFF). </p>
<div class="footnotes"><p id="fn-d6e21"><sup><a href="#fnbck-d6e21">1</a></sup>  <a href="https://fedlex.data.admin.ch/eli/cc/2012/394" target="_blank">RS <b>946.231.172.7</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p>La presente ordinanza entra in vigore il 3 marzo 2023 alle ore 18.00<sup><a href="#fn-d6e76" id="fnbck-d6e76">2</a></sup>.</p>
<p></p>
<div class="table"><table border="1">
			
			
			<tr>
				
				<td>
					
					<p>3 marzo 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
<div class="footnotes"><p id="fn-d6e76"><sup><a href="#fnbck-d6e76">2</a></sup> Pubblicazione urgente del 3 marzo 2023 ai sensi dell’art. 7 cpv. 3 della legge del 18 giugno 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>).</p></div>
</div></section></main>
</div></body>
</html>
