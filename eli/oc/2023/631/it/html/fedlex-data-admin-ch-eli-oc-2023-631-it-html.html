<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale <br>sulla caccia e la protezione dei mammiferi e degli uccelli selvatici</h1>
<h2 class="erlasskurztitel ">(Legge sulla caccia, LCP)</h2>
<p class="man-template-datum-aend ">Modifica del 16 dicembre 2022</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto il rapporto della Commissione dell’ambiente, della pianificazione del territorio e dell’energia del Consiglio degli Stati del 23 giugno 2022<sup><a href="#fn-d8e18" id="fnbck-d8e18">1</a></sup>; <br>visto il parere del Consiglio federale del 31 agosto 2022<sup><a href="#fn-d8e32" id="fnbck-d8e32">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d8e18"><sup><a href="#fnbck-d8e18">1</a></sup><sup></sup> <a href="https://fedlex.data.admin.ch/eli/fga/2022/1925" target="_blank">FF <b>2022</b> 1925</a></p>
<p id="fn-d8e32"><sup><a href="#fnbck-d8e32">2</a></sup><sup></sup> <a href="https://fedlex.data.admin.ch/eli/fga/2022/2104" target="_blank">FF <b>2022</b> 2104</a></p>
</div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">La legge del 20 giugno 1986<sup><a href="#fn-d8e51" id="fnbck-d8e51">3</a></sup> sulla caccia è modificata come segue:</p>
<p class="verweisartkursiv man-font-style-italic ">Art. 3 cpv. 1</p>
<p class="absatz "><sup>1</sup> I Cantoni disciplinano e pianificano la caccia secondo i principi della sostenibilità e, per quanto necessario, coordinano reciprocamente la pianificazione. Tengono conto delle condizioni locali, nonché delle esigenze dell’agricoltura, della protezione della natura, della protezione degli animali e della salute animale. La regolazione degli effettivi di fauna selvatica è impostata in modo da assicurare la gestione continuativa delle foreste e la rigenerazione naturale con essenze stanziali e da poter evitare danni importanti alle colture alimentari.</p>
<p class="verweisartkursiv man-font-style-italic ">Art. 7 cpv. 2 e 3</p>
<p class="absatzkurs man-font-style-italic ">Abrogati</p>
<p><i>Art. 7a</i><i> </i>Regolazione degli effettivi di stambecchi e lupi e finanziamento delle misure</p>
<p class="absatz "><sup>1</sup> Previo consenso dell’Ufficio federale dell’ambiente (Ufficio federale), i Cantoni possono prevedere una regolazione degli effettivi di:</p>
<dl>
<dt>a. </dt>
<dd>stambecchi, dal 1° agosto al 30 novembre;</dd>
<dt>b. </dt>
<dd>lupi, dal 1° settembre al 31 gennaio.</dd>
</dl>
<p class="absatz "><sup>2</sup> Tali regolazioni non devono mettere in pericolo l’effettivo della popolazione e devono essere necessarie per:</p>
<dl>
<dt>a. </dt>
<dd>proteggere gli spazi vitali o conservare la diversità delle specie;</dd>
<dt>b. </dt>
<dd>impedire il verificarsi di danni o di un pericolo per l’uomo, sempre che ciò non possa essere raggiunto mediante misure di protezione ragionevolmente esigibili; o</dd>
<dt>c. </dt>
<dd>mantenere effettivi adeguati di selvaggina a livello regionale.</dd>
</dl>
<p class="absatz "><sup>3</sup> Sulla base di accordi di programma, la Confederazione accorda ai Cantoni aiuti finanziari globali per le spese di vigilanza e di attuazione delle misure di gestione delle specie di cui al capoverso 1.</p>
<p><i>Art. 8</i><i> </i>Protezione degli animali selvatici</p>
<p class="absatz "><sup>1</sup> I titolari di un’autorizzazione di caccia che hanno ferito, o hanno il dubbio di aver ferito, un animale selvatico durante la caccia, provvedono alla sua ricerca tempestiva e a regola d’arte. I Cantoni disciplinano i dettagli.</p>
<p class="absatz "><sup>2</sup> I guardacaccia e i badatori possono abbattere in ogni momento gli animali feriti o ammalati. I Cantoni possono permettere ai titolari di un’autorizzazione di caccia di abbattere in ogni momento gli animali di specie cacciabili feriti o ammalati. I capi abbattuti devono essere annunciati senza indugio all’autorità cantonale della caccia.</p>
<p class="absatz "><sup>3</sup> Per prevenire gli incidenti con gli animali selvatici e assicurare la permeabilità del paesaggio per questi ultimi, in particolare nei corridoi faunistici di importanza interregionale di cui all’articolo 11<i>a</i>, i Cantoni disciplinano la costruzione e la manutenzione a regola d’arte delle recinzioni.</p>
<p class="verweisartkursiv man-font-style-italic ">Art. 11 cpv. 6</p>
<p class="absatz "><sup>6</sup> Il Consiglio federale emana disposizioni per la tutela delle bandite federali di caccia e delle riserve per gli uccelli acquatici e di passo, d’importanza internazionale e nazionale. Sulla base di accordi di programma la Confederazione accorda ai Cantoni indennità globali per le spese di vigilanza di tali riserve e aree nonché aiuti finanziari per le spese legate alle misure di conservazione delle specie e degli spazi vitali in tali riserve e aree nonché in quelle di cui al capoverso 4.</p>
<p><i>Art. 11a</i><i> </i>Corridoi faunistici di importanza interregionale</p>
<p class="absatz "><sup>1</sup> D’intesa con i Cantoni, il Consiglio federale designa corridoi faunistici di importanza interregionale; questi servono a collegare tra di loro gli spazi vitali delle popolazioni di fauna selvatica su una vasta parte del territorio.</p>
<p class="absatz "><sup>2</sup> Nell’ambito delle rispettive competenze, la Confederazione e i Cantoni provvedono ad assicurare l’integrità e la funzionalità dei corridoi faunistici di importanza interregionale.</p>
<p class="absatz "><sup>3</sup> Sulla base di accordi di programma, la Confederazione accorda ai Cantoni indennità globali per i provvedimenti volti ad assicurare la funzionalità dei corridoi faunistici di importanza interregionale. L’importo dell’indennità dipende dall’estensione dei provvedimenti e dalla necessità di risanamento dei corridoi.</p>
<p class="verweisartkursiv man-font-style-italic ">Art. 12, rubrica, cpv. 2, primo periodo, 4, secondo periodo, e 4<sup>bis</sup>–7</p>
<p class="absatz man-text-align-left ">Prevenzione dei danni causati dalla selvaggina e dei pericoli per l’uomo</p>
<p class="absatz "><sup>2</sup> Essi possono in ogni momento ordinare o permettere misure contro singoli animali protetti o cacciabili che causano danni rilevanti o costituiscono un pericolo per l’uomo. …</p>
<p class="absatz "><sup>4</sup> … È fatta salva la regolazione degli effettivi delle specie di cui all’articolo 7<i>a</i> capoversi 1 e 2.</p>
<p class="absatz "><sup>4bis</sup> Tra il 1° giugno e il 31 agosto i lupi di un branco possono essere regolati previo consenso dell’Ufficio federale se il branco causa danni in particolare ad animali da reddito delle specie bovina o equina. Il Consiglio federale disciplina le condizioni.</p>
<p class="absatz "><sup>5</sup> La Confederazione promuove e coordina le misure dei Cantoni volte a prevenire i danni causati:</p>
<dl>
<dt>a. </dt>
<dd>dai grandi predatori agli animali da reddito; o</dd>
<dt>b. </dt>
<dd>dai castori agli edifici e agli impianti di interesse pubblico, alle vie di collegamento delle aziende agricole o a scarpate spondali importanti per la protezione contro le piene.</dd>
</dl>
<p class="absatz "><sup>6</sup> La Confederazione può affidare l’esecuzione dei compiti di cui al capoverso 5, contro indennità, a enti di diritto pubblico o a privati.</p>
<p class="absatz "><sup>7</sup> D’intesa con i Cantoni, la Confederazione stabilisce i principi per le misure di protezione delle greggi e i criteri di esigibilità; il Cantone determina l’eseguibilità delle misure.</p>
<p class="verweisartkursiv man-font-style-italic ">Art. 13 cpv. 4, primo periodo, e 5</p>
<p class="absatz "><sup>4</sup> La Confederazione e i Cantoni partecipano al risarcimento dei danni causati da animali di determinate specie protette alle foreste, alle colture agricole e agli animali da reddito, sempre che siano state prese le misure che si potevano ragionevolmente pretendere per prevenire il danno. …</p>
<p class="absatz "><sup>5</sup> Oltre a quanto previsto dal capoverso 4, la Confederazione e i Cantoni partecipano anche al risarcimento dei danni causati dai castori agli edifici e impianti di interesse pubblico, alle infrastrutture di trasporto private e alle scarpate spondali il cui danneggiamento pregiudica la protezione contro le piene. Il risarcimento è versato soltanto se sono state prese le misure che si potevano ragionevolmente pretendere per prevenire il danno.</p>
<p class="verweisartkursiv man-font-style-italic ">Art. 14 cpv. 1, 4 e 4<sup>bis</sup></p>
<p class="absatz "><sup>1</sup> La Confederazione e i Cantoni provvedono affinché la popolazione sia sufficientemente informata sul modo di vita degli animali selvatici, sui loro bisogni e sulla loro protezione, con particolare riguardo ai grandi predatori e alla coabitazione con questi ultimi.</p>
<p class="absatz "><sup>4</sup> La Confederazione gestisce il Centro svizzero di ricerca, documentazione e consulenza per la gestione della fauna selvatica. Promuove l’informazione del pubblico e può assegnare sussidi a centri di ricerca e ad altre istituzioni d’importanza nazionale al servizio della formazione, della ricerca o della consulenza.</p>
<p class="absatz "><sup>4bis</sup> In collaborazione con i Cantoni, la Confederazione rileva, predisponendo inoltre la relativa documentazione, gli effettivi dei grandi predatori, il loro ruolo nell’ecosistema e i danni da questi direttamente o indirettamente provocati; informa il pubblico a questo riguardo.</p>
<p class="verweisartkursiv man-font-style-italic ">Art. 18 cpv. 1 lett. i</p>
<p class="absatz "><sup>1</sup> È punito con una multa sino a 20 000 franchi chiunque, intenzionalmente e senza autorizzazione:</p>
<dl>
<dt>i. </dt>
<dd>omette di ricercare tempestivamente e a regola d’arte gli animali selvatici da lui feriti durante la caccia o che ha il dubbio di aver ferito durante la caccia.</dd>
</dl>
<div class="footnotes"><p id="fn-d8e51"><sup><a href="#fnbck-d8e51">3</a></sup><sup></sup> <a href="https://fedlex.data.admin.ch/eli/cc/1988/506_506_506" target="_blank">RS <b>922.0</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">Consiglio degli Stati, 16 dicembre 2022</p>
					<p class="unterschriftenfi ">La presidente: Brigitte Häberli-Koller<br>La segretaria: Martina Buol</p>
				</td>
				<td>
					
					<p class="unterschriftenfi1 ">Consiglio nazionale, 16 dicembre 2022</p>
					<p class="unterschriftenfi ">Il presidente: Martin Candinas<br>Il segretario: Pierre-Hervé Freléchoz</p>
				</td>
			</tr>
		</table></div>
<p class="absatzkurs man-font-style-italic ">Referendum ed entrata in vigore</p>
<p class="absatz "><sup>1</sup> Il termine di referendum per la presente legge è decorso infruttuosamente l’8 aprile 2023.<sup><a href="#fn-d8e240" id="fnbck-d8e240">4</a></sup></p>
<p class="absatz "><sup>2</sup> Gli articoli 7 capoversi 2 e 3, 7<i>a</i> capoversi 1 e 2, nonché 12 capoversi 4 e 4<sup>bis</sup> entrano in vigore il 1° dicembre 2023.</p>
<p class="absatz "><sup>3</sup> Le rimanenti disposizioni entreranno in vigore in un secondo tempo.</p>
<p></p>
<div class="table"><table border="1">
			
			
			<tr>
				
				
				<td>
					
					
					<p class="unterschriftenfi1 ">1° novembre 2023</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">Il presidente della Confederazione, Alain Berset <br>Il cancelliere della Confederazione,Walter Thurnherr</p>
				</td>
			</tr>
		</table></div>
<p class="abstand1seite "></p>
<div class="footnotes"><p id="fn-d8e240"><sup><a href="#fnbck-d8e240">4</a></sup><sup></sup>  <a href="https://fedlex.data.admin.ch/eli/fga/2022/3203" target="_blank">FF <b>2022</b> 3203</a></p></div>
</div></section></main>
</div></body>
</html>
