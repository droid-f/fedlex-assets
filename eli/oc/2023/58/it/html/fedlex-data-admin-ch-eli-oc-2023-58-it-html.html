<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-58-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza dell’USAV<br>che istituisce misure destinate a evitare l’ulteriore diffusione dell’influenza aviaria</h1>
<p>Modifica dell’8 febbraio 2023</p>
</div>
<div id="preamble">
<p>L’Ufficio federale della sicurezza alimentare e di veterinaria (USAV)</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza dell’USAV del 24 novembre 2022<sup><a href="#fn-d6e21" id="fnbck-d6e21">1</a></sup> che istituisce misure destinate a evitare l’ulteriore diffusione dell’influenza aviaria è modificata come segue:</p>
<p class=" man-font-style-italic ">Ingresso</p>
<p>visti gli articoli 24 capoverso 3 lettera a e 57 capoverso 2 lettera b della legge del 1° luglio 1966<sup><a href="#fn-d6e35" id="fnbck-d6e35">2</a></sup> sulle epizoozie; <br>visti gli articoli 88 capoverso 1, 88<i>a</i> capoverso 2 e 122<i>f </i>capoversi 1 e 2 dell’ordinanza del 27 giugno 1995<sup><a href="#fn-d6e51" id="fnbck-d6e51">3</a></sup> sulle epizoozie (OFE); <br>visti gli articoli 5 capoverso 4 e 25 capoverso 1 lettera a dell’ordinanza del 18 novembre 2015<sup><a href="#fn-d6e64" id="fnbck-d6e64">4</a></sup> concernente l’importazione, il transito e l’esportazione di animali e prodotti animali nel traffico con Stati membri dell’UE, Islanda e Norvegia,</p>
<p class=" man-font-style-italic ">Art. 1 cpv. 1–1<sup>ter</sup></p>
<p><sup>1</sup> La presente ordinanza stabilisce il raggio delle zone di protezione e di sorveglianza di cui all’articolo 88 capoverso 1 OFE e delle zone intermedie di cui all’articolo 88<i>a</i> OFE.</p>
<p><sup>1bis</sup> Essa disciplina la macellazione di pollame da cortile dalle zone intermedie.</p>
<p><sup>1ter</sup> Essa disciplina l’esportazione dei seguenti animali e prodotti animali dalle zone di protezione, di sorveglianza e intermedie:</p>
<dl>
<dt>a. </dt>
<dd>pollame da cortile, galline ovaiole giovani, pulcini di un giorno;</dd>
<dt>b. </dt>
<dd>uova da cova;</dd>
<dt>c. </dt>
<dd>carne di pollame;</dd>
<dt>d. </dt>
<dd>uova da consumo e di trasformazione e prodotti ottenuti da uova di trasformazione;</dd>
<dt>e. </dt>
<dd>sottoprodotti di origine animale di pollame da cortile, inclusi letame e liquame.</dd>
</dl>
<p class=" man-font-style-italic ">Titolo prima dell’articolo 2</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/2022/713" target="_blank">RS <b>916.443.116</b></a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/cc/1966/1565_1621_1604" target="_blank">RS <b>916.40</b></a></p>
<p id="fn-d6e51"><sup><a href="#fnbck-d6e51">3</a></sup> <a href="https://fedlex.data.admin.ch/eli/cc/1995/3716_3716_3716" target="_blank">RS <b>916.401</b></a></p>
<p id="fn-d6e64"><sup><a href="#fnbck-d6e64">4</a></sup> <a href="https://fedlex.data.admin.ch/eli/cc/2015/846" target="_blank">RS <b>916.443.11</b></a></p>
</div>
</div></section></main><div id="annex">
<h1>Sezione 2:<br>Zone di protezione, di sorveglianza e intermedie per il pollame da cortile e per altri uccelli in cattività, macellazione di pollame da cortile dalle zone intermedie nonché esportazione da queste zone</h1>
<p><i>Art. 2</i> Zone di protezione, di sorveglianza e intermedie</p>
<p>Le zone di protezione, di sorveglianza e intermedie per il pollame da cortile e per altri uccelli in cattività nonché i Cantoni e Comuni interessati sono elencati nell’allegato.</p>
<p><i>Art. 2a</i> Macellazione di pollame da cortile dalle zone intermedie</p>
<p><sup>1</sup> I detentori di animali nelle zone intermedie che devono notificare la stabulazione di effettivi di pollame secondo l’articolo 18<i>b</i> capoverso 1 OFE devono annunciare le macellazioni previste al veterinario cantonale con cinque giorni lavorativi di anticipo.</p>
<p><sup>2</sup> Il veterinario cantonale garantisce che il pollame da cortile sia sottoposto all’esame per l’individuazione dei virus dell’influenza A prima della macellazione. Se il risultato dell’esame è negativo, la macellazione può avvenire anche al di fuori della zona intermedia.</p>
<p><i>Art. 3</i> Esportazione di pollame da cortile, galline ovaiole giovani, pulcini di un giorno e uova da cova dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia</p>
<p><sup>1</sup> L’esportazione di pollame da cortile, galline ovaiole giovani, pulcini di un giorno e uova da cova dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia è vietata.</p>
<p><sup>2</sup> Il veterinario cantonale può autorizzare l’esportazione di pollame da cortile ai fini della macellazione diretta se l’autorità del luogo di destinazione ha dato il suo consenso. </p>
<p><i>Art. 4</i> Esportazione di carne di pollame, uova da consumo e di trasformazione, di prodotti ottenuti da uova di trasformazione nonché di sottoprodotti di origine animale dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia</p>
<p><sup>1</sup> L’esportazione di carne di pollame dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia è vietata, a meno che essa non sia stata sottoposta a un trattamento termico secondo l’allegato VII del regolamento delegato (UE) 2020/687<sup><a href="#fn-d6e142" id="fnbck-d6e142">5</a></sup>.</p>
<p><sup>2</sup> L’esportazione di uova da consumo e di trasformazione e di prodotti ottenuti da uova di trasformazione dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia è vietata. L’esportazione di prodotti ottenuti da uova di trasformazione è ammessa se le uova sono state sottoposte a un trattamento termico secondo l’allegato VII del regolamento delegato (UE) 2020/687.</p>
<p><sup>3</sup> L’esportazione di sottoprodotti di origine animale di pollame da cortile dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia è vietata, a meno che:</p>
<dl>
<dt>a. </dt>
<dd>i sottoprodotti di origine animale siano sottoposti a un metodo di trasformazione ammesso secondo l’allegato IV capitolo III del regolamento (UE) n. 142/2011<sup><a href="#fn-d6e161" id="fnbck-d6e161">6</a></sup> o a un altro trattamento termico validato che uccide gli agenti patogeni dell’influenza aviaria; e</dd>
<dt>b. </dt>
<dd>l’autorità del luogo di destinazione abbia dato il suo consenso.</dd>
</dl>
<p><sup>4</sup> L’esportazione di carne di pollame, prodotti ottenuti da uova di trasformazione e sottoprodotti di origine animale di pollame da cortile secondo i capoversi 1–3 necessita dell’autorizzazione del veterinario cantonale.</p>
<p><i>Art. 5</i> Certificati sanitari per le partite verso gli Stati membri dell’UE, l’Irlanda del Nord e la Norvegia</p>
<p>Il pollame da cortile destinato alla macellazione diretta, la carne di pollame, i prodotti ottenuti da uova di trasformazione e i sottoprodotti di origine animale provenienti dalle zone di protezione, di sorveglianza e intermedie verso gli Stati membri dell’UE, l’Irlanda del Nord e la Norvegia devono essere accompagnati all’esportazione da un certificato sanitario che attesti il rispetto delle condizioni di cui agli articoli 3 e 4.</p>
<p><i>Art. 6</i> Esportazione di animali e di prodotti animali dalle zone di protezione, di sorveglianza e intermedie verso i Paesi terzi</p>
<p><sup>1</sup> L’esportazione di animali e di prodotti animali di cui all’articolo 1 capoverso 1<sup>ter</sup> lettere a e b dalle zone di protezione, di sorveglianza e intermedie verso i Paesi terzi è vietata.</p>
<p><sup>2</sup> L’esportazione di prodotti animali di cui all’articolo 1 capoverso 1<sup>ter</sup> lettere c–e dalle zone di protezione, di sorveglianza e intermedie verso Paesi terzi richiede un’autorizzazione. Il veterinario cantonale autorizza l’esportazione se:</p>
<dl>
<dt>a. </dt>
<dd>l’esportatore presenta documenti che consentono la tracciabilità dei prodotti animali, incluse tutte le fasi di produzione;</dd>
<dt>b. </dt>
<dd>le aziende detentrici di pollame da cui l’esportatore ha acquistato i prodotti animali o i loro prodotti di base di origine animale sono state sottoposte all’esame per accertare la presenza dell’influenza aviaria e quest’ultimo ha dato esito negativo;</dd>
<dt>c. </dt>
<dd>per i sottoprodotti di origine animale sono rispettati i requisiti di cui all’articolo 4 capoverso 3;</dd>
<dt>d. </dt>
<dd>sono rispettate le condizioni per l’importazione del Paese di destinazione;</dd>
<dt>e. </dt>
<dd>sono rispettate le condizioni per il transito di eventuali Paesi di transito; e</dd>
<dt>f. </dt>
<dd>sulla base dell’attuale situazione epizootica non vi sono motivi che impediscono l’esportazione.</dd>
</dl>
<p><i>Art. 7</i> Estensione della zona di controllo</p>
<p>La zona di controllo comprende tutta la Svizzera, inclusa l’enclave di Büsingen.</p>
<section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable"><p>Alla presente ordinanza è aggiunto un allegato conformemente alla versione qui annessa.</p></div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p><sup>1</sup> La presente ordinanza entra in vigore il 9 febbraio 2023 e, fatto salvo il capoverso 2, ha effetto sino all’8 marzo 2023<sup><a href="#fn-d6e226" id="fnbck-d6e226">7</a></sup>. </p>
<p><sup>2</sup> L’articolo 7 ha effetto sino al 15 marzo 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>8 febbraio 2023</p>
				</td>
				<td>
					
					<p>Ufficio federale della sicurezza alimentare e di veterinaria:</p>
					<p>Hans Wyss</p>
				</td>
			</tr>
		</table></div>
<div class="footnotes"><p id="fn-d6e226"><sup><a href="#fnbck-d6e226">7</a></sup>  Pubblicazione urgente dell’8 febbraio 2023 ai sensi dell’art. 7 cpv. 3 della legge del 18 giugno 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>).</p></div>
</div></section><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">Allegato</a>
</h1>
<div class="collapseable">
<p>(art. 2)</p>
<section id="lvl_u3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u3/lvl_u1">Zone di protezione, di sorveglianza e intermedie </a>
</h2>
<div class="collapseable">
<p>Nei seguenti Cantoni sono stabilite zone di protezione, di sorveglianza e intermedie:</p>
<section id="lvl_u3/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u3/lvl_u1/lvl_1">1 Cantone di Zurigo</a>
</h3>
<div class="collapseable"> <section id="lvl_u3/lvl_u1/lvl_1/lvl_u1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u3/lvl_u1/lvl_1/lvl_u1">Zona di protezione:</a>
</h4>
<div class="collapseable"><p>La zona di protezione include l’azienda detentrice di animali colpita nel Comune di Trüllikon. </p></div></section><section id="lvl_u3/lvl_u1/lvl_1/lvl_u2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u3/lvl_u1/lvl_1/lvl_u2">Zona di sorveglianza:</a>
</h4>
<div class="collapseable">
<p>La zona di sorveglianza include il territorio in un raggio di 3 chilometri intorno all’azienda detentrice di animali nel Comune di Trüllikon. Sono interessati i seguenti Comuni:</p>
<p>Benken (ZH)</p>
<p>Kleinandelfingen</p>
<p>Marthalen</p>
<p>Ossingen</p>
<p>Truttikon</p>
<p>Trüllikon</p>
</div></section><section id="lvl_u3/lvl_u1/lvl_1/lvl_u3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u3/lvl_u1/lvl_1/lvl_u3">Zona intermedia:</a>
</h4>
<div class="collapseable">
<p>La zona intermedia include il territorio in un raggio di 3–10 chilometri intorno all’azienda detentrice di animali colpita nel Comune di Trüllikon. Sono interessati i seguenti Comuni:</p>
<p>Altikon</p>
<p>Andelfingen</p>
<p>Benken (ZH)</p>
<p>Dachsen </p>
<p>Dinhard</p>
<p>Dorf</p>
<p>Dägerlen</p>
<p>Feuerthalen</p>
<p>Flaach</p>
<p>Flurlingen</p>
<p>Kleinandelfingen</p>
<p>Laufen-Uhwiesen</p>
<p>Marthalen</p>
<p>Ossingen</p>
<p>Rafz</p>
<p>Rheinau</p>
<p>Stammheim</p>
<p>Thalheim an der Thur</p>
<p>Truttikon</p>
<p>Trüllikon</p>
<p>Volken</p>
</div></section>
</div></section><section id="lvl_u3/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u3/lvl_u1/lvl_2">2 Cantone di Turgovia</a>
</h3>
<div class="collapseable"> <section id="lvl_u3/lvl_u1/lvl_2/lvl_u1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u3/lvl_u1/lvl_2/lvl_u1">Zona di sorveglianza:</a>
</h4>
<div class="collapseable">
<p>La zona di sorveglianza include il territorio in un raggio di 3 chilometri intorno all’azienda detentrice di animali colpita nel Comune di Trüllikon. Sono interessati i seguenti Comuni:</p>
<p>Schlatt (TG)</p>
</div></section><section id="lvl_u3/lvl_u1/lvl_2/lvl_u2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u3/lvl_u1/lvl_2/lvl_u2">Zona intermedia:</a>
</h4>
<div class="collapseable">
<p>La zona intermedia include il territorio in un raggio di 3–10 chilometri intorno all’azienda detentrice di animali colpita nel Comune di Trüllikon. Sono interessati i seguenti Comuni:</p>
<p>Basadingen-Schlattingen</p>
<p>Diessenhofen</p>
<p>Hüttwilen</p>
<p>Neunforn</p>
<p>Schlatt (TG)</p>
<p>Uesslingen-Buch</p>
<p>Wagenhausen</p>
</div></section>
</div></section><section id="lvl_u3/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u3/lvl_u1/lvl_3">3 Cantone di Sciaffusa e Büsingen</a>
</h3>
<div class="collapseable"> <section id="lvl_u3/lvl_u1/lvl_3/lvl_u1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u3/lvl_u1/lvl_3/lvl_u1">Zona intermedia:</a>
</h4>
<div class="collapseable">
<p>La zona intermedia include il territorio in un raggio di 3–10 chilometri intorno all’azienda detentrice di animali colpita nel Comune di Trüllikon. Sono interessati i seguenti Comuni e territori:</p>
<p>Beringen</p>
<p>Buch (SH)</p>
<p>Büsingen</p>
<p>Dörflingen</p>
<p>Hemishofen</p>
<p>Neuhausen am Rheinfall</p>
<p>Ramsen</p>
<p>Rüdlingen</p>
<p>Sciaffusa</p>
<p>Thayngen</p>
</div></section>
</div></section>
</div></section>
</div></section>
</div>
</div></body>
</html>
