<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-305-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sull’imposta preventiva</h1>
<h2 class="erlasskurztitel ">(OIPrev)</h2>
<p>Modifica del 9 giugno 2023</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza del 19 dicembre 1966<sup><a href="#fn-d6e23" id="fnbck-d6e23">1</a></sup> sull’imposta preventiva è modificata come segue:</p>
<p></p>
<div class="table"><table border="1">
			
			
			<tr>
				
				<td>
					
					<p class=" man-font-style-italic "></p>
				</td>
				<td>
					
					<p class=" man-font-style-italic ">Art. 6 cpv. 2</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p><sup>2</sup> Quando sembri opportuno, le informazioni date sono messe a verbale in presenza della persona escussa; il processo verbale deve essere firmato da essa e dalla persona inquirente e, in caso, da colui che l’ha tenuto.</p>
				</td>
			</tr>
			<tr>
				
				<td>
					
					<p class=" man-font-style-italic "></p>
				</td>
				<td>
					
					<p class=" man-font-style-italic ">Art. 10 Abs. 1</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p><sup>1</sup> Le garanzie chieste ai termini dell’articolo 47 LIP devono essere costituite conformemente all’articolo 49 dell’ordinanza del 5 aprile 2006<sup><a href="#fn-d6e91" id="fnbck-d6e91">2</a></sup> sulle finanze della Confederazione.</p>
				</td>
			</tr>
			<tr>
				
				<td>
					
					<p class=" man-font-style-italic "></p>
				</td>
				<td>
					
					<p class=" man-font-style-italic ">Art. 12</p>
				</td>
			</tr>
			<tr>
				
				<td>
					
					<p class=" man-text-align-left ">V. Restituzione di imposte non dovute</p>
				</td>
				<td>
					
					<p><sup>1</sup> Le imposte e gli interessi pagati, che non sono stati determinati con una decisione dell’AFC, sono restituiti non appena è accertato che non erano dovuti.</p>
					<p><sup>2</sup> Se un’imposta non dovuta è già stata trasferita (art. 14 cpv. 1 LIP), la restituzione è concessa soltanto se è accertato che la persona cui l’imposta è stata trasferita non ne ha ottenuto il rimborso con la procedura ordinaria di rimborso (art. 21–33 LIP) e che tale persona beneficerà della restituzione secondo il capoverso 1.</p>
					<p><sup>3</sup> Se l’istante si avvale di fatti da cui risulta che un’altra imposta federale era dovuta, anche se nel frattempo prescritta, la restituzione è concessa soltanto per l’ammontare eccedente detta imposta.</p>
					<p><sup>4</sup> Il diritto alla restituzione si prescrive in cinque anni dalla fine dell’anno civile nel quale il pagamento è stato fatto.</p>
					<p><sup>5</sup> Le disposizioni della LIP e della presente ordinanza12 quanto alla riscossione dell’imposta si applicano per analogia; se l’istante non soddisfa agli obblighi di fornire informazioni e se il diritto alla restituzione non può essere accertato senza le informazioni chieste dall’AFC, l’istanza è respinta.</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p class=" man-font-style-italic ">Art. 22 cpv. 1</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p><sup>1</sup> Se una società anonima o a garanzia limitata viene sciolta (art. 736 e 821 Codice delle obbligazioni<sup><a href="#fn-d6e177" id="fnbck-d6e177">3</a></sup>), essa deve informarne senza indugio l’AFC.</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p class=" man-font-style-italic ">Art. 28 cpv. 1 e 3</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p><sup>1</sup> <i>Concerne soltanto il testo tedesco</i></p>
					<p><sup>3</sup> Se sono state emesse quote senza cedole o se la prestazione è corrisposta dietro consegna della quota, i profitti in capitale, i versamenti di capitale e i proventi derivanti dal possesso fondiario diretto sono esentati dall’imposta qualora figurino separatamente nel conteggio destinato al portatore delle quote.</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p class=" man-font-style-italic ">Art. 41 cpv. 1, primo periodo</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p><sup>1</sup> L’imposta è calcolata sull’ammontare delle singole vincite in denaro imponibili secondo l’articolo 6 LIP risultanti dalla partecipazione a giochi in denaro. …</p>
				</td>
			</tr>
			<tr>
				
				<td>
					
					<p class=" man-font-style-italic "></p>
				</td>
				<td>
					
					<p class=" man-font-style-italic ">Art. 47 cpv. 6</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
<p><sup>6</sup> Nella notifica delle prestazioni derivanti da assicurazioni di rendita vitalizia rette dalla legge del 2 aprile 1908<sup><a href="#fn-d6e280" id="fnbck-d6e280">4</a></sup> sul contratto d’assicurazione, l’assicuratore deve menzionare separatamente: </p>
<dl>
<dt>a. </dt>
<dd>il momento della conclusione del contratto d’assicurazione; </dd>
<dt>b. </dt>
<dd>l’importo della rendita vitalizia garantita; </dd>
<dt>c. </dt>
<dd>le prestazioni eccedentarie; </dd>
<dt>d. </dt>
<dd>la quota di reddito delle prestazioni eccedentarie; e</dd>
<dt>e. </dt>
<dd>la quota di reddito imponibile complessiva.</dd>
</dl>
</td>
			</tr>
			<tr>
				
				<td>
					
					<p class=" man-font-style-italic "></p>
				</td>
				<td>
					
					<p class=" man-font-style-italic ">Art. 57</p>
				</td>
			</tr>
			<tr>
				
				<td>
					
					<p class=" man-text-align-left ">2. Rappresentante e successore <br>fiscale</p>
				</td>
				<td>
					
					<p><sup>1</sup> Chiunque, in qualità di detentore dell’autorità parentale, rappresenta un figlio nell’obbligazione fiscale quanto ai redditi colpiti dall’imposta preventiva o alla sostanza da cui derivano o sostituisce un’altra persona nell’obbligazione fiscale, ha diritto al rimborso dell’imposta in luogo di tale persona.</p>
					<p><sup>2</sup> Il rimborso è concesso conformemente alle norme che si applicano al rappresentato o all’autore del diritto.</p>
				</td>
			</tr>
			<tr>
				
				<td>
					
					<p class=" man-font-style-italic "></p>
				</td>
				<td>
					
					<p class=" man-font-style-italic ">Art. 58 cpv. 1</p>
				</td>
			</tr>
			<tr>
				
				<td>
					
					<p class=" man-text-align-left "></p>
				</td>
				<td>
					
					<p><i>Concerne soltanto il testo tedesco</i><i> e francese</i></p>
				</td>
			</tr>
		</table></div>
<div class="footnotes">
<p id="fn-d6e23"><sup><a href="#fnbck-d6e23">1</a></sup>  <a href="https://fedlex.data.admin.ch/eli/cc/1966/1585_1641_1624" target="_blank">RS <b>642.211</b></a></p>
<p id="fn-d6e91"><sup><a href="#fnbck-d6e91">2</a></sup>  <a href="https://fedlex.data.admin.ch/eli/cc/2006/228" target="_blank">RS <b>611.01</b></a></p>
<p id="fn-d6e177"><sup><a href="#fnbck-d6e177">3</a></sup><sup> </sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
<p id="fn-d6e280"><sup><a href="#fnbck-d6e280">4</a></sup>  <a href="https://fedlex.data.admin.ch/eli/cc/24/719_735_717" target="_blank">RS <b>221.229.1</b></a></p>
</div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable"><p>La modifica di un altro atto normativo è disciplinata nell’allegato.</p></div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p><sup>1</sup> Fatto salvo il capoverso 2, la presente ordinanza entra in vigore il 1° settembre 2023.</p>
<p><sup>2</sup> L’articolo 47 capoverso 6 entra in vigore il 1° gennaio 2025.</p>
<p></p>
<div class="table"><table border="1">
			
			
			<tr>
				
				<td>
					
					<p>9 giugno 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(cifra II)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Modifica di un altro atto normativo</a>
</h2>
<div class="collapseable">
<p>L’ordinanza del 3 dicembre 1973<sup><a href="#fn-d6e418" id="fnbck-d6e418">5</a></sup> concernente le tasse di bollo è modificata come segue:</p>
<p class=" man-font-style-italic ">Ingresso</p>
<p>visti gli articoli 22 lettera a e 54 della legge federale del 27 giugno 1973<sup><a href="#fn-d6e432" id="fnbck-d6e432">6</a></sup> sulle tasse di bollo (LTB),</p>
<p class=" man-font-style-italic ">Sostituzione di espressioni</p>
<p class=" man-font-style-italic "><sup>1</sup> In tutta l’ordinanza «Amministrazione federale delle contribuzioni» è sostituita con «AFC».</p>
<p class=" man-font-style-italic "><sup>2</sup> In tutta l’ordinanza, eccettuati gli articoli 7 capoverso 2, 8 capoverso 5, 23 capoverso 1, 25 capoverso 1 e 31 come pure il capoverso 2 delle disposizioni finali della modifica del 28 ottobre 1992, «della legge» è sostituito con «LTB» laddove non sia intesa un’altra legge.</p>
<p class=" man-font-style-italic "><sup>3</sup> Nell’articolo 7 capoverso 2 e nel capoverso 2 delle disposizioni finali della modifica del 28 ottobre 1992 «della legge» e «della legge sulle tasse di bollo» sono sostituiti con «della LTB».</p>
<p class=" man-font-style-italic ">Art. 1 cpv. 1</p>
<p><sup>1</sup> L’Amministrazione federale delle contribuzioni (AFC) emana le istruzioni generali e prende le decisioni particolari necessarie per la riscossione delle tasse di bollo; essa determina la forma e il contenuto dei moduli di dichiarazione come contribuente nonché dei rendiconti, delle dichiarazioni d’imposta, dei registri e dei questionari. </p>
<p class=" man-font-style-italic ">Art. 3 Informazioni, perizie di esperti; audizione</p>
<p><sup>1</sup> L’Amministrazione federale delle contribuzioni può chiedere informazioni scritte od orali, designare esperti e convocare il contribuente per un’audizione.</p>
<p><sup>2</sup> Se appare opportuno, le informazioni sono da verbalizzare in presenza della persona ascoltata; il processo verbale deve essere firmato da quest’ultima e dalla persona inquirente e, se del caso, dal verbalizzatore.</p>
<p><sup>3</sup> Prima di ogni audizione, la persona da ascoltare deve essere esortata a dire la verità e resa attenta sulle conseguenze che implica il fatto di fornire informazioni inesatte (art. 46 cpv. 1 lett. c LTB).</p>
<p class=" man-font-style-italic ">Art. 6 cpv. 1</p>
<p><sup>1</sup> Le garanzie richieste secondo l’articolo 43 LTB devono essere prestate conformemente all’articolo 49 dell’ordinanza del 5 aprile 2006<sup><a href="#fn-d6e475" id="fnbck-d6e475">7</a></sup> sulle finanze della Confederazione.</p>
<p class=" man-font-style-italic ">Art. 8 Restituzione di tasse non dovute</p>
<p><sup>1</sup> Le tasse e gli interessi pagati che non sono stati fissati con decisione dell’AFC sono restituiti non appena stabilito che non erano dovuti.</p>
<p><sup>2</sup> Se una tassa non dovuta è stata trasferita, la restituzione è accordata soltanto se si stabilisce che la persona alla quale la tassa è stata trasferita sarà la beneficiaria della restituzione.</p>
<p><sup>3</sup> Se il richiedente adduce fatti dai quali risulta che era dovuta un’altra imposta federale, anche se questa nel frattempo si è prescritta, la restituzione è accordata soltanto per l’importo eccedente tale imposta.</p>
<p><sup>4</sup> Il diritto alla restituzione si prescrive cinque anni dopo la fine dell’anno civile nel quale è stato fatto il pagamento.</p>
<p><sup>5</sup> Le disposizioni della LTB e della presente ordinanza relative alla riscossione delle tasse sono applicabili per analogia; se il richiedente non soddisfa i suoi obblighi di fornire informazioni, e se il diritto alla restituzione non può essere determinato mancando le informazioni chieste dall’AFC, la richiesta è allora respinta.</p>
<p class=" man-font-style-italic ">Art. 16 cpv. 1, primo periodo</p>
<p><sup>1</sup> La richiesta di esenzione dalla tassa secondo l’articolo 6 capoverso 1 lettera a, c, d, g, j oppure l LTB deve essere inoltrata all’AFC. …</p>
<p class=" man-font-style-italic ">Art. 25a cpv. 4 lett. a</p>
<p><sup>4</sup> Non appartengono allo stock commerciale i documenti imponibili che:</p>
<dl>
<dt>a. </dt>
<dd>il negoziatore di titoli ha fatto iscrivere a bilancio al loro prezzo d’acquisto;</dd>
</dl>
<p class=" man-font-style-italic ">Art. 27 cpv. 1</p>
<p><sup>1</sup> È considerata assicurazione casco veicoli nel senso dell’articolo 22 lettera k LTB ogni assicurazione contro il rischio di qualsiasi danno o il rischio di furto del veicolo.</p>
<p></p>
<div class="footnotes">
<p id="fn-d6e418"><sup><a href="#fnbck-d6e418">5</a></sup>  <a href="https://fedlex.data.admin.ch/eli/cc/1974/33_33_33" target="_blank">RS <b>641.101</b></a></p>
<p id="fn-d6e432"><sup><a href="#fnbck-d6e432">6</a></sup>  <a href="https://fedlex.data.admin.ch/eli/cc/1974/11_11_11" target="_blank">RS <b>641.10</b></a></p>
<p id="fn-d6e475"><sup><a href="#fnbck-d6e475">7</a></sup>  <a href="https://fedlex.data.admin.ch/eli/cc/2006/228" target="_blank">RS <b>611.01</b></a></p>
</div>
</div></section>
</div></section></div>
</div></body>
</html>
