<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-306-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>concernente il trapianto di organi, tessuti e cellule umani</h1>
<h2 class="erlasskurztitel ">(Ordinanza sui trapianti)</h2>
<p>Modifica del 16 giugno 2023</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza del 16 marzo 2007<sup><a href="#fn-d6e23" id="fnbck-d6e23">1</a></sup> sui trapianti è modificata come segue:</p>
<p class=" man-font-style-italic ">Art. 7 cpv. 2</p>
<p><sup>2</sup> Qualora si prelevino soltanto tessuti o cellule, ma non organi, da una persona deceduta, è sufficiente un certificato di morte ai sensi del diritto cantonale. La persona responsabile del prelievo verifica preventivamente se è disponibile un certificato di morte valido e lo allega alla documentazione del prelievo. </p>
<p class=" man-font-style-italic ">Art. 12b cpv. 3<sup> </sup>e 4</p>
<p><sup>3</sup> Essa vigila sulla sicurezza degli investimenti del patrimonio del fondo e garantisce la liquidità necessaria. Il consiglio di fondazione dell’istituzione comune emana un regolamento sugli investimenti. Il reddito da capitale è destinato al fondo per i controlli postdonazione.</p>
<p><sup>4</sup> L’istituzione comune trasmette all’UFSP entro la fine di giugno un rapporto annuale sulla sua attività. Il rapporto è parte integrante dei rapporti di cui all’articolo 46 della legge del 26 settembre 2014<sup><a href="#fn-d6e48" id="fnbck-d6e48">2</a></sup> sulla vigilanza sull’assicurazione malattie.</p>
<p class=" man-font-style-italic ">Art. 12e cpv. 2</p>
<p><sup>2</sup> Presenta all’UFSP e all’istituzione comune entro la fine di aprile il conteggio delle spese sostenute l’anno precedente. Eventuali differenze dall’anno precedente vengono compensate con la seconda rata di cui all’articolo 12<i>b</i> capoverso 2 o all’articolo 12<i>d</i>.</p>
<p class=" man-font-style-italic ">Art. 12f cpv. 1 e 1<sup>bis</sup></p>
<p><sup>1</sup> Chi in Svizzera preleva da una persona vivente un organo destinato a un ricevente non assicurato presso un assicuratore svizzero<inl> </inl>(art. 14 cpv. 2 della legge sui trapianti) deve assicurarsi che il ricevente o il suo assicuratore estero paghi in anticipo al fondo per i controlli postdonazione le spese per il controllo postoperatorio dello stato di salute del donatore. </p>
<p><sup>1bis</sup> Chi in Svizzera preleva da una persona vivente cellule staminali del sangue destinate a un ricevente con domicilio in Svizzera non assicurato presso un assicuratore svizzero (art. 14 cpv. 2 della legge sui trapianti) deve assicurarsi che il ricevente o il suo assicuratore estero paghi in anticipo al fondo per i controlli postdonazione le spese per il controllo postoperatorio dello stato di salute del donatore.</p>
<p class=" man-font-style-italic ">Art. 15a cpv. 1 lett. a e 4</p>
<p><sup>1</sup> Chi preleva organi a una persona vivente deve notificare all’UFSP i seguenti dati:</p>
<dl>
<dt>a. </dt>
<dd>l’anno di nascita, il sesso, il gruppo sanguigno e la nazionalità del donatore e del ricevente;</dd>
</dl>
<p><sup>4</sup> Se il domicilio del donatore o del ricevente è all’estero, l’UFSP può trasmettere i dati in forma anonimizzata al Comitato per i trapianti di organi del Consiglio d’Europa.</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2007/280" target="_blank">RS <b>810.211</b></a></p>
<p id="fn-d6e48"><sup><a href="#fnbck-d6e48">2</a></sup> <a href="https://fedlex.data.admin.ch/eli/cc/2015/839" target="_blank">RS <b>832.12</b></a></p>
</div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable"><p>Gli allegati 2 e 5 sono modificati secondo la versione qui annessa.</p></div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p>L’ordinanza del 21 settembre 2018<sup><a href="#fn-d6e99" id="fnbck-d6e99">3</a></sup> sui medicamenti è modificata come segue:</p>
<p><i>Art. 32</i> Procedimenti per gli espianti non standardizzabili</p>
<p>Gli espianti non standardizzabili il cui procedimento di fabbricazione è standardizzabile possono essere immessi in commercio o trapiantati in maniera autologa soltanto se il procedimento di fabbricazione è omologato da Swissmedic.</p>
<div class="footnotes"><p id="fn-d6e99"><sup><a href="#fnbck-d6e99">3</a></sup> <a href="https://fedlex.data.admin.ch/eli/cc/2018/588" target="_blank">RS <b>812.212.21</b></a></p></div>
</div></section><section id="lvl_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_IV">IV</a>
</h1>
<div class="collapseable">
<p>La presente ordinanza entra in vigore il 1° agosto 2023.</p>
<p></p>
<div class="table"><table border="1">
			
			
			<tr>
				
				
				<td>
					
					<p>16 giugno 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main><div id="annex">
<section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p>(art. 10<i>a</i> cpv. 1 lett. a, 15<i>b</i> cpv. 1–3 e 6, 15<i>c</i>)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Notifica al servizio dei controlli postdonazione e all’istituzione comune di donazioni di organi e cellule staminali del sangue da parte di persone viventi</a>
</h2>
<div class="collapseable">
<p class=" man-font-style-italic ">N. 3 lett. c</p>
<section id="annex_2/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_3">3  Notifiche all’istituzione comune</a>
</h3>
<div class="collapseable">
<p>All’istituzione comune devono essere notificati i seguenti dati concernenti gli aspetti assicurativi:</p>
<dl>
<dt>c. </dt>
<dd>se la competenza è dell’assicurazione per l’invalidità: il competente ufficio AI ai sensi dell’articolo 40 dell’ordinanza del 17 gennaio 1961<sup><a href="#fn-d6e165" id="fnbck-d6e165">4</a></sup> sull’assicurazione per l’invalidità e il numero AVS.</dd>
</dl>
<div class="footnotes"><p id="fn-d6e165"><sup><a href="#fnbck-d6e165">4</a></sup> <a href="https://fedlex.data.admin.ch/eli/cc/1961/29_29_29" target="_blank">RS <b>831.201</b></a></p></div>
</div></section>
</div></section>
</div></section><section id="annex_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_5">Allegato 5</a>
</h1>
<div class="collapseable">
<p>(art. 23 cpv. 2)</p>
<section id="annex_5/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_5/lvl_u1">Valutazione dell’idoneità alla donazione, esclusione dalla donazione, test obbligatori, test da eseguire, requisiti dei test e procedura applicabile in caso di esito reattivo del test all’HIV, all’HBV e all’HCV</a>
</h2>
<div class="collapseable">
<p class=" man-font-style-italic ">N. 2</p>
<section id="annex_5/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_5/lvl_u1/lvl_2">2 Esclusione dalla donazione</a>
</h3>
<div class="collapseable"> <dl>
<dt>2.1 </dt>
<dd>Sono escluse dalla donazione le persone:<dl>
<dt>a. </dt>
<dd>con infezioni sistemiche gravi incurabili o di origine sconosciuta;</dd>
<dt>b. </dt>
<dd>con una malattia prionica o che presentano il rischio di essere colpite da una tale malattia, il sospetto di un’infezione con il virus della rabbia o con un’altra malattia degenerativa del sistema nervoso centrale di origine sconosciuta;</dd>
<dt>c. </dt>
<dd>con leucemia (acuta o cronica) attiva, linfoma o plasmocitoma.</dd>
</dl>
</dd>
<dt>2.2 </dt>
<dd>Nel caso di una donazione di cornea sono inoltre escluse le persone con retinoblastoma, melanoma maligno con malattia metastatica nota o tumori maligni del segmento anteriore dell’occhio.</dd>
</dl>
<p></p>
</div></section>
</div></section>
</div></section>
</div>
</div></body>
</html>
