<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-323-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale <br>sulla previdenza professionale per la vecchiaia, i superstiti e l’invalidità</h1>
<h2 class="erlasskurztitel ">(LPP)</h2>
<p>Modifica del 16 giugno 2023</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 1° febbraio 2023<sup><a href="#fn-d6e18" id="fnbck-d6e18">1</a></sup>,</p>
<p>decreta:</p>
<div class="footnotes"><p id="fn-d6e18"><sup><a href="#fnbck-d6e18">1</a></sup> <a href="https://fedlex.data.admin.ch/eli/fga/2023/391" target="_blank">FF <b>2023</b> 391</a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>La legge federale del 25 giugno 1982<sup><a href="#fn-d6e36" id="fnbck-d6e36">2</a></sup> sulla previdenza professionale per la vecchiaia, i superstiti e l’invalidità è modificata come segue:</p>
<p><i>Art. 60</i><i>b</i> Investimento temporaneo di fondi di libero passaggio presso la Tesoreria federale</p>
<p><sup>1</sup> Se il suo grado di copertura nel settore del libero passaggio è inferiore al 105 per cento, l’istituto collettore può investire presso l’Amministrazione federale delle finanze (AFF) i fondi dei conti di libero passaggio da esso gestiti, fino a un importo massimo di 10 miliardi di franchi.</p>
<p><sup>2</sup> L’AFF gestisce i fondi, senza interessi e gratuitamente, nell’ambito della sua tesoreria centrale.</p>
<p><sup>3</sup> L’AFF e l’istituto collettore disciplinano i dettagli in un contratto di diritto pubblico.</p>
<div class="footnotes"><p id="fn-d6e36"><sup><a href="#fnbck-d6e36">2</a></sup> <a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p><sup>1</sup> La presente legge è dichiarata urgente (art. 165 cpv. 1 Cost.). Sottostà a referendum facoltativo (art. 141 cpv. 1 lett. b Cost.).</p>
<p><sup>2</sup> Entra in vigore il 26 settembre 2023 con effetto sino al 25 settembre 2027.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio degli Stati, 16 giugno 2023</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
				<td>
					
					<p>Consiglio nazionale, 16 giugno 2023</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
			</tr>
		</table></div>
</div></section></main>
</div></body>
</html>
