<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-420-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza del DFAE<br>concernente l’ordinanza sul personale federale</h1>
<h2 class="erlasskurztitel ">(O-OPers-DFAE)</h2>
<p>Modifica del 2 luglio 2023</p>
</div>
<div id="preamble">
<p>Il Dipartimento federale degli affari esteri (DFAE),<br>d’intesa con il Dipartimento federale delle finanze (DFF),</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza del DFAE del 20 settembre 2002<sup><a href="#fn-d6e25" id="fnbck-d6e25">1</a></sup> concernente l’ordinanza sul personale federale è modificata come segue:</p>
<p class=" man-font-style-italic ">Art. 56 cpv. 2–4</p>
<p><sup>2</sup> e <sup>3</sup> <i>Abrogati</i></p>
<p><sup>4</sup> Se un impiego all’estero inizia o termina durante un anno civile, il diritto alle vacanze è calcolato in modo proporzionale alla durata del soggiorno all’estero e in Svizzera.</p>
<p><i>Art. 60</i></p>
<p><sup>1</sup> Gli impiegati in servizio all’estero possono ricevere un congedo pagato in particolare per le attività e gli eventi indicati nell’allegato 3.</p>
<p><sup>2</sup> Per matrimoni, malattie, infortuni e decessi conformemente all’articolo 40 capoverso 3 lettere a–e O-OPers<sup><a href="#fn-d6e54" id="fnbck-d6e54">2</a></sup> e per nascite conformemente all’articolo 60<i>b</i> OPers il congedo può essere prolungato per la durata del viaggio di quattro giorni al massimo.</p>
<p><sup>3</sup> Agli impiegati in servizio all’estero viene concesso, su richiesta, un congedo pagato per anno civile della durata seguente:</p>
<dl>
<dt>a. </dt>
<dd>nei luoghi d’impiego secondo l’articolo 23 capoverso 2:<dl>
<dt>1. </dt>
<dd>con condizioni di vita difficili: 5 giorni lavorativi,</dd>
<dt>2. </dt>
<dd>con condizioni di vita molto difficili: 10 giorni lavorativi;</dd>
</dl>
</dd>
<dt>b. </dt>
<dd>nei luoghi d’impiego che in occasione dell’indicizzazione di cui all’articolo 23 capoverso 1 ottengono al massimo 55 punti nel settore della sanità: 5 giorni lavorativi, purché non venga superata la durata del congedo per i luoghi d’impiego con condizioni di vita molto difficili.</dd>
</dl>
<p><sup>4</sup> Una richiesta secondo il capoverso 3 è ammessa solo se il saldo delle vacanze e del congedo di cui al capoverso 3 degli anni precedenti è nullo. La data di presentazione della richiesta non influisce sul numero dei giorni di congedo. </p>
<p><sup>5</sup> In caso di trasferimenti in luoghi d’impiego con altre condizioni di vita durante un anno civile, il congedo di cui al capoverso 3 è calcolato in modo proporzionale alla durata del soggiorno nei diversi luoghi d’impiego<i>.</i></p>
<p><sup>6</sup> Il congedo pagato di cui al capoverso 3 deve essere preso nell’anno civile in cui è stato concesso. Se ciò non è possibile a causa di impellenti motivi di servizio o a causa di malattia o infortunio, il congedo pagato deve essere preso l’anno successivo. Il congedo pagato viene a cadere senza risarcimento se non viene preso per altri motivi, ma al più tardi al termine dell’impiego all’estero. </p>
<div class="footnotes">
<p id="fn-d6e25"><sup><a href="#fnbck-d6e25">1</a></sup>  <a href="https://fedlex.data.admin.ch/eli/cc/2002/427" target="_blank">RS <b>172.220.111.343.3</b></a></p>
<p id="fn-d6e54"><sup><a href="#fnbck-d6e54">2</a></sup> <a href="https://fedlex.data.admin.ch/eli/cc/2001/485" target="_blank">RS <b>172.220.111.31</b></a></p>
</div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p>La presente ordinanza entra in vigore il 1° gennaio 2024.</p>
<p></p>
<div class="table"><table border="1">
			
			
			<tr>
				
				<td>
					
					<p>2 luglio 2023</p>
				</td>
				<td>
					
					<p>Dipartimento federale degli affari esteri:</p>
					<p>Ignazio Cassis</p>
				</td>
			</tr>
		</table></div>
</div></section></main>
</div></body>
</html>
