<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-134-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale <br>sull’assicurazione malattie</h1>
<h2 class="erlasskurztitel ">(LAMal)</h2>
<h1 class="erlasstitel botschafttitel ">(Eccezioni all’obbligo di esercitare l’attività per tre anni)</h1>
<p>Modifica del 17 marzo 2023</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il rapporto della Commissione della sicurezza sociale <br>e della sanità del Consiglio nazionale del 29 novembre 2022<sup><a href="#fn-d6e22" id="fnbck-d6e22">1</a></sup>;<br>visto il parere del Consiglio federale del 25 gennaio 2023<sup><a href="#fn-d6e35" id="fnbck-d6e35">2</a></sup>,</p>
<p>decreta:</p>
<div class="footnotes">
<p id="fn-d6e22"><sup><a href="#fnbck-d6e22">1</a></sup> <a href="https://fedlex.data.admin.ch/eli/fga/2022/3125" target="_blank">FF <b>2022</b> 3125</a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/fga/2023/343" target="_blank">FF <b>2023</b> 343</a></p>
</div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>La legge federale del 18 marzo 1994<sup><a href="#fn-d6e53" id="fnbck-d6e53">3</a></sup> sull’assicurazione malattie è modificata come segue: </p>
<p class=" man-font-style-italic ">Art. 37 cpv. 1<sup>bis</sup>, 2 e 3</p>
<p><sup>1bis</sup> I Cantoni possono esonerare fornitori di prestazioni di cui all’articolo 35 capoverso 2 lettera a in possesso di uno dei titoli federali di perfezionamento elencati di seguito o di un titolo di perfezionamento estero riconosciuto equivalente (art. 21 della legge del 23 giugno 2006 sulle professioni mediche) dall’obbligo di avere lavorato per almeno tre anni in un centro svizzero di perfezionamento riconosciuto se l’offerta sanitaria sul territorio cantonale è insufficiente nei settori interessati:</p>
<dl>
<dt>a. </dt>
<dd>medicina interna generale quale unico titolo di perfezionamento;</dd>
<dt>b. </dt>
<dd>medico generico quale unico titolo di perfezionamento;</dd>
<dt>c. </dt>
<dd>pediatria;</dd>
<dt>d. </dt>
<dd>psichiatria e psicoterapia infantile e dell’adolescenza.</dd>
</dl>
<p><sup>2</sup> Gli istituti di cui all’articolo 35 capoverso 2 lettera n sono autorizzati solo se i medici che vi esercitano la propria attività soddisfano le condizioni di cui ai capoversi 1 e 1<sup>bis</sup>.</p>
<p><sup>3</sup> I fornitori di prestazioni di cui ai capoversi 1, 1<sup>bis</sup> e 2 devono affiliarsi a una comunità o a una comunità di riferimento certificata ai sensi dell’articolo 11 lettera a della legge federale del 19 giugno 2015<sup><a href="#fn-d6e93" id="fnbck-d6e93">4</a></sup> sulla cartella informatizzata del paziente.</p>
<div class="footnotes">
<p id="fn-d6e53"><sup><a href="#fnbck-d6e53">3</a></sup> <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p>
<p id="fn-d6e93"><sup><a href="#fnbck-d6e93">4</a></sup> <a href="https://fedlex.data.admin.ch/eli/cc/2017/203" target="_blank">RS <b>816.1</b></a></p>
</div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p><sup>1</sup> La presente legge è dichiarata urgente (art. 165 cpv. 1 della Costituzione federale [Cost.]<sup><a href="#fn-d6e108" id="fnbck-d6e108">5</a></sup>). Sottostà a referendum facoltativo (art. 141 cpv. 1 lett. b Cost.).</p>
<p><sup>2</sup> Entra in vigore il 18 marzo 2023 con effetto sino al 31 dicembre 2027.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio nazionale, 17 marzo 2023</p>
					<p>Il presidente: Martin Candinas<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 17 marzo 2023</p>
					<p>La presidente: Brigitte Häberli-Koller<br>La segretaria: Martina Buol</p>
				</td>
			</tr>
		</table></div>
<div class="footnotes"><p id="fn-d6e108"><sup><a href="#fnbck-d6e108">5</a></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section></main>
</div></body>
</html>
