<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-337-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale<br>concernente la tassa per l’utilizzazione<br>delle strade nazionali</h1>
<h2 class="erlasskurztitel ">(Legge sul contrassegno stradale, LUSN)</h2>
<p>Modifica del 18 dicembre 2020</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 14 agosto 2019<sup><a href="#fn-d6e20" id="fnbck-d6e20">1</a></sup>,</p>
<p>decreta:</p>
<div class="footnotes"><p id="fn-d6e20"><sup><a href="#fnbck-d6e20">1</a></sup> <a href="https://fedlex.data.admin.ch/eli/fga/2019/2136" target="_blank">FF <b>2019</b> 4847</a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>La legge del 19 marzo 2010<sup><a href="#fn-d6e38" id="fnbck-d6e38">2</a></sup> sul contrassegno stradale è modificata come segue:</p>
<p class=" man-font-style-italic ">Sostituzione di un’espressione</p>
<p><i>In tutta la legge </i>«Amministrazione delle dogane»<i> è sostituito con </i>«AFD»<sup><a href="#fn-d6e55" id="fnbck-d6e55">3</a></sup><i>.</i></p>
<p><i>Art. 2</i> Campo d’applicazione</p>
<p>La tassa è riscossa per l’utilizzazione delle strade nazionali di prima e di seconda classe (strade nazionali I e II) menzionate nel decreto federale del 10 dicembre 2012<sup><a href="#fn-d6e72" id="fnbck-d6e72">4</a></sup> concernente la rete delle strade nazionali. </p>
<p><i>Art. 3</i> Oggetto della tassa</p>
<p><sup>1</sup> La tassa è dovuta per i veicoli a motore e i rimorchi immatricolati in Svizzera o all’estero con i quali vengono utilizzate le strade nazionali I e II. </p>
<p><sup>2</sup> La tassa non è dovuta per i veicoli assoggettati alla tassa sul traffico pesante secondo la legge del 19 dicembre 1997<sup><a href="#fn-d6e92" id="fnbck-d6e92">5</a></sup> sul traffico pesante.</p>
<p class=" man-font-style-italic ">Titolo prima dell’art. 6</p>
<div class="footnotes">
<p id="fn-d6e38"><sup><a href="#fnbck-d6e38">2</a></sup> <a href="https://fedlex.data.admin.ch/eli/cc/2011/577" target="_blank">RS <b>741.71</b></a></p>
<p id="fn-d6e55"><sup><a href="#fnbck-d6e55">3</a></sup> Ora: Ufficio federale della dogana e della sicurezza dei confini (UDSC). Vedi l’O del 12 giu. 2020 sull’adeguamento di leggi in seguito al cambiamento della designazione dell’Amministrazione federale delle dogane nel quadro del suo ulteriore sviluppo (<a href="https://fedlex.data.admin.ch/eli/oc/2020/498" target="_blank">RU <b>2020</b> 2743</a>).</p>
<p id="fn-d6e72"><sup><a href="#fnbck-d6e72">4</a></sup> <a href="https://fedlex.data.admin.ch/eli/fga/2017/2274" target="_blank">FF <b>2017</b> 6695</a></p>
<p id="fn-d6e92"><sup><a href="#fnbck-d6e92">5</a></sup> <a href="https://fedlex.data.admin.ch/eli/cc/2000/24" target="_blank">RS <b>641.81</b></a></p>
</div>
</div></section></main><div id="annex">
<h1>Sezione 3: Riscossione e pagamento della tassa</h1>
<p><i>Art. 6a</i> Forma del pagamento </p>
<p>La tassa è pagata:</p>
<dl>
<dt>a. </dt>
<dd>con l’acquisto di un contrassegno adesivo; o </dd>
<dt>b. </dt>
<dd>con la registrazione della targa di controllo nel sistema d’informazione dell’Amministrazione federale delle dogane (AFD) (contrassegno elettronico).</dd>
</dl>
<p class=" man-font-style-italic ">Art. 7, rubrica, nonché cpv. 1, 2 e 5</p>
<p>Contrassegno adesivo</p>
<p><sup>1</sup> <i>Abrogato</i></p>
<p><sup>2</sup> Il contrassegno adesivo deve essere incollato direttamente sul veicolo prima della prima utilizzazione di una strada nazionale I o II nel corso del periodo di tassazione.</p>
<p><sup>5</sup> Il Consiglio federale disciplina l’apposizione del contrassegno adesivo.</p>
<p><i>Art. 7a</i> Contrassegno elettronico</p>
<p><sup>1</sup> La targa di controllo deve essere registrata prima della prima utilizzazione di una strada nazionale I o II nel corso del periodo di tassazione. </p>
<p><sup>2</sup> La tassa è considerata pagata per ogni veicolo regolarmente autorizzato a circolare con la targa di controllo registrata.</p>
<p><i>Art. 7b</i> Verifica del diritto a utilizzare le strade nazionali I e II</p>
<p>Il sistema d’informazione consente a chiunque di verificare l’avvenuto pagamento della tassa, a condizione che la persona che registra la targa di controllo vi acconsenta al momento della registrazione. </p>
<p class=" man-font-style-italic ">Art. 8 cpv. 2</p>
<p><sup>2</sup> Il contrassegno adesivo e il contrassegno elettronico danno diritto a utilizzare le strade nazionali I e II dal 1° dicembre dell’anno precedente al 31 gennaio dell’anno seguente.</p>
<p><i>Art. 9</i> Rilascio del contrassegno adesivo </p>
<p>Il contrassegno adesivo è rilasciato dall’AFD. </p>
<p><i>Art. 9a</i> Riscossione della tassa </p>
<p><sup>1</sup> La riscossione della tassa mediante contrassegno adesivo compete:</p>
<dl>
<dt>a. </dt>
<dd>all’AFD, al confine; </dd>
<dt>b. </dt>
<dd>ai Cantoni, all’interno del Paese.</dd>
</dl>
<p><sup>2</sup> La riscossione della tassa mediante contrassegno elettronico compete all’AFD.</p>
<p class=" man-font-style-italic ">Art. 10 cpv. 1</p>
<p><sup>1</sup> Il prodotto netto della tassa è utilizzato secondo le disposizioni della legge federale del 22 marzo 1985<sup><a href="#fn-d6e179" id="fnbck-d6e179">6</a></sup> concernente l’utilizzazione dell’imposta sugli oli minerali a destinazione vincolata e di altri mezzi a destinazione vincolata per il traffico stradale e aereo.</p>
<p><i>Art. 11</i> Controlli</p>
<p><sup>1</sup> Ai fini della verifica del pagamento della tassa eseguono controlli:</p>
<dl>
<dt>a. </dt>
<dd>l’AFD, al confine e nell’area di confine ai sensi dell’articolo 3 capoverso 5 della legge del 18 marzo 2005<sup><a href="#fn-d6e200" id="fnbck-d6e200">7</a></sup> sulle dogane; </dd>
<dt>b. </dt>
<dd>i Cantoni, all’interno del Paese.</dd>
</dl>
<p><sup>2</sup> Se necessario ai fini della verifica del pagamento della tassa, l’AFD registra le targhe di controllo dei veicoli per i quali secondo l’articolo 4 la tassa non è dovuta.</p>
<p><sup>3</sup> L’AFD e i Cantoni possono utilizzare dispositivi mobili e impianti per effettuare controlli automatizzati e a campione.</p>
<p><sup>4</sup> Il Consiglio federale disciplina i requisiti per gli impianti di controllo automatizzati. </p>
<p class=" man-font-style-italic ">Titolo prima dell’art. 12a</p>
<h1>Sezione 5<i>a</i>: Protezione dei dati e assistenza amministrativa</h1>
<p><i>Art. 12a</i> Gestione di un sistema d’informazione</p>
<p>L’AFD gestisce un sistema d’informazione per l’adempimento dei seguenti compiti in relazione con il contrassegno elettronico: </p>
<dl>
<dt>a. </dt>
<dd>la riscossione della tassa; </dd>
<dt>b. </dt>
<dd>la verifica del pagamento della tassa;</dd>
<dt>c. </dt>
<dd>il perseguimento e il giudizio delle infrazioni.</dd>
</dl>
<p><i>Art. 12b</i> Contenuto del sistema d’informazione </p>
<p><sup>1</sup> L’AFD può trattare dati personali sempre che ciò sia necessario per l’esecuzione della presente legge. </p>
<p><sup>2</sup> Ai fini del perseguimento e del giudizio delle infrazioni può trattare i seguenti dati personali degni di particolare protezione:</p>
<dl>
<dt>a. </dt>
<dd>indicazioni sui controlli eseguiti;</dd>
<dt>b. </dt>
<dd>indicazioni relative a contravvenzioni secondo l’articolo 14.</dd>
</dl>
<p><sup>3</sup> Sempre che la presente legge non preveda altrimenti, il Consiglio federale disciplina:</p>
<dl>
<dt>a. </dt>
<dd>l’organizzazione e la gestione del sistema d’informazione;</dd>
<dt>b. </dt>
<dd>i dati da rilevare;</dd>
<dt>c. </dt>
<dd>l’autorizzazione al trattamento dei dati;</dd>
<dt>d. </dt>
<dd>l’acquisizione e la trasmissione dei dati;</dd>
<dt>e. </dt>
<dd>la durata di conservazione dei dati;</dd>
<dt>f. </dt>
<dd>la sicurezza dei dati.</dd>
</dl>
<p><i>Art. 12c</i> Acquisizione dei dati</p>
<p>Ai fini dell’adempimento dei loro compiti, gli organi incaricati della riscossione della tassa e della verifica del pagamento della stessa possono trattare i dati che riguardano detentori di veicoli e provengono da sistemi d’informazione di altre autorità della Confederazione e dei Cantoni, sempre che ciò sia previsto da altri disposti federali o cantonali. Essi utilizzano i dati esclusivamente per gli scopi previsti.</p>
<p><i>Art. 12d</i> Interfacce</p>
<p><sup>1</sup> Il sistema d’informazione dell’AFD può essere collegato con gli altri sistemi d’informazione dell’AFD per la riscossione di tasse sul traffico stradale e per la gestione dei dati di persone e clienti in maniera tale da consentire agli utenti che dispongono dei diritti d’accesso di verificare con un’unica interrogazione se una determinata persona od organizzazione è registrata in un sistema d’informazione.</p>
<p><sup>2</sup> Il collegamento del sistema d’informazione dell’AFD con altri sistemi d’informazione dell’Amministrazione federale ai quali l’AFD ha accesso è possibile soltanto nella misura in cui la legislazione relativa a tali altri sistemi lo preveda.</p>
<p><i>Art. 12e</i> Comunicazione di dati ad autorità e organizzazioni con compiti di diritto pubblico</p>
<p><sup>1</sup> L’AFD può rendere accessibili alle autorità cantonali di polizia e di perseguimento penale, mediante procedura di richiamo, i dati del sistema d’informazione, sempre che ciò sia necessario per l’esecuzione dei controlli nonché per il perseguimento e il giudizio delle infrazioni alla presente legge.</p>
<p><sup>2</sup> L’AFD può rendere accessibili alle organizzazioni con compiti di diritto pubblico della Confederazione, mediante procedura di richiamo, i dati del sistema d’informazione, sempre che ciò sia necessario per l’esecuzione dei controlli secondo la presente legge.</p>
<p><sup>3</sup> I dati comunicati sono utilizzati esclusivamente per gli scopi previsti. Essi non possono essere trasmessi senza il consenso dell’AFD.</p>
<p><i>Art. 12f</i> Archiviazione e distruzione dei dati</p>
<p><sup>1</sup> I dati rilevati sono conservati soltanto per il tempo necessario allo scopo per il quale sono stati rilevati. </p>
<p><sup>2</sup> I dati rilevati durante un controllo sono distrutti immediatamente, se dal controllo emerge che la targa di controllo è registrata nel sistema d’informazione dell’AFD.</p>
<p><i>Art. 12g</i> Assistenza amministrativa e obbligo di denuncia</p>
<p><sup>1</sup> Le autorità incaricate dell’esecuzione della presente legge collaborano nell’adempimento dei rispettivi compiti; si trasmettono le necessarie informazioni e si accordano, su richiesta, l’accesso reciproco ai documenti ufficiali.</p>
<p><sup>2</sup> Le autorità della Confederazione, dei Cantoni e dei Comuni trasmettono, su ri-chiesta, tutte le informazioni necessarie alle autorità incaricate dell’esecuzione della presente legge.</p>
<p><sup>3</sup> Gli organi amministrativi della Confederazione e dei Cantoni che nell’adempimento della loro attività di servizio constatano un’infrazione o ne vengono a conoscenza, sono tenuti a denunciarla all’autorità competente per il perseguimento penale.</p>
<p><sup>4</sup> L’assistenza in materia penale tra le autorità federali e cantonali si fonda sull’articolo 30 della legge federale del 22 marzo 1974<sup><a href="#fn-d6e334" id="fnbck-d6e334">8</a></sup> sul diritto penale amministrativo.</p>
<p class=" man-font-style-italic ">Titolo prima dell’art. 12h</p>
<h1>Sezione 6: Prescrizione del credito fiscale e tutela giurisdizionale</h1>
<p><i>Art. 12h</i>  Prescrizione del credito fiscale </p>
<p><sup>1</sup> Il credito fiscale si prescrive alla fine dell’anno successivo a quello in cui la tassa è divenuta esigibile.</p>
<p><sup>2</sup> La prescrizione è interrotta da qualsiasi atto d’esazione dell’autorità competente. Essa è sospesa fintanto che la persona assoggettata al pagamento della tassa non può essere escussa in Svizzera.</p>
<p><sup>3</sup> In ogni caso, il credito fiscale si prescrive cinque anni dopo che la tassa è divenuta esigibile.</p>
<p><sup>4</sup> Se il credito fiscale risulta da una contravvenzione secondo l’articolo 14, la prescrizione si fonda sull’articolo 17.</p>
<p class=" man-font-style-italic ">Titolo prima dell’art. 13</p>
<p class=" man-font-style-italic ">Abrogato</p>
<p class=" man-font-style-italic ">Art. 13, rubrica, nonché cpv. 1 e 1<sup>bis</sup></p>
<p>Tutela giurisdizionale</p>
<p><sup>1</sup> Le decisioni delle autorità cantonali di prima istanza possono essere impugnate entro 30 giorni mediante ricorso all’AFD.</p>
<p><sup>1bis</sup> Le decisioni di prima istanza dell’AFD possono essere impugnate entro 30 giorni mediante opposizione.</p>
<p class=" man-font-style-italic ">Art. 14 cpv. 1</p>
<p><sup>1</sup> Chiunque, intenzionalmente o per negligenza, utilizza senza aver pagato la tassa una strada nazionale I o II al volante di un veicolo per il quale la tassa è dovuta oppure utilizza il contrassegno adesivo in violazione delle prescrizioni di cui all’articolo 7 è punito con una multa di 200 franchi. </p>
<p class=" man-font-style-italic ">Art. 15 cpv. 1, primo periodo</p>
<p><sup>1</sup> L’AFD persegue e giudica le contravvenzioni che rientrano nella sua sfera di competenza (art. 11 cpv. 1 lett. a). …</p>
<p class=" man-font-style-italic ">Art. 16 cpv. 1</p>
<p><sup>1</sup> I Cantoni perseguono le contravvenzioni che rientrano nella loro sfera di competenza (art. 11 cpv. 1 lett. b).</p>
<p class=" man-font-style-italic ">Art. 18 cpv. 1, 3 e 4</p>
<p><sup>1</sup> Il Consiglio federale emana le disposizioni d’esecuzione.</p>
<p><sup>3</sup> Il Dipartimento federale delle finanze può delegare interamente o parzialmente a terzi, mediante contratto, il controllo.</p>
<p><sup>4</sup> L’AFD e i Cantoni possono delegare interamente o parzialmente a terzi, mediante contratto, la riscossione della tassa mediante contrassegno adesivo.</p>
<p><i>Art. 19a</i> Abolizione del contrassegno adesivo</p>
<p>Se la parte di contrassegni adesivi corrisponde a meno del dieci per cento di tutti i contrassegni adesivi ed elettronici venduti, il contrassegno adesivo è abolito.</p>
<section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p>La legge federale del 19 dicembre 1958<sup><a href="#fn-d6e414" id="fnbck-d6e414">9</a></sup> sulla circolazione stradale è modificata come segue:</p>
<p class=" man-font-style-italic ">Art. 89e lett. b e k</p>
<p>I servizi qui appresso possono accedere mediante procedura di richiamo ai seguenti dati:</p>
<dl>
<dt>b. </dt>
<dd>l’Amministrazione federale delle dogane<sup><a href="#fn-d6e433" id="fnbck-d6e433">10</a></sup>, per quanto attiene ai dati di cui necessita per il controllo dell’autorizzazione a condurre e dell’ammissione alla circolazione, per il controllo dello sdoganamento e dell’imposizione secondo la legge federale del 21 giugno 1996<sup><a href="#fn-d6e445" id="fnbck-d6e445">11</a></sup> sull’imposizione degli autoveicoli, per la riscossione della tassa sul traffico pesante e per la ricerca di veicoli;</dd>
<dt>k. </dt>
<dd>gli organi cui è stata delegata la verifica del pagamento della tassa per l’utilizzazione delle strade nazionali, per quanto attiene ai dati relativi a veicoli e detentori di cui necessitano a tal fine.</dd>
</dl>
<p class=" man-font-style-italic ">Art. 89g cpv. 6, secondo periodo</p>
<p><sup>6</sup> ... I dati necessari per la riscossione della tassa sul traffico pesante e della tassa per l’utilizzazione delle strade nazionali sono trasmessi automaticamente all’Amministrazione federale delle dogane.</p>
<div class="footnotes">
<p id="fn-d6e414"><sup><a href="#fnbck-d6e414">9</a></sup> <a href="https://fedlex.data.admin.ch/eli/cc/1959/679_705_685" target="_blank">RS <b>741.01</b></a></p>
<p id="fn-d6e433"><sup><a href="#fnbck-d6e433">10</a></sup> Ora: Ufficio federale della dogana e della sicurezza dei confini (UDSC). Vedi l’O del 12 giu. 2020 sull’adeguamento di leggi in seguito al cambiamento della designazione dell’Amministrazione federale delle dogane nel quadro del suo ulteriore sviluppo (<a href="https://fedlex.data.admin.ch/eli/oc/2020/498" target="_blank">RU <b>2020</b> 2743</a>).</p>
<p id="fn-d6e445"><sup><a href="#fnbck-d6e445">11</a></sup> <a href="https://fedlex.data.admin.ch/eli/cc/1996/3045_3045_3045" target="_blank">RS <b>641.51</b></a></p>
</div>
</div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p><sup>3</sup> Qualora sia adempiuta la condizione di cui all’articolo 19<i>a</i>, determina il momento dell’abolizione del contrassegno adesivo e mette in vigore a decorrere da tale data le modifiche di cui all’allegato.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio degli Stati, 18 dicembre 2020</p>
					<p>Il presidente: Alex Kuprecht<br>La segretaria: Martina Buol</p>
				</td>
				<td>
					
					<p>Consiglio nazionale, 18 dicembre 2020</p>
					<p>Il presidente: Andreas Aebi<br>Il segretario: Pierre-Hervé Freléchoz</p>
				</td>
			</tr>
		</table></div>
<p><i>Referendum ed entrata in vigore</i></p>
<p><sup>1</sup> Il termine di referendum per la presente legge è decorso infruttuosamente il 10 aprile 2021.<sup><a href="#fn-d6e509" id="fnbck-d6e509">12</a></sup></p>
<p><sup>2</sup> Fatto salvo il capoverso 3, la presente legge entra in vigore il 1° agosto 2023.</p>
<p><sup>3</sup> Entreranno in vigore in un secondo tempo:</p>
<dl>
<dt>a. </dt>
<dd>la modifica della legge federale sulla circolazione stradale (cifra II);</dd>
<dt>b. </dt>
<dd>conformemente alla sua cifra III capoverso 3, le modifiche all’allegato della legge sul contrassegno stradale.</dd>
</dl>
<p></p>
<div class="table"><table border="1">
			
			
			<tr>
				
				<td>
					
					
					<p>16 giugno 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset <br>Il cancelliere della Confederazione,Walter Thurnherr</p>
				</td>
			</tr>
		</table></div>
<div class="footnotes"><p id="fn-d6e509"><sup><a href="#fnbck-d6e509">12</a></sup>  <a href="https://fedlex.data.admin.ch/eli/fga/2020/2697" target="_blank">FF <b>2020</b> 8799</a></p></div>
</div></section><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">Allegato</a>
</h1>
<div class="collapseable">
<p>(cifra III cpv. 3)</p>
<p>La legge del 19 marzo 2010<sup><a href="#fn-d6e561" id="fnbck-d6e561">13</a></sup> sul contrassegno stradale è modificata come segue:</p>
<p><i>Art. 6a</i> Pagamento della tassa</p>
<p><sup>1</sup> La tassa deve essere pagata con la registrazione della targa di controllo nel sistema d’informazione dell’Amministrazione federale delle dogane (AFD)<sup><a href="#fn-d6e577" id="fnbck-d6e577">14</a></sup>.</p>
<p><sup>2</sup> Essa deve essere pagata prima della prima utilizzazione di una strada nazionale I o II nel corso del periodo di tassazione.</p>
<p><sup>3</sup> La tassa è considerata pagata per ogni veicolo che può regolarmente circolare con la targa di controllo registrata.</p>
<p class=" man-font-style-italic ">Art. 7 e 7a</p>
<p class=" man-font-style-italic ">Abrogati</p>
<p class=" man-font-style-italic ">Art. 8 cpv. 2</p>
<p><sup>2</sup> La registrazione della targa di controllo dà diritto a utilizzare le strade nazionali I e II dal 1° dicembre dell’anno precedente al 31 gennaio dell’anno seguente.</p>
<p><i>Art. 9</i></p>
<p class=" man-font-style-italic ">Abrogato</p>
<p><i>Art. 9a</i> Riscossione della tassa</p>
<p>L’AFD è competente per la riscossione della tassa.</p>
<p class=" man-font-style-italic ">Art. 12a, frase introduttiva</p>
<p>L’AFD gestisce un sistema d’informazione per l’adempimento dei seguenti compiti:</p>
<p class=" man-font-style-italic ">Art 13 cpv. 1</p>
<p class=" man-font-style-italic ">Abrogato</p>
<p class=" man-font-style-italic ">Art. 14 cpv. 1</p>
<p><sup>1</sup> Chiunque, intenzionalmente o per negligenza, utilizza senza aver pagato la tassa una strada nazionale I o II al volante di un veicolo per il quale la tassa è dovuta è punito con una multa di 200 franchi.</p>
<p class=" man-font-style-italic ">Art. 18 cpv. 4</p>
<p><i>Abrogato</i></p>
<p class=" man-font-style-italic ">Art. 19, primo periodo</p>
<p>L’AFD e i terzi incaricati ricevono un compenso per le loro prestazioni. ...</p>
<p><i>Art. 19a</i></p>
<p class=" man-font-style-italic ">Abrogato</p>
<div class="footnotes">
<p id="fn-d6e561"><sup><a href="#fnbck-d6e561">13</a></sup> <a href="https://fedlex.data.admin.ch/eli/cc/2011/577" target="_blank">RS <b>741.71</b></a></p>
<p id="fn-d6e577"><sup><a href="#fnbck-d6e577">14</a></sup> Ora: Ufficio federale della dogana e della sicurezza dei confini (UDSC). Vedi l’O del 12 giu. 2020 sull’adeguamento di leggi in seguito al cambiamento della designazione dell’Amministrazione federale delle dogane nel quadro del suo ulteriore sviluppo (<a href="https://fedlex.data.admin.ch/eli/oc/2020/498" target="_blank">RU <b>2020</b> 2743</a>).</p>
</div>
</div></section>
</div>
</div></body>
</html>
