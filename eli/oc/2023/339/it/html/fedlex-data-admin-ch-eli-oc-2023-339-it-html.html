<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-339-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza della SEFRI <br>sulla formazione professionale di base<br>Pittrice di scenari / Pittore di scenari<br>con attestato federale di capacità (AFC)</h1>
<p>Modifica del 7 giugno 2023</p>
</div>
<div id="preamble">
<p>La Segreteria di Stato per la formazione, la ricerca e l’innovazione (SEFRI)</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza della SEFRI del 20 settembre 2011<sup><a href="#fn-d6e25" id="fnbck-d6e25">1</a></sup> sulla formazione professionale di base Pittrice di scenari / Pittore di scenari con attestato federale di capacità (AFC) è modificata come segue:</p>
<p class=" man-font-style-italic ">Ingresso</p>
<p>visto l’articolo 19 della legge del 13 dicembre 2002<sup><a href="#fn-d6e39" id="fnbck-d6e39">2</a></sup> sulla formazione professionale;<br>visto l’articolo 12 dell’ordinanza del 19 novembre 2003<sup><a href="#fn-d6e51" id="fnbck-d6e51">3</a></sup> <br>sulla formazione professionale (OFPr);<br>visto l’articolo 4 capoverso 4 dell’ordinanza del 28 settembre 2007<sup><a href="#fn-d6e66" id="fnbck-d6e66">4</a></sup> <br>sulla protezione dei giovani lavoratori (OLL 5),</p>
<p class=" man-font-style-italic ">Titolo prima dell’art. 5</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/2011/810" target="_blank">RS <b>412.101.221.72</b></a></p>
<p id="fn-d6e39"><sup><a href="#fnbck-d6e39">2</a></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p>
<p id="fn-d6e51"><sup><a href="#fnbck-d6e51">3</a></sup> <a href="https://fedlex.data.admin.ch/eli/cc/2003/748" target="_blank">RS <b>412.101</b></a></p>
<p id="fn-d6e66"><sup><a href="#fnbck-d6e66">4</a></sup> <a href="https://fedlex.data.admin.ch/eli/cc/2007/692" target="_blank">RS <b>822.115</b></a></p>
</div>
</div></section></main><div id="annex">
<h1>Sezione 3: <br>Sicurezza sul lavoro, protezione della salute, protezione dell’ambiente e sviluppo sostenibile</h1>
<p><i>Art. 5</i></p>
<p><sup>1</sup> All’inizio e durante la formazione gli operatori forniscono e spiegano alle persone in formazione le prescrizioni e le raccomandazioni relative alla sicurezza sul lavoro, alla protezione della salute e alla protezione dell’ambiente, in particolare quelle relative alla comunicazione dei pericoli e della sicurezza in questi tre ambiti.</p>
<p><sup>2</sup> Dette prescrizioni e raccomandazioni sono fornite in tutti i luoghi di formazione e considerate nelle procedure di qualificazione.</p>
<p><sup>3</sup> Gli aspetti specifici della professione inerenti allo sviluppo sostenibile sono trasmessi in tutti i luoghi di formazione.</p>
<p><sup>4</sup> In deroga all’articolo 4 capoverso 1 OLL 5 e secondo le prescrizioni dell’articolo 4 capoverso 4 OLL 5 è ammesso l’impiego di persone in formazione in conformità con il loro stato di formazione per le attività elencate nell’allegato 2 del piano di formazione.</p>
<p><sup>5</sup> L’impiego di persone in formazione secondo il capoverso 4 presuppone che dette persone siano formate, istruite e sorvegliate in maniera adeguata al più elevato pericolo; tali precauzioni particolari sono fissate nell’allegato 2 del piano di formazione sotto forma di misure di accompagnamento riguardanti la sicurezza sul lavoro e la protezione della salute.</p>
<p class=" man-font-style-italic ">Art. 6 cpv. 3</p>
<p><sup>3</sup> I corsi interaziendali hanno una durata complessiva di 37 giornate di otto ore. Nell’ultimo semestre della formazione professionale di base non si svolgono corsi interaziendali.</p>
<p class=" man-font-style-italic ">Art. 8 cpv. 1</p>
<p><sup>1</sup> All’entrata in vigore della presente ordinanza è disponibile un piano di formazione<sup><sup><a href="#fn-d6e113" id="fnbck-d6e113">5</a></sup></sup> della competente organizzazione del mondo del lavoro.</p>
<p class=" man-font-style-italic ">Titolo prima dell’art. 10</p>
<h1>Sezione 6: <br>Requisiti professionali per i formatori e numero massimo di persone in formazione in azienda</h1>
<p><i>Art. 10</i><i> </i>Requisiti professionali richiesti ai formatori</p>
<p>Il formatore soddisfa i requisiti professionali se possiede una delle qualifiche seguenti:</p>
<dl>
<dt>a. </dt>
<dd>attestato federale di capacità della professione corrispondente e almeno 3 anni di esperienza professionale nel campo d’insegnamento;</dd>
<dt>b. </dt>
<dd>attestato federale di capacità di pittore di scenari qualificato e almeno 3 anni di esperienza professionale nel campo d’insegnamento;</dd>
<dt>c. </dt>
<dd>attestato federale di capacità di una professione affine con le necessarie conoscenze professionali nel campo di attività del pittore di scenari AFC e almeno 5 anni di esperienza professionale nel campo d’insegnamento;</dd>
<dt>d. </dt>
<dd>diploma di scuola universitaria in ambito pertinente e almeno 3 anni di esperienza professionale nel campo d’insegnamento.</dd>
</dl>
<p><i>Art. 11</i> Numero massimo di persone in formazione in azienda</p>
<p><sup>1</sup> Nelle aziende che impiegano un formatore al 100 per cento o due formatori ciascuno almeno al 60 per cento può svolgere il tirocinio una persona in formazione.</p>
<p><sup>2</sup> Per ogni altro specialista impiegato al 100 per cento o per ogni due specialisti in più impiegati ciascuno almeno al 60 per cento può svolgere il tirocinio una persona in formazione in più.</p>
<p><sup>3</sup> È considerato specialista il titolare di un attestato federale di capacità o di una qualifica equivalente nel campo della persona in formazione.</p>
<p><sup>4</sup> Nelle aziende che possono impiegare soltanto una persona in formazione una seconda persona può iniziare il tirocinio quando la prima inizia l’ultimo anno della formazione professionale di base.</p>
<p><sup>5</sup> In casi particolari l’autorità cantonale può autorizzare un numero maggiore di persone in formazione nelle aziende che da più anni svolgono la loro funzione di formazione con risultati particolarmente positivi.</p>
<p class=" man-font-style-italic ">Titolo prima dell’art. 12</p>
<h1>Sezione 7: <br>Documentazione dell’apprendimento, rapporto di formazione e documentazione delle prestazioni</h1>
<p><i>Art. 12</i><i> </i>Documentazione dell’apprendimento</p>
<p><sup>1</sup> Nel corso della formazione professionale pratica la persona in formazione tiene una documentazione dell’apprendimento in cui annota regolarmente i principali lavori eseguiti in relazione alle competenze operative da acquisire.</p>
<p><sup>2</sup> Almeno una volta al semestre il formatore controlla e firma la documentazione dell’apprendimento e la discute con la persona in formazione. </p>
<p><i>Art. 12a</i><i> </i>Rapporto di formazione</p>
<p><sup>1</sup> Alla fine di ogni semestre, il formatore rileva in un rapporto il livello raggiunto dalla persona in formazione. A tal fine si basa sulle prestazioni nella formazione professionale pratica e sui resoconti delle prestazioni nella scuola professionale e nei corsi interaziendali. Discute il rapporto con la persona in formazione. </p>
<p><sup>2</sup> Se necessario, il formatore e la persona in formazione concordano misure per il raggiungimento degli obiettivi di formazione e fissano apposite scadenze. Le decisioni prese e le misure concordate sono annotate per iscritto.</p>
<p><sup>3</sup> Dopo la scadenza prefissata il formatore verifica l’efficacia delle misure concordate e ne riporta l’esito nel successivo rapporto di formazione.</p>
<p><sup>4</sup> Se nonostante le misure concordate gli obiettivi non sono raggiunti o se è a rischio il buon esito della formazione, il formatore lo comunica per iscritto alle parti contraenti e all’autorità cantonale.</p>
<p class=" man-font-style-italic ">Art. 13 Rubrica</p>
<p class=" man-text-align-left ">Documentazione delle prestazioni nella formazione scolastica e formazione di base organizzata dalla scuola</p>
<p class=" man-font-style-italic ">Titolo prima dell’art. 21 </p>
<h1>Sezione 10:<br>Commissione svizzera per lo sviluppo professionale e la qualità della formazione dei pittori di scenari AFC</h1>
<p><i>Art. 21</i></p>
<p><sup>1</sup> La Commissione svizzera per lo sviluppo professionale e la qualità della formazione dei pittori di scenari AFC è composta da:</p>
<dl>
<dt>a. </dt>
<dd>3–5 rappresentanti della Federazione svizzera dei pittori di scenari;</dd>
<dt>b. </dt>
<dd>uno o due rappresentanti dei docenti di materie professionali; </dd>
<dt>c. </dt>
<dd>almeno un rappresentante della Confederazione e almeno uno dei Cantoni.</dd>
</dl>
<p><sup>2</sup> Per la composizione della Commissione vale inoltre quanto segue:</p>
<dl>
<dt>a. </dt>
<dd>si cerca di raggiungere una rappresentanza paritetica di entrambi i sessi;</dd>
<dt>b. </dt>
<dd>le regioni linguistiche sono equamente rappresentate.</dd>
</dl>
<p><sup>3</sup> La Commissione si autocostituisce.</p>
<p><sup>4</sup> Essa svolge in particolare i compiti seguenti:</p>
<dl>
<dt>a. </dt>
<dd>verifica almeno ogni cinque anni la presente ordinanza e il piano di formazione in relazione agli sviluppi economici, tecnologici, ecologici e didattici; nella verifica tiene conto di eventuali nuovi aspetti organizzativi della formazione professionale di base;</dd>
<dt>b. </dt>
<dd>se osserva sviluppi che richiedono una modifica della presente ordinanza, chiede alla competente organizzazione del mondo del lavoro di proporre alla SEFRI la corrispondente modifica;</dd>
<dt>c. </dt>
<dd>se osserva sviluppi che richiedono una modifica del piano di formazione, presenta alla competente organizzazione del mondo del lavoro una proposta di adeguamento del piano di formazione;</dd>
<dt>d. </dt>
<dd>esprime un parere riguardo agli strumenti volti a garantire e attuare la formazione professionale di base nonché a promuovere la qualità, in particolare sulle disposizioni esecutive per la procedura di qualificazione con esame finale.</dd>
</dl>
<p><i>Art. 23a</i> Disposizione transitoria relativa alla modifica del 7 giugno 2023</p>
<p>Per le persone che hanno iniziato la formazione di pittore di scenari AFC prima dell’entrata in vigore della modifica del 7 giugno 2023 si applicano le disposizioni relative ai corsi interaziendali secondo il diritto anteriore.</p>
<section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p>La presente ordinanza entra in vigore il 1° agosto 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>7 giugno 2023</p>
				</td>
				<td>
					
					<p>Segreteria di Stato per la formazione,<br>la ricerca e l’innovazione:</p>
					<p>Martina Hirayama<br>Segretaria di Stato</p>
				</td>
			</tr>
		</table></div>
<p></p>
</div></section>
</div>
</div></body>
</html>
