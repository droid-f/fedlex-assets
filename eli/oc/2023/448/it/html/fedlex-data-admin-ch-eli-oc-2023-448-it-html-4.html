<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-448-it-docx-1</title>
</head>
<body><div id="lawcontent">
<div id="preface">
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Protocollo<br>relativo all’Accordo tra la Confederazione Svizzera e <br>il Regno dell’Arabia Saudita concernente la promozione e la protezione reciproca degli investimenti, firmato il 1° aprile 2006</h1>
<p class="erlasssubtitel ">Concluso ed entrato in vigore il 2 agosto 2023</p>
</div>
<div id="preamble">
<p>Preambolo</p>
<?del-struct abstand4pt><p class="man-template-autor ">Il Consiglio federale svizzero<br>e<br>il Governo del Regno dell’Arabia Saudita («RAS») </p>
<p class="absatz ">in seguito denominati «Parti contraenti»,</p>
<p class="absatz ">consapevoli dell’importanza di modernizzare l’Accordo tra la Confederazione Svizzera e il Regno dell’Arabia Saudita concernente la promozione e la protezione reciproca degli investimenti firmato dalle Parti contraenti il 1° aprile 2006<sup><a href="#fn-d8e28" id="fnbck-d8e28">1</a></sup>, di seguito «Accordo», la cui denuncia anticipata con effetto all’8 agosto 2023 è stata notificata il 9 agosto 2022 dal RAS,</p>
<p class="absatz ">animati dal desiderio di proseguire la promozione e la protezione reciproca degli investimenti fino all’entrata in vigore di un nuovo accordo concernente la promozione e la protezione reciproca degli investimenti fra le Parti contraenti,</p>
<p class="man-template-verb ">hanno convenuto quanto segue:</p>
<div class="footnotes"><p id="fn-d8e28"><sup><a href="#fnbck-d8e28">1</a></sup><sup></sup> <a href="https://fedlex.data.admin.ch/eli/cc/2008/493" target="_blank">RS <b>0.975.214.9</b></a></p></div>
</div>
<main id="maintext"><p><b>Art. 1</b></p>
<p class="absatzkurs man-font-style-italic ">L’articolo 12 capoverso (2) Disposizioni finali dell’Accordo è modificato come segue:</p>
<p class="absatz ">«Il presente Accordo rimane in vigore fino all’8 agosto 2025 o fino all’entrata in vigore di un nuovo accordo concernente la promozione e la protezione reciproca degli investimenti fra le Parti contraenti, a seconda dell’evento che si verifica per primo.» </p>
<p><b>Art. 2</b></p>
<p class="absatz ">Le Parti contraenti si impegnano a concludere i negoziati e a firmare un nuovo accordo concernente la promozione e la protezione reciproca degli investimenti prima dell’8 agosto 2025.</p>
<p><b>Art. 3</b></p>
<p class="absatz ">Il presente protocollo entra in vigore alla data della firma delle due Parti contraenti.</p>
<p class="absatz ">Fatto a Riad, il 2 agosto 2023, corrispondente al 15/01/1445H, in due esemplari, ciascuno dei quali in lingua araba, francese e inglese, ogni testo facente parimenti fede. In caso di divergenze d’interpretazione prevale il testo inglese.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">Per il <br>Consiglio federale svizzero:</p>
					<p class="unterschriftenfi ">Yasmine Chatila Zwahlen</p>
				</td>
				<td>
					
					<p class="unterschriftenfi1 ">Per il <br>Governo del Regno dell’Arabia Saudita:</p>
					<p class="unterschriftenfi ">Ibrahim Youssef Almubarak</p>
				</td>
			</tr>
		</table></div></main>
</div></body>
</html>
