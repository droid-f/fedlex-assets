<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-144-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sulla promozione della produzione di elettricità generata a partire da energie rinnovabili</h1>
<h2 class="erlasskurztitel ">(Ordinanza sulla promozione dell’energia, OPEn)</h2>
<p>Modifica del 17 marzo 2023</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p>L’ordinanza del 1° novembre 2017<sup><a href="#fn-d6e23" id="fnbck-d6e23">1</a></sup> sulla promozione dell’energia è modificata come segue:</p>
<p class=" man-font-style-italic ">Inserire prima del titolo della sezione 2</p>
<p><i>Art. 38b</i><i> </i>Principio per la fissazione della rimunerazione unica per gli impianti secondo l’articolo 71<i>a</i> LEne</p>
<p>La rimunerazione unica per gli impianti di cui all’articolo 71<i>a</i> capoverso 2 LEne corrisponde ai costi scoperti, ma al massimo al 60 per cento dei costi d’investimento computabili.</p>
<p class=" man-font-style-italic ">Titolo dopo l’art. 46h</p>
<p class=" man-font-weight-bold ">Sezione 6: <br>Procedura di domanda per gli impianti di cui all’articolo 71<i>a</i> LEne</p>
<p class=" man-font-style-italic ">Inserire dopo il titolo della sezione 6</p>
<p><i>Art. 46i</i> Domanda</p>
<p><sup>1</sup> La domanda per l’ottenimento di una rimunerazione unica per gli impianti di cui all’articolo 71<i>a</i> LEne deve essere presentata all’UFE.</p>
<p><sup>2</sup> Può essere presentata soltanto quando il progetto dispone di un’autorizzazione edilizia passata in giudicato.</p>
<p><sup>3</sup> Deve contenere tutte le indicazioni e i documenti secondo l’allegato 2.1 numero 5.1 nonché un calcolo della redditività.</p>
<p><sup>4</sup> Il calcolo della redditività deve essere effettuato sulla base delle disposizioni per il calcolo dei costi scoperti secondo l’allegato 4.</p>
<p><i>Art. 46j</i><i> </i>Garanzia di principio</p>
<p>Se sussistono presumibilmente i requisiti per il diritto di cui all’articolo 71<i>a</i> capoverso 2 LEne e vi sono sufficienti risorse a disposizione, l’UFE garantisce la rimunerazione unica con una decisione di principio e:</p>
<dl>
<dt>a. </dt>
<dd>calcola il presumibile ammontare della rimunerazione unica al momento in cui è data la garanzia di principio pari ai costi scoperti attesi; </dd>
<dt>b. </dt>
<dd>stabilisce l’importo massimo, che non deve superare la rimunerazione unica pari al 60 per cento dei costi d’investimento presumibilmente computabili;</dd>
<dt>c. </dt>
<dd>stabilisce, sulla base delle lettere a e b, il piano di pagamento di cui all’articolo 46<i>q.</i>
</dd>
</dl>
<p><i>Art. 46k</i> Immissione parziale di elettricità e termine di messa in esercizio</p>
<p><sup>1</sup> Entro il 31 dicembre 2025 l’impianto deve immettere in rete almeno il dieci per cento della produzione attesa dell’intero impianto previsto o 10 GWh di energia elettrica all’anno.</p>
<p><sup>2</sup> La messa in esercizio completa deve avvenire entro il 31 dicembre 2030.</p>
<p><sup>3 </sup>Se entro il 31 dicembre 2030 può essere messa in esercizio solo una parte dell’impianto originariamente previsto, la rimunerazione unica viene calcolata e concessa in proporzione alla parte messa in esercizio fino a quel momento, nella misura in cui tale parte soddisfa i requisiti di cui all’articolo 71<i>a</i> capoverso 2 LEne.</p>
<p><i>Art. 46l</i> Notifica di messa in esercizio</p>
<p><sup>1</sup> Dopo la messa in esercizio occorre presentare all’UFE una notifica di messa in esercizio.</p>
<p><sup>2</sup> Se entro il 31 dicembre 2030 è stata messa in esercizio solo una parte dell’impianto originariamente previsto, la notifica di messa in esercizio deve essere presentata per tale parte.</p>
<p><sup>3</sup> La notifica di messa in esercizio deve contenere le indicazioni e i documenti di cui all’allegato 2.1 numero 5.2.</p>
<p><i>Art. 46m</i> Notifica di conclusione dei lavori</p>
<p><sup>1</sup> Al più tardi un anno dopo la messa in esercizio occorre presentare all’UFE una notifica di conclusione dei lavori.</p>
<p><sup>2</sup> La notifica deve contenere le indicazioni e i documenti seguenti:</p>
<dl>
<dt>a. </dt>
<dd>un conteggio dettagliato dei costi di costruzione;</dd>
<dt>b. </dt>
<dd>un elenco dei costi d’investimento computabili e non computabili.</dd>
</dl>
<p><sup>3</sup> Se entro il 31 dicembre 2030 è stata messa in esercizio solo una parte dell’impianto originariamente previsto, entro il 31 dicembre 2031 deve essere presentata la notifica di conclusione dei lavori per tale parte dell’impianto.</p>
<p><i>Art. 46n</i> Proroga del termine per la presentazione della notifica di conclusione dei lavori</p>
<p>Su richiesta del richiedente, l’UFE può prorogare il termine per la presentazione della notifica di conclusione dei lavori, se:</p>
<dl>
<dt>a. </dt>
<dd>il termine non può essere rispettato per ragioni non imputabili al richiedente; e</dd>
<dt>b. </dt>
<dd>la richiesta viene presentata prima della scadenza del termine.</dd>
</dl>
<p><i>Art. 46o</i> Notifica della produzione netta e della produzione invernale</p>
<p><sup>1</sup> Dopo il terzo anno completo di esercizio occorre notificare all’UFE la produzione netta annua dell’impianto dalla messa in esercizio completa, nonché la produzione di elettricità nel semestre invernale (1° ottobre - 31 marzo) per kW di potenza installata.</p>
<p><sup>2</sup> I dati relativi alla produzione netta indicano separatamente il consumo proprio e la produzione eccedente.</p>
<p><sup>2</sup> Se entro il 31 dicembre 2030 è stata messa in esercizio solo una parte dell’impianto originariamente previsto, i dati da notificare si devono riferire solo a tale parte dell’impianto.</p>
<p><i>Art. 46p</i> Determinazione definitiva della rimunerazione unica</p>
<p><sup>1</sup> Se i requisiti per il diritto di cui all’articolo 71<i>a</i> capoverso 2 LEne sussistono ancora al momento della notifica della produzione netta, l’UFE fissa definitivamente la rimunerazione unica sull’importo più basso dei seguenti valori:</p>
<dl>
<dt>a. </dt>
<dd>ammontare dei costi scoperti definitivi (cpv. 2);</dd>
<dt>b. </dt>
<dd>60 per cento dei costi d’investimento presumibilmente computabili (art. 46<i>j</i> lett. b); o </dd>
<dt>c. </dt>
<dd>60 per cento dei costi d’investimento computabili definitivi.</dd>
</dl>
<p><sup>2</sup> I costi scoperti definitivi vengono calcolati sulla base dei costi d’investimento computabili definitivi e della produzione netta media annua notificata, sulla base del tasso d’interesse calcolatorio e dello scenario dei prezzi che vigevano al momento in cui è stata data la garanzia di principio.</p>
<p><i>Art. 46q</i> Versamento scaglionato della rimunerazione unica</p>
<p><sup>1</sup> La rimunerazione unica di cui all’articolo 71<i>a</i> capoverso 4 LEne può essere versata in più tranche.</p>
<p><sup>2</sup> L’UFE stabilisce nel singolo caso la data per il versamento delle singole tranche e l’ammontare dei contributi da versare per tranche nella garanzia di principio di cui all’articolo 46<i>j</i> (piano di pagamento).</p>
<p><sup>3</sup> L’ultima tranche può essere versata soltanto dopo la determinazione definitiva della rimunerazione unica. Fino a quel momento può essere versato al massimo l’80 per cento dell’ammontare previsto della rimunerazione unica calcolato nella garanzia di principio di cui all’articolo 46<i>j</i>.</p>
<p class=" man-font-style-italic ">Titolo dopo l’art. 46q</p>
<p class=" man-font-weight-bold ">Sezione 7: Criteri di calcolo</p>
<p class=" man-font-style-italic ">Inserire dopo il titolo della sezione 7</p>
<p><i>Art. 46r</i> Costi d’investimento computabili</p>
<p>Sono computabili i costi d’investimento di cui all’articolo 61 capoversi 1–3.</p>
<p><i>Art. 46s</i> Costi non computabili</p>
<p>Non sono computabili in particolare i costi:</p>
<dl>
<dt>a. </dt>
<dd>per l’acquisizione di proprietà fondiarie;</dd>
<dt>b. </dt>
<dd>per procedure e rappresentanza legale in relazione a opposizioni e ricorsi.</dd>
</dl>
<p><i>Art. 46t</i> Calcolo dei costi scoperti</p>
<p><sup>1</sup> I costi scoperti si calcolano secondo l’allegato 4.</p>
<p><sup>2</sup> L’UFE mette a disposizione le basi e i formulari necessari per il calcolo dei costi scoperti.</p>
<p class=" man-font-style-italic ">Art. 98 cpv. 7</p>
<p><sup>7</sup> Riguardo alle rimunerazioni uniche per impianti di cui all’articolo 71<i>a</i> LEne, l’UFE pubblica, per ciascun impianto:</p>
<dl>
<dt>a. </dt>
<dd>il nome o la ditta del gestore e l’ubicazione dell’impianto;</dd>
<dt>b. </dt>
<dd>la potenza dell’impianto;</dd>
<dt>c. </dt>
<dd>la data di messa in esercizio;</dd>
<dt>d. </dt>
<dd>la produzione di elettricità annua e del semestre invernale prevista al momento della presentazione della domanda;</dd>
<dt>e. </dt>
<dd>la produzione media di elettricità annua e del semestre invernale effettivamente misurata al momento della determinazione definitiva della rimunerazione unica;</dd>
<dt>f. </dt>
<dd>l’ammontare definitivo della rimunerazione unica;</dd>
<dt>g. </dt>
<dd>la quota di promozione rispetto ai costi d’investimento computabili.</dd>
</dl>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2017/766" target="_blank">RS <b>730.03</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable"><p>Gli allegati 2.1 e 4 sono modificati secondo la versione qui annessa.</p></div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III</a>
</h1>
<div class="collapseable">
<p>L’ordinanza del 14 marzo 2008<sup><a href="#fn-d6e277" id="fnbck-d6e277">2</a></sup> sull’approvvigionamento elettrico è modificata come segue:</p>
<p><i>Art. 22 cpv. 4 e 5</i></p>
<p><sup>4</sup> Le rimunerazioni per i necessari potenziamenti della rete di cui al capoverso 3 e all’articolo 71<i>a</i> capoverso 4 LEne necessitano dell’approvazione della ElCom.</p>
<p><sup>5</sup> La società nazionale di rete retribuisce al gestore di rete, sulla base dell’approvazione della ElCom, i costi per i necessari potenziamenti della rete di cui al capoverso 3 e all’articolo 71<i>a</i> capoverso 4 LEne.</p>
<div class="footnotes"><p id="fn-d6e277"><sup><a href="#fnbck-d6e277">2</a></sup>  <a href="https://fedlex.data.admin.ch/eli/cc/2008/226" target="_blank">RS <b>734.71</b></a></p></div>
</div></section><section id="lvl_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_IV">IV</a>
</h1>
<div class="collapseable">
<p>La presente ordinanza entra in vigore il 1° aprile 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>17 marzo 2023</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Alain Berset<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main><div id="annex">
<section id="annex_2_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2_1">Allegato 2.1</a>
</h1>
<div class="collapseable">
<p>(art. 7, 38, 41–43, 45 e 46<i>d</i>)</p>
<section id="annex_2_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2_1/lvl_u1">Rimunerazione unica per gli impianti fotovoltaici</a>
</h2>
<div class="collapseable">
<p class=" man-font-style-italic ">Rimando tra parentesi sotto l’indicazione «Allegato 2.1»</p>
<p> (art. 7, 38, 41–43, 45, 46<i>d,</i> 46<i>i</i> e 46<i>l</i>)</p>
<p class=" man-font-style-italic ">N. 5</p>
<section id="annex_2_1/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2_1/lvl_u1/lvl_5">5 Domanda e notifica di messa in esercizio per gli impianti di cui all’articolo 71<i>a</i> LEne</a>
</h3>
<div class="collapseable"> <dl>
<dt>5.1 </dt>
<dd>La domanda per gli impianti di cui all’articolo 71<i>a</i> LEne deve contenere almeno le indicazioni e i documenti seguenti:<dl>
<dt>a. </dt>
<dd>indicazioni relative all’impianto, in particolare il nome dell’avente diritto e l’ubicazione dell’impianto;</dd>
<dt>b. </dt>
<dd>una descrizione del progetto che illustra che tutti i requisiti per il versamento di una rimunerazione unica sono soddisfatti;</dd>
<dt>c. </dt>
<dd>l’autorizzazione edilizia passata in giudicato;</dd>
<dt>d. </dt>
<dd>un elenco dettagliato dei costi d’investimento suddivisi in costi computabili e non computabili;</dd>
<dt>e. </dt>
<dd>un calcolo dei costi scoperti;</dd>
<dt>f. </dt>
<dd>un estratto dal registro fondiario o un documento equivalente che consenta di identificare in modo chiaro il fondo e i proprietari fondiari;</dd>
<dt>g. </dt>
<dd>la potenza dell’impianto prevista;</dd>
<dt>h. </dt>
<dd>la data di messa in esercizio prevista;</dd>
<dt>i. </dt>
<dd>la produzione annua di elettricità prevista, calcolata secondo le disposizioni dell’UFE;</dd>
<dt>j. </dt>
<dd>la produzione di energia elettrica prevista nel semestre invernale (1° ottobre–31 marzo) per kW di potenza installata, calcolata secondo le disposizioni dell’UFE;</dd>
<dt>k. </dt>
<dd>il contenuto previsto dell’assistenza scientifica;</dd>
<dt>l. </dt>
<dd>la categoria del produttore.</dd>
</dl>
</dd>
<dt>5.2 </dt>
<dd>Notifica di messa in esercizio</dd>
<dt></dt>
<dd>La notifica di messa in esercizio deve contenere almeno le indicazioni e i documenti seguenti:<dl>
<dt>a. </dt>
<dd>la data di messa in esercizio;</dd>
<dt>b. </dt>
<dd>il verbale di collaudo con descrizione dettagliata o un rapporto di sicurezza di cui all’articolo 37 OIBT inclusi verbali di misurazione e di verifica;</dd>
<dt>c. </dt>
<dd>eventuali modifiche rispetto alle indicazioni fornite nella domanda;</dd>
<dt>d. </dt>
<dd>la certificazione dei dati dell’impianto secondo l’articolo 2 capoverso 2 OGOE.</dd>
</dl>
</dd>
</dl>
<p class=" man-font-style-italic ">N. 6</p>
</div></section><section id="annex_2_1/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2_1/lvl_u1/lvl_6">6 Tabella del periodo di utilizzazione per gli impianti secondo l’articolo 71<i>a</i> LEne</a>
</h3>
<div class="collapseable"> <p>Per gli impianti di cui all’articolo 71<i>a</i> LEne, il calcolo dei costi scoperti si basa sul seguente periodo di utilizzazione dei singoli elementi costituenti dell’impianto:</p>
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p>Elemento costituente dell’impianto</p>
				</th>
				<th class=" man-text-align-left ">
					
					<p>anni</p>
				</th>
			</tr>
			<tr>
				
				<td>
					
					<p>Fondazioni e ancoraggi</p>
				</td>
				<td>
					
					<p>80</p>
				</td>
			</tr>
			<tr>
				
				<td>
					
					<p>Struttura metallica in acciaio, sistemi di montaggio, sottostruttura</p>
				</td>
				<td>
					
					<p>50</p>
				</td>
			</tr>
			<tr>
				
				<td>
					
					<p>Moduli fotovoltaici</p>
				</td>
				<td>
					
					<p>30</p>
				</td>
			</tr>
			<tr>
				
				<td>
					
					<p>Convertitori</p>
				</td>
				<td>
					
					<p>15</p>
				</td>
			</tr>
			<tr>
				
				<td>
					
					<p>Generatori, trasformatori</p>
				</td>
				<td>
					
					<p>40</p>
				</td>
			</tr>
			<tr>
				
				<td>
					
					<p>Sistema di controllo per centrali </p>
				</td>
				<td>
					
					<p>15</p>
				</td>
			</tr>
			<tr>
				
				<td>
					
					<p>Installazioni elettriche</p>
				</td>
				<td>
					
					<p>30</p>
				</td>
			</tr>
			<tr>
				
				<td>
					
					<p>Equipaggiamento ad alta tensione, impianti di distribuzione</p>
				</td>
				<td>
					
					<p>30</p>
				</td>
			</tr>
			<tr>
				
				<td>
					
					<p>Condotte ad alta e media tensione</p>
				</td>
				<td>
					
					<p>50</p>
				</td>
			</tr>
			<tr>
				
				<td>
					
					<p>Costruzioni per vie di trasporto e assetto (strade, ponti, muri di sostegno, ecc.)</p>
				</td>
				<td>
					
					<p>60</p>
				</td>
			</tr>
			<tr>
				
				<td>
					
					<p>Stabili d’esercizio</p>
				</td>
				<td>
					
					<p>40</p>
				</td>
			</tr>
		</table></div>
</div></section>
</div></section>
</div></section><section id="annex_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_4">Allegato 4</a>
</h1>
<div class="collapseable">
<p>(art. 63, 83, 87<i>m</i>, 87<i>z</i><sup>ter</sup>)</p>
<section id="annex_4/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_4/lvl_u1">Calcolo dei costi scoperti</a>
</h2>
<div class="collapseable">
<p class=" man-font-style-italic ">Rimando tra parentesi sotto l’indicazione «Allegato 4»</p>
<p> (art. 46<i>t</i>, 63, 83, 87<i>m</i>, 87<i>z</i><sup>ter</sup>)</p>
<p class=" man-font-style-italic ">N. 3</p>
<section id="annex_4/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_4/lvl_u1/lvl_3">3 Calcolo nel caso degli impianti fotovoltaici di cui all’articolo 71<i>a</i>  LEne</a>
</h3>
<div class="collapseable">  <dl>
<dt>3.1 </dt>
<dd>Nel caso degli impianti di cui all’articolo 71<i>a</i> LEne i deflussi di denaro computabili si compongono:<dl>
<dt>a. </dt>
<dd>dei costi d’investimento computabili;</dd>
<dt>b. </dt>
<dd>dei costi per l’esercizio dell’impianto e la manutenzione nonché altri costi d’esercizio (al massimo l’1 per cento all’anno dei costi d’investimento computabili);</dd>
<dt>c. </dt>
<dd>degli investimenti di sostituzione;</dd>
<dt>d. </dt>
<dd>di al massimo l’1 per cento dei costi d’investimento computabili, ma per un massimo di 200 000 franchi, per un’assistenza scientifica, i cui risultati siano pubblicati in forma liberamente accessibile;</dd>
<dt>e. </dt>
<dd>degli accantonamenti per lo smantellamento per un massimo del 15 per cento dei costi di investimento computabili.</dd>
</dl>
</dd>
<dt>3.2 </dt>
<dd>Sono considerati afflussi di denaro da computare tutti gli afflussi di denaro che possono essere generati come risultato dell’investimento nonché i risparmi dovuti al consumo proprio. Per il calcolo degli afflussi di denaro, il degrado dei moduli fotovoltaici viene preso in considerazione con un fattore dello 0,5 per cento annuo.</dd>
<dt>3.3 </dt>
<dd>I deflussi di denaro computabili e gli afflussi da computare devono essere presi in considerazione fino alla fine del periodo di utilizzazione dei moduli fotovoltaici messi in esercizio per ultimi.</dd>
<dt>3.4 </dt>
<dd>Gli investimenti sono ammortizzati in chiave lineare per i periodi di utilizzazione e gli eventuali valori residui alla fine del periodo di utilizzazione dei moduli fotovoltaici messi in esercizio per ultimi sono considerati come afflussi di denaro.</dd>
</dl>
</div></section>
</div></section>
</div></section>
</div>
</div></body>
</html>
