<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-411-it-docx</title>
</head>
<body><div id="lawcontent">
<div id="preface">
<p class=" man-font-style-italic ">Testo originale</p>
<h1 class="erlasstitel botschafttitel ">Protocollo<br>che modifica la Convenzione tra la Confederazione Svizzera e la Repubblica Italiana per evitare le doppie imposizioni e per regolare talune altre questioni in materia di imposte sul reddito e sul patrimonio, con Protocollo aggiuntivo, conclusa a Roma il 9 marzo 1976, così come modificata dal Protocollo del 28 aprile 1978 e dal Protocollo del 23 febbraio 2015</h1>
<p>Concluso il 23 dicembre 2020<br>Approvato dall’Assemblea federale il 18 marzo 2022<sup><a href="#fn-d6e15" id="fnbck-d6e15">1</a></sup><br>Entrato in vigore mediante scambio di note il 17 luglio 2023</p>
<div class="footnotes"><p id="fn-d6e15"><sup><a href="#fnbck-d6e15">1</a></sup> <i>RU <b>2023</b> 409</i></p></div>
</div>
<div id="preamble">
<p>Il Consiglio federale svizzero<br>ed <br>il Governo della Repubblica Italiana</p>
<p>animati dal desiderio di concludere un Protocollo che modifica la Convenzione del 9 marzo 1976<sup><a href="#fn-d6e36" id="fnbck-d6e36">2</a></sup> per evitare le doppie imposizioni e per regolare talune altre questioni in materia di imposte sul reddito e sul patrimonio (di seguito «la Convenzione»), con il suo Protocollo aggiuntivo (di seguito «il Protocollo aggiuntivo»), così come modificata dal Protocollo del 28 aprile 1978 e dal Protocollo del 23 febbraio 2015, </p>
<p>visto l’Accordo tra la Confederazione Svizzera e la Repubblica Italiana, con Protocollo aggiuntivo, relativo all’imposizione dei lavoratori frontalieri, firmato a Roma, il 23 dicembre 2020<sup><a href="#fn-d6e48" id="fnbck-d6e48">3</a></sup>, che sostituisce l’Accordo tra la Svizzera e l’Italia relativo all’imposizione dei lavoratori frontalieri ed alla compensazione finanziaria a favore dei comuni italiani di frontiera, fatto il 3 ottobre 1974<sup><a href="#fn-d6e58" id="fnbck-d6e58">4</a></sup>, </p>
<p>hanno convenuto quanto segue:</p>
<div class="footnotes">
<p id="fn-d6e36"><sup><a href="#fnbck-d6e36">2</a></sup> <a href="https://fedlex.data.admin.ch/eli/cc/1979/461_461_461" target="_blank">RS <b>0.672.945.41</b></a></p>
<p id="fn-d6e48"><sup><a href="#fnbck-d6e48">3</a></sup> <a href="https://fedlex.data.admin.ch/eli/cc/1979/457_457_457" target="_blank">RS <b>0.642.045.43</b></a></p>
<p id="fn-d6e58"><sup><a href="#fnbck-d6e58">4</a></sup> <a href="https://fedlex.data.admin.ch/eli/oc/1979/457_457_457" target="_blank">RU <b>1979</b> 457</a></p>
</div>
</div>
<main id="maintext"><p><b>Art. I</b></p>
<p>L’articolo 15 paragrafo 4 della Convenzione è abrogato e sostituito dalla disposizione seguente: </p>
<p>«4.  Il regime fiscale applicabile ai salari, agli stipendi ed alle altre remunerazioni analoghe ricevuti in corrispettivo di un’attività dipendente dai lavoratori frontalieri è regolato dall’Accordo tra la Confederazione Svizzera e la Repubblica Italiana, con Protocollo aggiuntivo, relativo all’imposizione dei lavoratori frontalieri, firmato a Roma, il 23 dicembre 2020, che costituisce parte integrante della presente Convenzione.»</p>
<p><b>Art. II</b></p>
<p>1.  Il presente Protocollo entrerà in vigore alla data di ricezione dell’ultima delle notifiche con le quali i due Stati si comunicheranno l’avvenuto espletamento delle procedure interne necessarie previste da ciascun ordinamento per l’entrata in vigore:</p>
<dl>
<dt>– </dt>
<dd>del presente Protocollo, e</dd>
<dt>– </dt>
<dd>dell’Accordo tra la Confederazione Svizzera e la Repubblica Italiana, con Protocollo aggiuntivo, relativo all’imposizione dei lavoratori frontalieri, firmato a Roma, il 23 dicembre 2020.</dd>
</dl>
<p>2.  Il presente Protocollo si applica dal primo giorno di gennaio dell’anno civile successivo a quello dell’entrata in vigore dell’Accordo.</p>
<section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i sottoscritti, debitamente autorizzati dai propri rispettivi Governi, hanno firmato il presente Protocollo di modifica.</p>
<p>Fatto a Roma, il 23 dicembre 2020, in due esemplari in lingua italiana.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Per il <br>Consiglio federale svizzero:</p>
					<p>Daniela Stoffel Delprete</p>
				</td>
				<td>
					
					<p>Per il <br>Governo della Repubblica Italiana:</p>
					<p>Antonio Misiani</p>
				</td>
			</tr>
		</table></div>
<?del-struct abstand4pt>
</div></section></main>
</div></body>
</html>
