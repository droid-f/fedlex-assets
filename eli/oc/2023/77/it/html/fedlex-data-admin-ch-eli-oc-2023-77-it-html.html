<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2023-77-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Regolamento d’esecuzione<br>del Trattato di Budapest sul riconoscimento<br>internazionale del deposito dei microrganismi<br>ai fini della procedura in materia di brevetti</h1>
<p>RS <b>0.232.145.11</b>; RU <b>1981</b> 1275</p>
</div>
<div id="preamble"></div>
<div id="annex">
<h1>Modifiche del 22 luglio 2022</h1>
<p>Entrate in vigore per la Svizzera il 1° gennaio 2023</p>
<p>In occasione della sua trentanovesima sessione (18<sup>a</sup> sessione straordinaria), l’Assemblea dell’Unione per il riconoscimento internazionale del deposito di microrganismi ai fini della procedura in materia di brevetti (Unione di Budapest) ha adottato le modifiche seguenti:</p>
<p class=" man-font-style-italic ">Traduzione</p>
<p>«<b>Regola 11</b> Consegna di campioni</p>
<dl>
<dt>11.4 </dt>
<dd><i>Regole comuni</i></dd>
</dl>
<p>a)  Qualsiasi richiesta, dichiarazione, certificazione o comunicazione di cui alle regole 11.1, 11.2 e 11.3:</p>
<dl>
<dt>i) </dt>
<dd>è redatta in francese, in inglese, in arabo, in cinese, in spagnolo o in russo se è indirizzata ad un’autorità internazionale di deposito la cui lingua ufficiale è o le cui lingue ufficiali comprendono rispettivamente il francese, l’inglese, l’arabo, il cinese, lo spagnolo o il russo; tuttavia, quando essa deve essere redatta in arabo, in cinese, in spagnolo o in russo, essa può essere presentata in francese o in inglese invece di esserlo in arabo, in cinese, in spagnolo o in russo e, se essa è presentata in tal modo, l’Ufficio internazionale prepara a breve scadenza e gratuitamente, a domanda della parte interessata di cui alle regole anzidette o dell’autorità internazionale di deposito, una traduzione certificata conforme in arabo, in cinese, in spagnolo o in russo;</dd>
<dt>ii) </dt>
<dd>è redatta, in tutti gli altri casi, in francese o in inglese; tuttavia, essa può essere redatta nella lingua ufficiale o in una delle lingue ufficiali dell’autorità internazionale di deposito invece di esserlo in francese o in inglese.</dd>
</dl>
<p>b)  Nonostante il paragrafo a), qualora la richiesta di cui alla regola 11.1 sia fatta da un ufficio di proprietà industriale la cui lingua ufficiale è l’arabo, il cinese, lo spagnolo o il russo, tale richiesta può essere redatta rispettivamente in arabo, in cinese, in spagnolo o in russo e l’Ufficio internazionale prepara a breve scadenza e gratuitamente, a domanda di questo ufficio o dell’autorità internazionale di deposito che ha ricevuto detta richiesta, una traduzione certificata conforme in francese o in inglese.</p>
<p>c) − h)  [Nessuna modifica]»</p>
</div>
</div></body>
</html>
