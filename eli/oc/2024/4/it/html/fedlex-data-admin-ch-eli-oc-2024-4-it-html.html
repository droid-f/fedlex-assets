<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Convenzione <br>relativa ai trasporti internazionali ferroviari nel tenore del Protocollo di modifica del 3 giugno 1999</h1>
<h2 class="erlasskurztitel ">(COTIF)</h2>
<p class="absatz ">RS <b>0.742.403.12</b>; RU <b>2006</b> 3101</p>
</div>
<div id="preamble"></div>
<div id="annex">
<h1>Modifica dell’Appendice G</h1>
<p class="absatz ">Il 28 ottobre 2022 la Commissione di revisione ha adottato con procedura scritta le seguenti modifiche dell’articolo 3<i>a</i> paragrafo 5 e dell’articolo 15 paragrafo 2 delle Regole uniformi ATMF (Appendice G alla Convenzione). </p>
<p class="absatz ">Per la Svizzera le modifiche sono entrate in vigore il 1° novembre 2023.</p>
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Appendice G alla Convenzione</a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Regole uniformi <br>concernenti l’ammissione tecnica di materiale ferroviario utilizzato in traffico internazionale</a>
</h2>
<div class="collapseable"><section id="lvl_u1/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_u1">(ATMF – Appendice G alla Convenzione)</a>
</h3>
<div class="collapseable">
<p><b>Art. 3</b><i>a</i><b> </b>Interazione con altri accordi internazionali</p>
<p class="absatz ">§ 5  Un organismo incaricato della manutenzione (ECM)<sup><a href="#fn-d8e44" id="fnbck-d8e44">1</a></sup> che adempie le disposizioni dell’articolo 15 paragrafo 2 è ritenuto conformarsi alla legislazione pertinente dell’Unione europea e viceversa quando sussiste una piena equivalenza tra le prescrizioni applicabili in seno all’Unione europea e le prescrizioni della COTIF di cui all’articolo 15 paragrafo 2.</p>
<p class="absatz ">La Commissione di esperti tecnici è autorizzata a dichiarare l’equivalenza tra le prescrizioni vigenti nell’Unione europea e le prescrizioni della COTIF di cui all’articolo 15 paragrafo 2.</p>
<p><b>Art. 15</b><b> </b>Manutenzione dei veicoli</p>
<p class="absatz ">§ 2  Un ECM registrato nella banca dati prevista all’articolo 13 è assegnato a ciascun veicolo prima della sua ammissione all’esercizio o della sua utilizzazione sulla rete. L’ECM garantisce, mediante un sistema di manutenzione, che i veicoli di cui gli è stata affidata la manutenzione sono idonei a circolare in condizioni di sicurezza. L’ECM può fare capo a partner contrattuali, officine di manutenzione incluse.</p>
<p class="absatz ">La Commissione di esperti tecnici è responsabile dell’adozione delle prescrizioni in materia di certificazione e di verifica applicabili agli ECM e alle funzioni di manutenzione, compresi i requisiti per le parti interessate. Tali prescrizioni sono contenute nell’allegato A delle presenti Regole uniformi.</p>
<p class="absatz ">Tutti gli ECM devono conformarsi ai requisiti e criteri di valutazione di cui all’allegato A delle presenti Regole uniformi. </p>
<p class="absatz ">Gli ECM di carri devono essere certificati.</p>
<p class="absatz ">Gli ECM di veicoli diversi dai carri devono essere certificati salvo le eccezioni previste dall’allegato A delle presenti Regole uniformi.</p>
<p class="absatz ">I certificati ECM sono rilasciati da un organismo di certificazione degli ECM accreditato o riconosciuto in uno degli Stati parti, conformemente all’allegato A delle presenti Regole uniformi.</p>
<div class="footnotes"><p id="fn-d8e44"><sup><a href="#fnbck-d8e44">1</a></sup><sup></sup>  I requisiti dell’organismo incaricato della manutenzione figurano all’articolo 15.</p></div>
</div></section></div></section></div></section>
</div>
</div></body>
</html>
