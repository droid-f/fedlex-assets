<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Protocollo del 1996 <br>alla Convenzione del 1972 sulla prevenzione dell’inquinamento marino causato dallo scarico di rifiuti ed altre materie</h1>
<p class="absatz ">RS <b>0.814.287.1</b>; RU <b>2006</b> 2049</p>
</div>
<div id="preamble"></div>
<div id="annex">
<h1>Risoluzione LP.3(4) che modifica l’articolo 6 del Protocollo</h1>
<p class="erlasssubtitel ">Adottata il 30 ottobre 2009 in occasione della quarta Riunione delle Parti contraenti<br>Accettato dalla Svizzera con strumento depositato il 3 gennaio 2024<br>Applicata provvisoriamente dalla Svizzera dal 1° gennaio 2024</p>
<p class="man-template-tab-krpr-r-kurs man-font-style-italic ">Traduzione</p>
<p class="man-template-tab-krpr-r-kurs man-font-style-italic ">Allegato</p>
<p class="absatz ">Viene aggiunto il numero 1 prima della seguente frase: «Le Parti contraenti non autorizzano l’esportazione di rifiuti o altre materie verso altri Paesi affinché vengano scaricati o inceneriti in mare.»</p>
<p class="absatz ">Viene aggiunto un paragrafo 2 come segue:</p>
<p class="absatz ">«2.  Nonostante le disposizioni del paragrafo 1, l’esportazione dei flussi di biossido di carbonio da eliminare conformemente all’Allegato 1 può essere effettuata, a condizione che sia stato concluso un accordo tra i Paesi interessati. Tale accordo prevede:</p>
<dl>
<dt>2.1 </dt>
<dd>la ripartizione delle responsabilità in materia di rilascio di permessi tra i Paesi che esportano i rifiuti e quelli che li ricevono, conformemente alle disposizioni del presente Protocollo e del diritto internazionale applicabile; e</dd>
<dt>2.2 </dt>
<dd>in caso di esportazione verso Parti non contraenti, disposizioni almeno equivalenti a quelle che figurano nel presente Protocollo, comprese quelle che vertono sul rilascio dei permessi e sulle relative condizioni volte ad assicurare il rispetto delle disposizioni dell’Allegato 2, al fine di garantire che l’accordo non deroghi agli obblighi di protezione e preservazione dell’ambiente marino cui sottostanno le Parti contraenti in virtù del presente Protocollo.</dd>
</dl>
<p class="absatz ">La Parte contraente che conclude un tale accordo lo notifica all’Organizzazione.»</p>
<p class="abstand1seite "></p>
</div>
</div></body>
</html>
