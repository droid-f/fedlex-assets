<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Accordo commerciale <br>tra la Confederazione Svizzera e il Regno Unito di Gran Bretagna e Irlanda del Nord<br>Decisione n. 1/2024 <br>del Comitato misto Svizzera – Regno Unito per l’agricoltura concernente la modifica dell’allegato 9 dell’Accordo agricolo incorporato</h1>
<p class="erlasssubtitel ">Adottata il 17 dicembre 2024<br>Entrata in vigore il 31 dicembre 2024</p>
</div>
<div id="preamble"><div>
<p class="man-template-autor ">Il Comitato misto Svizzera – Regno Unito per l’agricoltura,</p>
<p class="absatz "><i>ricordando</i> che l’Accordo tra la Comunità europea e la Confederazione Svizzera sul commercio di prodotti agricoli, fatto a Lussemburgo il 21 giugno 1999<sup><a href="#fn-d7e25" id="fnbck-d7e25">1</a></sup> («Accordo agricolo incorporato»), è incorporato e parte integrante dell’Accordo commerciale tra la Confederazione Svizzera e il Regno Unito di Gran Bretagna e Irlanda del Nord («Accordo commerciale»), fatto a Berna l’11 febbraio 2019<sup><a href="#fn-d7e36" id="fnbck-d7e36">2</a></sup> ed entrato in vigore il 1° gennaio 2021;</p>
<p class="absatz "><i>considerando</i> che l’articolo 6 dell’Accordo commerciale prevede l’istituzione di un Comitato misto Svizzera – Regno Unito per l’agricoltura («Comitato misto»), conformemente all’articolo 6 dell’Accordo agricolo incorporato;</p>
<p class="absatz "><i>considerando</i> che l’allegato 9 dell’Accordo agricolo incorporato, come definito nell’appendice C all’allegato 4 dell’Accordo commerciale («Allegato 9»), attualmente applicabile tra la Confederazione Svizzera e il Regno Unito, è stato introdotto con la Decisione n. 1/2021 del Comitato misto e successivamente modificato con la Decisione n. 1/2022 del Comitato misto; </p>
<p class="absatz "><i>considerando</i> che l’articolo 6 paragrafo 1 dell’allegato 9 prevede che l’allegato 9 si applichi per un periodo transitorio che scadrà il 31 dicembre 2024 e che pertanto l’allegato 9 non sarà più applicabile dopo tale data;</p>
<p class="absatz "><i>ricordando</i> che i colloqui tra la Confederazione Svizzera e il Regno Unito sulla modernizzazione dell’Accordo commerciale e, in tale contesto, in merito ai contenuti dell’Accordo agricolo incorporato, sono iniziati nel 2021 e proseguono in merito a un nuovo esaustivo accordo di libero scambio; </p>
<p class="absatz "><i>ricordando</i> che l’articolo 6 paragrafo 4 dell’allegato 9 registra la volontà della Confederazione Svizzera e del Regno Unito di rafforzare la cooperazione in materia di equivalenza allo scopo di mantenere e sviluppare le loro strette relazioni commerciali ed economiche; </p>
<p class="absatz "><i>visti</i> l’articolo 11 dell’Accordo agricolo incorporato, che autorizza il Comitato misto a modificare gli allegati di detto accordo, e l’articolo 6 paragrafo 2 dell’allegato 9, che autorizza il Comitato misto, su raccomandazione del Gruppo di lavoro, a decidere se l’allegato 9 debba continuare a essere applicato senza interruzioni, con o senza modifiche, per un periodo transitorio più lungo, oppure se debba essere sostituito, </p>
<p class="man-template-verb ">ha deciso:</p>
<p class="absatz ">1.  L’articolo 6 paragrafi 1 e 2 dell’allegato 9 dell’Accordo agricolo incorporato, come definito nell’appendice C all’allegato 4 dell’Accordo commerciale, è sostituito come segue:</p>
<p class="absatz ">«1.  Il presente allegato si applica per un periodo transitorio che scade alla data che si presenta prima tra le seguenti:</p>
<dl>
<dt>a. </dt>
<dd>la data in cui entra in vigore un accordo di libero scambio modernizzato che sostituisce l’Accordo commerciale e che tratta questioni di cui al presente allegato;</dd>
<dt>b. </dt>
<dd>la data in cui entra in vigore un altro accordo tra la Confederazione Svizzera e il Regno Unito di Gran Bretagna e Irlanda del Nord che tratta questioni di cui al presente allegato e che sostituisce il presente allegato.</dd>
</dl>
<p class="absatz ">2.  In deroga al paragrafo 1, il Comitato misto, su raccomandazione del Gruppo di lavoro, può in qualsiasi momento variare il periodo transitorio e può decidere se il presente allegato debba continuare a essere applicato, con o senza modifiche, per un periodo transitorio alternativo oppure se debba essere sostituito.»</p>
<p class="absatz ">2.  Il testo seguente è eliminato dall’appendice III all’allegato 9:</p>
<div class="footnotes">
<p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/2002/323" target="_blank">RS <b>0.916.026.81</b></a></p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/cc/2020/1071" target="_blank">RS <b>0.946.293.671</b></a></p>
</div>
</div></div>
<div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1"><span class="man-font-weight-normal">«</span>9)Global Trust Certification Ltd (GB-ORG-16)</a>
</h1>
<div class="collapseable">
<p class="absatz ">3<sup>rd</sup> Floor</p>
<p class="absatz09pt ">Block 3</p>
<p class="absatz09pt ">Quayside Business Park</p>
<p class="absatz09pt ">Mill Street Dundalk</p>
<p class="absatz09pt ">Co. Louth</p>
<p class="absatz09pt ">Republic of Ireland</p>
<p class="absatz09pt ">A91 WNH1</p>
<p class="absatz09pt ">Telephone: (+353) 42 932 0912</p>
<p class="absatz09pt ">Fax: (+353) 42 938 6864</p>
<p class="absatz09pt ">Email: eoghan.stedman@saiglobal.com</p>
<p class="absatz09pt ">Website: www.saiglobal.com»</p>
<p class="absatz ">3.  La presente decisione entra in vigore il 31 dicembre 2024.</p>
<p class="absatz ">Per il Comitato misto Svizzera – Regno Unito per l’agricoltura:</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 ">Presidente e capo <br>della delegazione svizzera</p>
					<p class="unterschriftenfi ">Berna, 17 dicembre 2024<br>Corinne Roux</p>
				</td>
				<td>
					
					<p class="unterschriftenfi1 ">Capo della delegazione <br>del Regno Unito</p>
					<p class="unterschriftenfi ">Londra, 17 dicembre 2024<br>Nathalie Mullally</p>
				</td>
			</tr>
		</table></div>
<p class="abstand1seite "></p>
</div></section></div>
</div></body>
</html>
