<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sull’impiego di strumenti elettronici di trasmissione audiovisiva nei procedimenti civili</h1>
<h2 class="erlasskurztitel ">(OSTAC)</h2>
<p class="erlassdatum ">del 16 ottobre 2024</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 141<i>b</i> capoverso 3 del Codice di procedura civile<sup><a href="#fn-d7e20" id="fnbck-d7e20">1</a></sup>, </p>
<p class="man-template-verb ">ordina:</p>
<div class="footnotes"><p id="fn-d7e20"><sup><a href="#fnbck-d7e20">1</a></sup><sup></sup>  <a href="https://fedlex.data.admin.ch/eli/cc/2010/262" target="_blank">RS <b>272</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina le condizioni tecniche e i requisiti in materia di protezione e sicurezza dei dati in caso di impiego di strumenti elettronici di trasmissione audiovisiva in atti processuali orali nei procedimenti civili.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Infrastruttura</a>
</h6>
<div class="collapseable">
<p class="absatz "><sup>1</sup> I giudici che impiegano strumenti elettronici in atti processuali e le persone che vi partecipano mediante tali strumenti devono disporre dell’infrastruttura necessaria, compresi hardware e software adeguati. </p>
<p class="absatz "><sup>2</sup> L’infrastruttura deve consentire ai giudici e alle persone che partecipano al procedimento di presentarsi reciprocamente i documenti.</p>
<p class="absatz "><sup>3</sup> Se necessario, l’infrastruttura a disposizione dei giudici deve inoltre: </p>
<dl>
<dt>a. </dt>
<dd>permettere di collegare elettronicamente al procedimento le persone che vi partecipano; </dd>
<dt>b. </dt>
<dd>consentire al pubblico di seguire l’atto processuale.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Sistemi di trasmissione audiovisiva</a>
</h6>
<div class="collapseable">
<p class="absatz "><sup>1</sup> La trasmissione audiovisiva è ammessa soltanto se sono soddisfatti i seguenti requisiti in materia di protezione e sicurezza dei dati:</p>
<dl>
<dt>a. </dt>
<dd>i server che trasmettono il suono e l’immagine si trovano in Svizzera o in uno Stato membro dell’Unione europea;</dd>
<dt>b. </dt>
<dd>la trasmissione è codificata dall’inizio alla fine;</dd>
<dt>c. </dt>
<dd>il livello di sicurezza del sistema è sempre aggiornato e le lacune critiche riscontrate sono colmate;</dd>
<dt>d.  </dt>
<dd>le funzioni che consentono al giudice di trasmettere e registrare il suono e l’immagine non sono accessibili né alle persone che partecipano al procedimento né al pubblico. </dd>
</dl>
<p class="absatz "><sup>2</sup> I fornitori privati che mettono a disposizione sistemi di trasmissione audiovisiva o server utilizzati per tale trasmissione devono essere domiciliati o risiedere in uno Stato di cui al capoverso 1 lettera a e garantire che i dati: </p>
<dl>
<dt>a. </dt>
<dd>siano protetti da consultazioni, modifiche, memorizzazioni, cancellazioni o registrazioni non autorizzate; </dd>
<dt>b. </dt>
<dd>siano trasmessi al giudice competente immediatamente dopo l’atto processuale e, fatti salvi eventuali obblighi legali di conservazione, distrutti subito dopo la conferma di ricezione da parte del giudice; e</dd>
<dt>c. </dt>
<dd>non siano trasmessi a terzi.</dd>
</dl>
<p class="absatz "><sup>3</sup> I Cantoni possono tenere un elenco dei sistemi di trasmissione audiovisiva che soddisfano i requisiti di cui capoversi 1 e 2.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Login e partecipazione</a>
</h6>
<div class="collapseable">
<p class="absatz "><sup>1</sup> Chi partecipa a un atto processuale mediante strumenti elettronici deve effettuare individualmente il login nel sistema di trasmissione audiovisiva e parteciparvi con i propri ausili tecnici. </p>
<p class="absatz "><sup>2</sup> Le parti e i loro rappresentanti legali possono effettuare il login congiuntamente e utilizzare un hardware in comune. </p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Esecuzione dell’atto processuale</a>
</h6>
<div class="collapseable">
<p class="absatz "><sup>1</sup> Il giudice si assicura che solamente le persone autorizzate seguano l’atto processuale.</p>
<p class="absatz "><sup>2</sup> Può in particolare esigere che determinate persone non si trovino nello stesso luogo.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Regole di comportamento</a>
</h6>
<div class="collapseable">
<p class="absatz ">Alle persone che partecipano al procedimento e agli altri partecipanti è vietato:</p>
<dl>
<dt>a. </dt>
<dd>permettere a terzi non autorizzati di accedere all’atto processuale;</dd>
<dt>b. </dt>
<dd>registrare suono e immagine.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Informazioni all’attenzione dei partecipanti</a>
</h6>
<div class="collapseable">
<p class="absatz "><sup>1</sup> Il giudice fornisce alle persone che partecipano a un atto processuale mediante strumenti elettronici tutte le informazioni necessarie. Inoltre indica loro in particolare:</p>
<dl>
<dt>a. </dt>
<dd>se l’atto processuale è registrato ed eventualmente ciò che viene registrato;</dd>
<dt>b. </dt>
<dd>quali regole di comportamento devono adottare conformemente all’articolo 6.</dd>
</dl>
<p class="absatz "><sup>2</sup> Se il giudice dispone l’impiego di strumenti elettronici nel quadro di un esame testimoniale, di un interrogatorio o di una deposizione delle parti oppure nel quadro della presentazione di una perizia, fornisce le informazioni di cui al capoverso 1 al più tardi con la citazione.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Iscrizione a un atto processuale pubblico</a>
</h6>
<div class="collapseable">
<p class="absatz "><sup>1</sup> Chi intende seguire la trasmissione audiovisiva di un atto processuale pubblico al di fuori dell’aula del tribunale deve iscriversi almeno tre giorni prima. </p>
<p class="absatz "><sup>2</sup> Al più tardi un giorno lavorativo prima dell’atto processuale, il giudice notifica alle persone che si sono iscritte le indicazioni necessarie e le informa in merito alle regole di comportamento di cui all’articolo 6.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Esecuzione di un atto processuale pubblico</a>
</h6>
<div class="collapseable">
<p class="absatz "><sup>1</sup> All’inizio di un atto processuale pubblico, il giudice comunica alle persone che partecipano al procedimento chi seguirà tale atto al di fuori dell’aula del tribunale.</p>
<p class="absatz "><sup>2</sup> Adotta tutti i provvedimenti ragionevolmente esigibili per garantire che:</p>
<dl>
<dt>a. </dt>
<dd>il suono e l’immagine dell’atto processuale pervengano simultaneamente a tutti i partecipanti; </dd>
<dt>b. </dt>
<dd>il suono sia comprensibile e l’immagine visibile; e</dd>
<dt>c. </dt>
<dd>i microfoni del pubblico siano spenti.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Registrazione</a>
</h6>
<div class="collapseable">
<p class="absatz "><sup>1</sup> Il giudice provvede alla registrazione di suono e immagine. </p>
<p class="absatz "><sup>2</sup> Può delegare a terzi la registrazione se questi si impegnano a: </p>
<dl>
<dt>a. </dt>
<dd>non utilizzare i dati per scopi propri;</dd>
<dt>b. </dt>
<dd>trasmettere i dati solamente al giudice; e </dd>
<dt>c. </dt>
<dd>distruggere i dati immediatamente dopo la conferma di ricezione da parte del giudice.</dd>
</dl>
<p class="absatz "><sup>3</sup> Si assicura:</p>
<dl>
<dt>a. </dt>
<dd>che la registrazione sia acquisita agli atti immediatamente dopo la conclusione dell’atto processuale; e</dd>
<dt>b. </dt>
<dd>che le persone non autorizzate non possano consultare, trasmettere, modificare, memorizzare o cancellare la registrazione.</dd>
</dl>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Disposizione transitoria</a>
</h6>
<div class="collapseable"><p class="absatz ">La presente ordinanza si applica anche ai procedimenti pendenti al momento della sua entrata in vigore.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2025.</p>
<p></p>
<div class="table layout-table"><table>
			
			
			<tr>
				
				
				<td>
					
					
					
					<p class="unterschriftenfi1 ">16 ottobre 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero: </p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
</div></article></main>
</div></body>
</html>
