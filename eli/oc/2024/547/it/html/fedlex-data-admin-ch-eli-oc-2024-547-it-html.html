<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Convenzione del 30 giugno 2005 <br>sugli accordi di scelta del foro</h1>
<p class="erlasssubtitel ">Conclusa all’Aia il 30 giugno 2005 <br>Approvata dall’Assemblea federale il 22 dicembre 2023<sup><a href="#fn-d7e15" id="fnbck-d7e15">1</a></sup><br>Strumento di adesione depositato dalla Svizzera il 18 settembre 2024<br>Entrata in vigore per la Svizzera il 1° gennaio 2025</p>
<div class="footnotes"><p id="fn-d7e15"><sup><a href="#fnbck-d7e15">1</a></sup><sup></sup> <a href="https://fedlex.data.admin.ch/eli/fga/2024/36" target="_blank">FF <b>2024 </b>36</a></p></div>
</div>
<div id="preamble"><div>
<p class="man-template-autor ">Gli Stati contraenti della presente Convenzione,</p>
<p class="absatz ">desiderosi di promuovere gli scambi e gli investimenti internazionali attraverso una migliore cooperazione giudiziaria;</p>
<p class="absatz ">persuasi che tale cooperazione possa essere rafforzata grazie a norme uniformi concernenti la competenza giurisdizionale e il riconoscimento e l’esecuzione delle decisioni straniere in materia civile e commerciale;</p>
<p class="absatz ">persuasi che tale cooperazione rafforzata richieda, in particolare, un quadro normativo internazionale che garantisca la certezza e l’efficacia degli accordi di scelta del foro esclusivi conclusi tra le parti di operazioni commerciali e che disciplini il riconoscimento e l’esecuzione delle decisioni pronunciate nei procedimenti fondati su tali accordi,</p>
<p class="man-template-verb ">hanno deciso di concludere la presente Convenzione e hanno convenuto le disposizioni seguenti:</p>
</div></div>
<main id="maintext"><section id="chap_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_I">Capitolo I:  Campo di applicazione e definizioni</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo di applicazione</a>
</h6>
<div class="collapseable">
<p class="absatz ">1.  La presente Convenzione si applica nelle fattispecie internazionali agli accordi di scelta del foro esclusivi conclusi in materia civile o commerciale.</p>
<p class="absatz ">2.  Ai fini del capitolo II, una fattispecie è internazionale, salvo che le parti risiedano nello stesso Stato contraente e il loro rapporto e tutti gli altri elementi pertinenti della controversia, a prescindere dalla sede del giudice prescelto, siano connessi solamente con quello Stato.</p>
<p class="absatz ">3.  Ai fini del capitolo III, una fattispecie è internazionale quando è chiesto il riconoscimento o l’esecuzione di una decisione straniera.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Esclusioni dal campo di applicazione</a>
</h6>
<div class="collapseable">
<p class="absatz ">1.  La presente Convenzione non si applica agli accordi di scelta del foro esclusivi:</p>
<dl>
<dt>a) </dt>
<dd>di cui sia parte una persona fisica che agisce principalmente per fini personali, familiari o domestici (un consumatore);</dd>
<dt>b) </dt>
<dd>relativi ai contratti di lavoro, compresi gli accordi collettivi.</dd>
</dl>
<p class="absatz ">2.  La presente Convenzione non si applica alle seguenti materie:</p>
<dl>
<dt>a) </dt>
<dd>stato e capacità delle persone fisiche;</dd>
<dt>b) </dt>
<dd>obbligazioni alimentari;</dd>
<dt>c) </dt>
<dd>altre materie del diritto di famiglia, compresi i regimi patrimoniali della famiglia e gli altri diritti o obblighi derivanti dal matrimonio o da relazioni similari;</dd>
<dt>d) </dt>
<dd>testamenti e successioni;</dd>
<dt>e) </dt>
<dd>fallimenti, concordati e materie affini;</dd>
<dt>f) </dt>
<dd>trasporto passeggeri e merci;</dd>
<dt>g) </dt>
<dd>inquinamento marittimo, limitazione della responsabilità per domande risarcitorie marittime, avaria comune e rimorchio e salvataggio d’emergenza;</dd>
<dt>h) </dt>
<dd>antitrust (concorrenza);</dd>
<dt>i) </dt>
<dd>responsabilità per danni nucleari;</dd>
<dt>j) </dt>
<dd>domande di risarcimento per lesioni personali presentate da persone fisiche o in loro nome;</dd>
<dt>k) </dt>
<dd>domande di risarcimento del danno extracontrattuale alle cose;</dd>
<dt>l) </dt>
<dd>diritti reali immobiliari e contratti d’affitto di immobili;</dd>
<dt>m) </dt>
<dd>validità, nullità o scioglimento delle persone giuridiche e validità delle decisioni dei loro organi;</dd>
<dt>n) </dt>
<dd>validità dei diritti di proprietà intellettuale diversi dal diritto d’autore e dai diritti connessi;</dd>
<dt>o) </dt>
<dd>violazione dei diritti di proprietà intellettuale diversi dal diritto d’autore e dai diritti connessi, salvo che il procedimento sia, o avrebbe potuto essere, promosso per inadempimento di un contratto concernente tali diritti;</dd>
<dt>p) </dt>
<dd>validità delle trascrizioni ed iscrizioni nei pubblici registri.</dd>
</dl>
<p class="absatz ">3.  In deroga al paragrafo 2, rientrano nel campo di applicazione della presente Convenzione i procedimenti in cui le materie escluse ai sensi del suddetto paragrafo costituiscono oggetto di mere questioni preliminari e non l’oggetto del procedimento. In particolare, il solo fatto che sia sollevata un’eccezione riguardante una materia esclusa ai sensi del paragrafo 2 non comporta l’esclusione del procedimento dal campo di applicazione della Convenzione, purché tale materia non costituisca l’oggetto del procedimento.</p>
<p class="absatz ">4.  La presente Convenzione non si applica all’arbitrato e ai procedimenti ad esso correlati.</p>
<p class="absatz ">5.  Il solo fatto che uno Stato, un governo, un’agenzia governativa o qualsiasi persona che agisce per conto di uno Stato, sia parte di un procedimento non esclude quest’ultimo dal campo di applicazione della Convenzione.</p>
<p class="absatz ">6.  La presente Convenzione non pregiudica i privilegi e le immunità di cui godono gli Stati e le organizzazioni internazionali e i loro beni.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Accordi di scelta del foro esclusivi</a>
</h6>
<div class="collapseable">
<p class="absatz ">Ai fini della presente Convenzione:</p>
<dl>
<dt>a) </dt>
<dd>per «accordo di scelta del foro esclusivo» si intende un accordo avente i requisiti di cui alla lettera c), concluso tra due o più parti per designare, ai fini della competenza a conoscere delle controversie presenti o future nate da un determinato rapporto giuridico, i giudici di uno Stato contraente o uno o più giudici specifici di uno Stato contraente, escludendo la competenza di qualunque altro giudice;</dd>
<dt>b) </dt>
<dd>salvo espressa disposizione contraria delle parti, l’accordo di scelta del foro che designa i giudici di uno Stato contraente o uno o più giudici specifici di uno Stato contraente si considera esclusivo;</dd>
<dt>c) </dt>
<dd>l’accordo di scelta del foro esclusivo deve essere concluso o documentato:<dl>
<dt>i) </dt>
<dd>per scritto, o</dd>
<dt>ii) </dt>
<dd>con qualunque altro mezzo di comunicazione che consenta di accedere alle informazioni e farvi successivamente riferimento;</dd>
</dl>
</dd>
<dt>d) </dt>
<dd>l’accordo di scelta del foro esclusivo inserito in un contratto si considera indipendente dalle altre clausole contrattuali. La validità dell’accordo non può essere contestata per il solo motivo che il contratto è invalido.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Altre definizioni</a>
</h6>
<div class="collapseable">
<p class="absatz ">1.  Ai sensi della presente Convenzione, per «decisione» si intende qualsiasi decisione giudiziaria nel merito a prescindere dalla denominazione usata, quale ad esempio sentenza o ordinanza, nonché la determinazione delle spese giudiziali da parte del giudice (incluso il cancelliere), purché si riferisca a una decisione nel merito che possa essere riconosciuta o eseguita ai sensi della presente Convenzione. I provvedimenti cautelari non sono considerati decisioni.</p>
<p class="absatz ">2.  Ai fini della presente Convenzione, un soggetto diverso da una persona fisica si considera residente nello Stato:</p>
<dl>
<dt>a) </dt>
<dd>della sua sede statutaria;</dd>
<dt>b) </dt>
<dd>secondo la cui legge è stato costituito;</dd>
<dt>c) </dt>
<dd>della sua amministrazione centrale; oppure</dd>
<dt>d) </dt>
<dd>del suo centro d’attività principale.</dd>
</dl>
</div></article>
</div></section><section id="chap_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_II">Capitolo II:  Competenza giurisdizionale</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenza giurisdizionale del giudice prescelto</a>
</h6>
<div class="collapseable">
<p class="absatz ">1.  Il giudice o i giudici di uno Stato contraente designati in un accordo di scelta del foro esclusivo sono competenti a conoscere delle controversie cui si applica l’accordo, salvo che questo sia nullo secondo la legge di tale Stato.</p>
<p class="absatz ">2.  Il giudice competente ai sensi del paragrafo 1 non può declinare la propria competenza per il motivo che la controversia dovrebbe essere decisa da un giudice di un altro Stato.</p>
<p class="absatz ">3.  I paragrafi precedenti non pregiudicano le norme:</p>
<dl>
<dt>a) </dt>
<dd>sulla competenza per materia o per valore;</dd>
<dt>b) </dt>
<dd>sulla ripartizione interna delle competenze tra i giudici di uno Stato contraente. Tuttavia, qualora il giudice prescelto disponga del potere discrezionale di rinviare una causa, deve essere tenuta in debita considerazione la scelta delle parti.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obblighi del giudice non prescelto</a>
</h6>
<div class="collapseable">
<p class="absatz ">Il giudice di uno Stato contraente diverso dal giudice prescelto sospende il procedimento o dichiara la domanda inammissibile qualora al procedimento si applichi un accordo di scelta del foro esclusivo, a meno che:</p>
<dl>
<dt>a) </dt>
<dd>l’accordo sia nullo secondo la legge dello Stato del giudice prescelto;</dd>
<dt>b) </dt>
<dd>una parte fosse priva della capacità di concludere l’accordo in base alla legge dello Stato del giudice adito;</dd>
<dt>c) </dt>
<dd>l’attuazione dell’accordo comporti una palese ingiustizia o sia manifestamente contraria all’ordine pubblico dello Stato del giudice adito;</dd>
<dt>d) </dt>
<dd>per motivi eccezionali indipendenti dalla volontà delle parti, l’accordo non possa ragionevolmente essere eseguito; oppure</dd>
<dt>e) </dt>
<dd>il giudice prescelto abbia deciso di non conoscere della causa.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Provvedimenti cautelari</a>
</h6>
<div class="collapseable"><p class="absatz ">I provvedimenti cautelari non sono disciplinati dalla presente Convenzione. Questa non impone né preclude la concessione, il diniego o la revoca di provvedimenti cautelari da parte di un giudice di uno Stato contraente e non osta alla facoltà di una parte di richiedere misure di questo tipo né alla facoltà del giudice di concederle, negarle o revocarle.</p></div></article>
</div></section><section id="chap_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_III">Capitolo III:  Riconoscimento ed esecuzione</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Riconoscimento ed esecuzione</a>
</h6>
<div class="collapseable">
<p class="absatz ">1.  Le decisioni rese da un giudice di uno Stato contraente designato in un accordo di scelta del foro esclusivo sono riconosciute ed eseguite negli altri Stati contraenti a norma del presente capitolo. Il riconoscimento e l’esecuzione possono essere negati solo per i motivi contemplati dalla presente Convenzione.</p>
<p class="absatz ">2.  Fatto salvo il riesame necessario per applicare le disposizioni del presente capitolo, la decisione del giudice di origine non può essere riesaminata nel merito. Il giudice richiesto è vincolato dagli accertamenti di fatto su cui il giudice di origine ha basato la propria competenza, salvo che la decisione sia stata resa in contumacia.</p>
<p class="absatz ">3.  La decisione è riconosciuta solo se produce effetti nello Stato di origine ed è eseguita solo se ha efficacia esecutiva nello Stato di origine.</p>
<p class="absatz ">4.  Il riconoscimento e l’esecuzione possono essere differiti o negati se la decisione è stata impugnata nello Stato di origine o se il termine per l’impugnazione ordinaria non è ancora scaduto. Il diniego non impedisce successive domande di riconoscimento o di esecuzione della decisione.</p>
<p class="absatz ">5.  Il presente articolo si applica anche a una decisione resa da un giudice di uno Stato contraente cui il giudice prescelto in quello Stato abbia rinviato la causa, come previsto dall’articolo 5 paragrafo 3. Tuttavia, se il giudice prescelto disponeva del potere discrezionale di rinviare la causa ad altro giudice, il riconoscimento e l’esecuzione della decisione possono essere negati nei confronti della parte che si è tempestivamente opposta al rinvio nello Stato di origine.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Diniego del riconoscimento o dell’esecuzione</a>
</h6>
<div class="collapseable">
<p class="absatz ">Il riconoscimento e l’esecuzione possono essere negati se:</p>
<dl>
<dt>a) </dt>
<dd>l’accordo era nullo secondo la legge dello Stato del giudice prescelto, a meno che questo abbia accertato la validità dell’accordo;</dd>
<dt>b) </dt>
<dd>una parte era priva della capacità di concludere l’accordo in base alla legge dello Stato richiesto;</dd>
<dt>c) </dt>
<dd>l’atto introduttivo del procedimento o un atto equivalente contenente gli elementi essenziali della domanda:<dl>
<dt>i) </dt>
<dd>non è stato notificato al convenuto in tempo utile e in modo tale da permettergli di presentare le proprie difese, salvo che il convenuto sia comparso e abbia presentato le sue difese senza contestare la notificazione dinanzi al giudice di origine, purché la legge dello Stato di origine permetta di contestare la notificazione, oppure</dd>
<dt>ii) </dt>
<dd>è stato notificato al convenuto nello Stato richiesto in modo incompatibile con i principi fondamentali di quello Stato in materia di notificazione degli atti;</dd>
</dl>
</dd>
<dt>d) </dt>
<dd>la decisione è stata ottenuta con frode nella procedura;</dd>
<dt>e) </dt>
<dd>il riconoscimento e l’esecuzione sono manifestamente incompatibili con l’ordine pubblico dello Stato richiesto, compreso il caso in cui il procedimento specifico che ha condotto alla decisione risulti incompatibile con i principi fondamentali dell’equo procedimento di quello Stato;</dd>
<dt>f) </dt>
<dd>la decisione è in contrasto con una decisione resa nello Stato richiesto in una controversia tra le stesse parti; oppure</dd>
<dt>g) </dt>
<dd>la decisione è in contrasto con una decisione precedente resa in un altro Stato in una controversia tra le stesse parti avente lo stesso oggetto e lo stesso titolo, purché la decisione precedente soddisfi i requisiti di riconoscimento prescritti dallo Stato richiesto.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Questioni preliminari</a>
</h6>
<div class="collapseable">
<p class="absatz ">1.  Le decisioni su questioni preliminari aventi ad oggetto materie escluse a norma dell’articolo 2 paragrafo 2 o dell’articolo 21 non sono riconosciute o eseguite in conformità della presente Convenzione.</p>
<p class="absatz ">2.  Il riconoscimento e l’esecuzione di una decisione possono essere negati se e nella misura in cui questa si basa su una decisione relativa a una questione preliminare concernente una materia esclusa a norma dell’articolo 2, paragrafo 2.</p>
<p class="absatz ">3.  Tuttavia, qualora la decisione sulla questione preliminare riguardi la validità di un diritto di proprietà intellettuale diverso dal diritto d’autore o da un diritto connesso, il riconoscimento e l’esecuzione della decisione possono essere negati o differiti ai sensi del paragrafo precedente soltanto se:</p>
<dl>
<dt>a) </dt>
<dd>la decisione sulla questione preliminare è in contrasto con una decisione o un provvedimento di un’autorità competente resi in quella materia nello Stato ai sensi della cui legge è sorto il diritto di proprietà intellettuale; oppure se</dd>
<dt>b) </dt>
<dd>in quello Stato è pendente un procedimento sulla validità del diritto di proprietà intellettuale.</dd>
</dl>
<p class="absatz ">4.  Il riconoscimento e l’esecuzione di una decisione possono essere negati se e nella misura in cui la decisione si basa su una decisione relativa a una questione preliminare riguardante una materia esclusa ai sensi di una dichiarazione formulata dallo Stato richiesto in virtù dell’articolo 21.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Risarcimento del danno</a>
</h6>
<div class="collapseable">
<p class="absatz ">1.  Il riconoscimento e l’esecuzione di una decisione possono essere negati se e nella misura in cui la decisone riconosce un risarcimento, anche di carattere esemplare o punitivo, che non indennizza una parte per una perdita o un danno effettivamente subiti.</p>
<p class="absatz ">2.  Il giudice richiesto tiene in considerazione se e in quale misura il risarcimento concesso dal giudice di origine serve a coprire i costi e le spese del procedimento.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Transazioni giudiziarie</a>
</h6>
<div class="collapseable"><p class="absatz ">Le transazioni giudiziarie approvate dal giudice di uno Stato contraente designato in un accordo di scelta del foro esclusivo o concluse dinanzi a tale giudice nel corso di un procedimento, che hanno la stessa efficacia esecutiva di una decisione nello Stato di origine, sono eseguite ai sensi della presente Convenzione allo stesso modo di una decisione.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Documenti da presentare</a>
</h6>
<div class="collapseable">
<p class="absatz ">1.  La parte che richiede il riconoscimento o l’esecuzione deve presentare:</p>
<dl>
<dt>a) </dt>
<dd>una copia integrale e autentica della decisione;</dd>
<dt>b) </dt>
<dd>l’accordo di scelta del foro esclusivo, una sua copia autentica o altra prova della sua esistenza;</dd>
<dt>c) </dt>
<dd>se la decisione è stata resa in contumacia, l’originale o una copia autentica di un documento attestante che l’atto introduttivo del procedimento o un atto equivalente è stato notificato alla parte contumace;</dd>
<dt>d) </dt>
<dd>qualunque documento idoneo a provare l’efficacia o, se del caso, l’esecutorietà della decisione nello Stato di origine;</dd>
<dt>e) </dt>
<dd>nel caso previsto dall’articolo 12, un certificato di un giudice dello Stato di origine attestante che la transazione giudiziaria ha, in tutto o in parte, la stessa efficacia esecutiva di una decisione nello Stato di origine.</dd>
</dl>
<p class="absatz ">2.  Il giudice richiesto, se il contenuto della decisione non gli permette di verificare il rispetto dei requisiti del presente capitolo, può richiedere ogni documento necessario.</p>
<p class="absatz ">3.  La domanda di riconoscimento o di esecuzione può essere accompagnata da un documento, rilasciato da un giudice (o un cancelliere) dello Stato di origine, nella forma raccomandata e pubblicata dalla conferenza dell’Aia di diritto internazionale privato.</p>
<p class="absatz ">4.  I documenti di cui al presente articolo redatti in una lingua diversa da quella ufficiale dello Stato richiesto devono essere corredati di una traduzione autentica in una lingua ufficiale, salvo quanto altrimenti disposto dalla legge di tale Stato.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Procedura</a>
</h6>
<div class="collapseable"><p class="absatz ">Le procedure di riconoscimento, exequatur o registrazione ai fini dell’esecuzione, e l’esecuzione delle decisioni sono disciplinate dalla legge dello Stato richiesto, salvo quanto altrimenti disposto dalla presente Convenzione. Il giudice richiesto deve agire rapidamente.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Separabilità</a>
</h6>
<div class="collapseable"><p class="absatz ">Sono ammessi il riconoscimento e l’esecuzione di una parte separabile di una decisione se è richiesto il riconoscimento o l’esecuzione di quella parte o se solo parte della decisione può essere riconosciuta o eseguita ai sensi della presente Convenzione.</p></div></article>
</div></section><section id="chap_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_IV">Capitolo IV:  Clausole generali</a>
</h1>
<div class="collapseable">
<article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Disposizioni transitorie</a>
</h6>
<div class="collapseable">
<p class="absatz ">1.  La presente Convenzione si applica agli accordi di scelta del foro esclusivi conclusi dopo la sua entrata in vigore nei confronti dello Stato del giudice prescelto.</p>
<p class="absatz ">2.  Sono esclusi dalla presente Convenzione i procedimenti instaurati prima della sua entrata in vigore per lo Stato del giudice adito.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Contratti di assicurazione e di riassicurazione</a>
</h6>
<div class="collapseable">
<p class="absatz ">1.  I procedimenti inerenti un contratto di assicurazione o di riassicurazione non sono esclusi dal campo di applicazione della presente Convenzione per il fatto che il contratto riguarda una materia cui non si applica la presente Convenzione.</p>
<p class="absatz ">2.  Il riconoscimento e l’esecuzione di una decisione concernente gli obblighi derivanti da un contratto di assicurazione o di riassicurazione non possono essere limitati o negati per il fatto che il contratto prevede l’obbligo di tenere indenne l’assicurato o il riassicurato in relazione a:</p>
<dl>
<dt>a) </dt>
<dd>una materia cui non si applica la presente Convenzione; o in relazione a</dd>
<dt>b) </dt>
<dd>una decisione di risarcimento cui potrebbe applicarsi l’articolo 11.</dd>
</dl>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Esenzione dalla legalizzazione</a>
</h6>
<div class="collapseable"><p class="absatz ">Tutti i documenti trasmessi o rilasciati ai sensi della presente Convenzione sono esenti da legalizzazione o da qualsiasi formalità equivalente, compresa l’apostille.</p></div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Dichiarazioni dirette a limitare la competenza giurisdizionale</a>
</h6>
<div class="collapseable"><p class="absatz ">Uno Stato può dichiarare che i propri giudici possono rifiutare di conoscere delle controversie cui si applica un accordo di scelta del foro esclusivo se tra questo Stato e le parti o tra lo Stato e la controversia non sussiste alcuna connessione ad eccezione della sede del giudice prescelto.</p></div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Dichiarazioni dirette a limitare il riconoscimento e l’esecuzione</a>
</h6>
<div class="collapseable"><p class="absatz ">Uno Stato può dichiarare che i propri giudici possono rifiutare di riconoscere o eseguire una decisione resa da un giudice di un altro Stato contraente se le parti erano residenti nello Stato richiesto e il loro rapporto e tutti gli altri elementi pertinenti della controversia, diversi dalla sede del giudice prescelto, erano connessi solamente con lo Stato richiesto.</p></div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b><b></b> <b></b>Dichiarazioni relative a materie specifiche</a>
</h6>
<div class="collapseable">
<p class="absatz ">1.  Uno Stato che abbia un forte interesse a non applicare la presente Convenzione a una materia specifica può dichiarare che non applicherà la Convenzione a tale materia. Se formula una dichiarazione di questo tipo, lo Stato interessato deve garantire che la portata della dichiarazione non è più ampia del necessario e che la materia specifica esclusa è definita in modo chiaro e preciso.</p>
<p class="absatz ">2.  In relazione alla suddetta materia la Convenzione non si applica:</p>
<dl>
<dt>a) </dt>
<dd>nello Stato contraente che ha formulato la dichiarazione;</dd>
<dt>b) </dt>
<dd>negli altri Stati contraenti, qualora un accordo di scelta del foro esclusivo designi i giudici, o uno o più giudici specifici, dello Stato che ha formulato la dichiarazione.</dd>
</dl>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b><b></b> <b></b>Dichiarazioni reciproche sugli accordi di scelta del foro non esclusivi</a>
</h6>
<div class="collapseable">
<p class="absatz ">1.  Uno Stato contraente può dichiarare che i propri giudici riconosceranno ed eseguiranno le decisioni rese dai giudici di altri Stati contraenti designati in un accordo di scelta del foro che è stato concluso tra due o più parti nel rispetto dei requisiti di cui all’articolo 3 lettera c e designa, ai fini della competenza a conoscere delle controversie presenti o future nate da un determinato rapporto giuridico, il giudice o i giudici di uno o più Stati contraenti (accordo di scelta del foro non esclusivo).</p>
<p class="absatz ">2.  Quando il riconoscimento o l’esecuzione di una decisione pronunciata in uno Stato contraente che ha formulato una dichiarazione di questo tipo è richiesto in un altro Stato contraente che ha formulato una tale dichiarazione, la decisione è riconosciuta ed eseguita ai sensi della presente Convenzione se:</p>
<dl>
<dt>a) </dt>
<dd>il giudice di origine è stato designato in un accordo di scelta del foro non esclusivo;</dd>
<dt>b) </dt>
<dd>non vi è nessuna decisione resa da altro giudice dinanzi al quale possa essere promosso un procedimento in base all’accordo di scelta del foro non esclusivo, né è pendente dinanzi a tale giudice un procedimento tra le stesse parti avente lo stesso oggetto e lo stesso titolo; e</dd>
<dt>c) </dt>
<dd>il giudice di origine è stato il primo giudice adito.</dd>
</dl>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b><b></b> <b></b>Interpretazione uniforme</a>
</h6>
<div class="collapseable"><p class="absatz ">Nell’interpretare la presente Convenzione si tiene conto del suo carattere internazionale e della necessità di promuovere la sua applicazione uniforme.</p></div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Esame del funzionamento pratico della Convenzione</a>
</h6>
<div class="collapseable">
<p class="absatz ">Il segretario generale della Conferenza dell’Aia di diritto internazionale privato prende periodicamente le disposizioni necessarie per:</p>
<dl>
<dt>a) </dt>
<dd>esaminare il funzionamento pratico della presente Convenzione, comprese le eventuali dichiarazioni; e</dd>
<dt>b) </dt>
<dd>valutare l’opportunità di apportare modifiche alla presente Convenzione.</dd>
</dl>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Ordinamenti giuridici non unificati</a>
</h6>
<div class="collapseable">
<p class="absatz ">1.  Qualora in uno Stato contraente vigano, in unità territoriali diverse, due o più ordinamenti giuridici per questioni disciplinate dalla presente Convenzione:</p>
<dl>
<dt>a) </dt>
<dd>ogni riferimento alla legge o alla procedura di uno Stato va inteso, se del caso, come riferimento alla legge o alla procedura in vigore nell’unità territoriale pertinente;</dd>
<dt>b) </dt>
<dd>ogni riferimento alla residenza in uno Stato va inteso, se del caso, come riferimento alla residenza nell’unità territoriale pertinente;</dd>
<dt>c) </dt>
<dd>ogni riferimento al giudice o ai giudici di uno Stato va inteso, se del caso, come riferimento al giudice o ai giudici dell’unità territoriale pertinente;</dd>
<dt>d) </dt>
<dd>ogni riferimento alla connessione con uno Stato va inteso, se del caso, come riferimento alla connessione con l’unità territoriale pertinente.</dd>
</dl>
<p class="absatz ">2.  In deroga al paragrafo precedente, uno Stato contraente costituito da due o più unità territoriali diverse nelle quali vigono ordinamenti giuridici diversi non è tenuto ad applicare la presente Convenzione alle fattispecie che riguardano esclusivamente le unità territoriali diverse.</p>
<p class="absatz ">3.  Il giudice di un’unità territoriale di uno Stato contraente costituito da due o più unità territoriali diverse nelle quali vigono ordinamenti giuridici diversi non è tenuto a riconoscere o eseguire una decisione resa in un altro Stato contraente per il solo motivo che la decisione è stata riconosciuta o eseguita in un’altra unità territoriale del medesimo Stato contraente ai sensi della presente Convenzione.</p>
<p class="absatz ">4.  Il presente articolo non si applica alle organizzazioni regionali di integrazione economica.</p>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b><b></b> <b></b>Rapporto con altri strumenti internazionali</a>
</h6>
<div class="collapseable">
<p class="absatz ">1.  La presente Convenzione deve essere interpretata, per quanto possibile, in modo compatibile con gli altri trattati in vigore per gli Stati contraenti, conclusi prima o dopo la presente Convenzione.</p>
<p class="absatz ">2.  La presente Convenzione non pregiudica l’applicazione, da parte di uno Stato contraente, di un trattato concluso prima o dopo la presente Convenzione, qualora nessuna delle parti risieda in uno Stato contraente che non è parte del trattato.</p>
<p class="absatz ">3.  La presente Convenzione non pregiudica l’applicazione, da parte di uno Stato contraente, di un trattato concluso prima dell’entrata in vigore della presente Convenzione in quello Stato contraente, qualora l’applicazione della presente Convenzione sia incompatibile con gli obblighi di tale Stato nei confronti di uno Stato non contraente. Il presente paragrafo si applica anche ai trattati che rivedono o sostituiscono un trattato concluso prima dell’entrata in vigore della presente Convenzione in tale Stato contraente, salvo che la revisione o la sostituzione crei nuove incompatibilità con la presente Convenzione.</p>
<p class="absatz ">4.  La presente Convenzione non pregiudica l’applicazione, da parte di uno Stato contraente, di un trattato concluso prima o dopo la presente Convenzione per ottenere il riconoscimento o l’esecuzione di una decisione resa da un giudice di uno Stato contraente che è parte di quel trattato. Tuttavia la decisione non può essere riconosciuta o eseguita in misura minore rispetto a quanto disposto dalla presente Convenzione.</p>
<p class="absatz ">5.  La presente Convenzione non pregiudica l’applicazione, da parte di uno Stato contraente, di un trattato che disciplina la competenza giurisdizionale, il riconoscimento e l’esecuzione delle decisioni in una materia specifica, anche se è stato concluso dopo la presente Convenzione e se tutti gli Stati interessati sono parti della presente Convenzione. Questo paragrafo si applica solo se lo Stato contraente ha formulato una dichiarazione relativa al trattato ai sensi di questo paragrafo. In caso di dichiarazione, gli altri Stati contraenti non sono tenuti ad applicare la presente Convenzione a quella materia particolare nella misura in cui sussistano incompatibilità, qualora un accordo di scelta del foro esclusivo designi i giudici, o uno o più giudici specifici, dello Stato contraente che ha formulato la dichiarazione.</p>
<p class="absatz ">6.  La presente Convenzione non pregiudica l’applicazione delle norme di un’organizzazione regionale di integrazione economica che è parte della presente Convenzione, adottate prima o dopo la presente Convenzione:</p>
<dl>
<dt>a) </dt>
<dd>qualora nessuna delle parti risieda in uno Stato contraente che non è uno Stato membro dell’organizzazione regionale di integrazione economica;</dd>
<dt>b) </dt>
<dd>per quanto concerne il riconoscimento o l’esecuzione di decisioni tra Stati membri dell’organizzazione regionale di integrazione economica.</dd>
</dl>
</div></article>
</div></section><section id="chap_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_V">Capitolo V:  Disposizioni finali</a>
</h1>
<div class="collapseable">
<article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Firma, ratifica, accettazione, approvazione o adesione</a>
</h6>
<div class="collapseable">
<p class="absatz ">1.  La presente Convenzione è aperta alla firma di tutti gli Stati.</p>
<p class="absatz ">2.  La presente Convenzione è soggetta alla ratifica, accettazione o approvazione degli Stati firmatari.</p>
<p class="absatz ">3.  La presente Convenzione è aperta all’adesione di tutti gli Stati.</p>
<p class="absatz ">4.  Gli strumenti di ratifica, accettazione, approvazione o adesione saranno depositati presso il ministero degli Affari esteri del Regno dei Paesi Bassi, depositario della Convenzione.</p>
</div></article><article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Dichiarazione concernente gli ordinamenti giuridici non unificati</a>
</h6>
<div class="collapseable">
<p class="absatz ">1.  Al momento della firma, ratifica, accettazione, approvazione o adesione, gli Stati che siano costituiti da due o più unità territoriali nelle quali, per le materie oggetto della presente Convenzione, vigono ordinamenti giuridici diversi possono dichiarare che la presente Convenzione si estende a tutte le rispettive unità territoriali o soltanto ad una o a più di esse e possono in ogni momento modificare tale dichiarazione presentandone una nuova.</p>
<p class="absatz ">2.  La dichiarazione è notificata al depositario e indica espressamente le unità territoriali alle quali si applica la presente Convenzione.</p>
<p class="absatz ">3.  In mancanza di dichiarazione a norma di questo articolo, la Convenzione si applica all’intero territorio dello Stato.</p>
<p class="absatz ">4.  Il presente articolo non si applica alle organizzazioni regionali di integrazione economica.</p>
</div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Organizzazioni regionali di integrazione economica</a>
</h6>
<div class="collapseable">
<p class="absatz ">1.  Un’organizzazione regionale di integrazione economica costituita esclusivamente da Stati sovrani e avente competenza per alcune o tutte le materie disciplinate dalla presente Convenzione può anch’essa firmare, accettare e approvare la presente Convenzione o aderirvi. In tal caso l’organizzazione regionale di integrazione economica ha gli stessi diritti e obblighi di uno Stato contraente nella misura in cui è competente per le materie disciplinate dalla presente Convenzione.</p>
<p class="absatz ">2.  Al momento della firma, accettazione, approvazione o adesione, l’organizzazione regionale di integrazione economica notifica per scritto al depositario le materie disciplinate dalla presente Convenzione per le quali i suoi Stati membri le hanno delegato la competenza. L’organizzazione notifica senza indugio per scritto al depositario qualunque modifica intervenuta nella delega di competenza precisata nella notifica più recente fatta in virtù del presente paragrafo.</p>
<p class="absatz ">3.  Ai fini dell’entrata in vigore della presente Convenzione, gli strumenti depositati da un’organizzazione regionale di integrazione economica sono presi in considerazione solo se l’organizzazione interessata dichiara, in conformità dell’articolo 30, che i suoi Stati membri non saranno parti della presente Convenzione.</p>
<p class="absatz ">4.  Ogni riferimento nella presente Convenzione a uno «Stato contraente» o «Stato» si applica anche, se del caso, a un’organizzazione regionale di integrazione economica che è parte della Convenzione.</p>
</div></article><article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Adesione di un’organizzazione regionale di integrazione economica senza i suoi Stati membri</a>
</h6>
<div class="collapseable">
<p class="absatz ">1.  Al momento della firma, accettazione, approvazione o adesione, un’organizzazione regionale di integrazione economica può dichiarare di essere competente per tutte le materie disciplinate dalla presente Convenzione e che i propri Stati membri non saranno parti della presente Convenzione ma ne saranno vincolati in forza della firma, accettazione, approvazione o adesione dell’organizzazione.</p>
<p class="absatz ">2.  Qualora un’organizzazione regionale di integrazione economica effettui una dichiarazione ai sensi del paragrafo 1, ogni riferimento nella presente Convenzione a uno «Stato contraente» o «Stato» si applica altresì, se del caso, agli Stati membri dell’organizzazione.</p>
</div></article><article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Entrata in vigore</a>
</h6>
<div class="collapseable">
<p class="absatz ">1.  La presente Convenzione entra in vigore il primo giorno del quarto mese successivo al deposito del secondo strumento di ratifica, accettazione, approvazione o adesione di cui all’articolo 27.</p>
<p class="absatz ">2.  Successivamente la presente Convenzione entra in vigore:</p>
<dl>
<dt>a) </dt>
<dd>per ciascuno Stato o organizzazione regionale di integrazione economica che la ratifica, accetta, approva o vi aderisce più tardi, il primo giorno del quarto mese successivo al deposito del suo strumento di ratifica, accettazione, approvazione o adesione;</dd>
<dt>b) </dt>
<dd>per le unità territoriali alle quali la presente Convenzione è stata estesa in conformità dell’articolo 28 paragrafo 1, il primo giorno del quarto mese successivo alla notifica della dichiarazione di cui al predetto articolo.</dd>
</dl>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b><b></b> <b></b>Dichiarazioni</a>
</h6>
<div class="collapseable">
<p class="absatz ">1.  Le dichiarazioni di cui agli articoli 19, 20, 21, 22 e 26 possono essere formulate all’atto della firma, ratifica, accettazione, approvazione o adesione oppure in qualunque momento successivo e possono essere modificate o revocate in qualsiasi momento.</p>
<p class="absatz ">2.  Le dichiarazioni, modifiche e revoche devono essere notificate al depositario.</p>
<p class="absatz ">3.  Le dichiarazioni fatte al momento della firma, ratifica, accettazione, approvazione o adesione divengono efficaci al momento dell’entrata in vigore della presente Convenzione nei confronti dello Stato in questione.</p>
<p class="absatz ">4.  Le dichiarazioni formulate in un momento successivo e ogni modifica o revoca di una dichiarazione hanno efficacia il primo giorno del quarto mese successivo alla data di ricevimento della notifica da parte del depositario.</p>
<p class="absatz ">5.  Le dichiarazioni ai sensi degli articoli 19, 20, 21 e 26 non si applicano agli accordi di scelta del foro esclusivi conclusi prima che tali dichiarazioni divengano efficaci.</p>
</div></article><article id="art_33"><a name="a33"></a><h6 class="heading " role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Denuncia</a>
</h6>
<div class="collapseable">
<p class="absatz ">1.  La presente Convenzione può essere denunciata mediante notifica scritta al depositario. La denuncia può limitarsi ad alcune unità territoriali di un ordinamento giuridico non unificato cui si applica la presente Convenzione.</p>
<p class="absatz ">2.  La denuncia ha efficacia il primo giorno del tredicesimo mese successivo alla data di ricevimento della notifica da parte del depositario. Quando nella notifica è indicato un periodo più lungo affinché la denuncia produca i suoi effetti, quest’ultima ha efficacia alla scadenza del predetto periodo a decorrere dalla data di ricevimento della notifica da parte del depositario.</p>
</div></article><article id="art_34"><a name="a34"></a><h6 class="heading " role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> Notifiche da parte del depositario</a>
</h6>
<div class="collapseable">
<p class="absatz ">Il depositario notifica ai membri della Conferenza dell’Aia di diritto internazionale privato, nonché agli altri Stati e alle organizzazioni regionali di integrazione economica che hanno firmato, ratificato, accettato, approvato o aderito conformemente agli articoli 27, 29 e 30 le seguenti informazioni:</p>
<dl>
<dt>a) </dt>
<dd>le firme, ratifiche, accettazioni, approvazioni e adesioni previste agli articoli 27, 29 e 30;</dd>
<dt>b) </dt>
<dd>la data di entrata in vigore della presente Convenzione in conformità dell’articolo 31;</dd>
<dt>c) </dt>
<dd>le notifiche, dichiarazioni, modifiche e revoche delle dichiarazioni di cui agli articoli 19, 20, 21, 22, 26, 28, 29 e 30;</dd>
<dt>d) </dt>
<dd>le denunce ai sensi dell’articolo 33.</dd>
</dl>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti, debitamente autorizzati, hanno firmato la presente Convenzione.</p>
<p class="absatz ">Fatto all’Aia, il 30 giugno 2005, in francese e in inglese, entrambi i testi facenti ugualmente fede, in un solo esemplare che sarà depositato negli archivi del Governo del Regno dei Paesi Bassi e di cui verrà inviata una copia autentica, per via diplomatica, a ciascuno degli Stati membri della Conferenza dell’Aia di diritto internazionale privato alla data della sua ventesima sessione e a ciascuno Stato che ha partecipato a tale sessione.</p>
<?del-struct abstand18pt><p class="absatzkurs man-font-style-italic ">(Seguono le firme)<span class="man-font-style-normal"> </span></p>
<p class="absatz "></p>
</div></section></main><div id="scope">
<section id="scope_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#scope_u1">Campo d’applicazione il 26 settembre 2024</a><span class="man-font-weight-normal"><sup><a href="#fn-d7e702" id="fnbck-d7e702">2</a></sup></span>
</h1>
<div class="footnotes"><p id="fn-d7e702"><sup><a href="#fnbck-d7e702">2</a></sup><sup></sup>  Una versione aggiornata del campo d’applicazione è pubblicata sulla piattaforma di pubblicazione del diritto federale «Fedlex» all’indirizzo seguente:  <a href="https://www.fedlex.admin.ch/it/treaty" target="_blank">
				www.fedlex.admin.ch/it/treaty
			</a>.</p></div>
<div class="collapseable">
<p></p>
<div class="table"><table border="1">
			
			
			<tr>
				
				
				<th class=" man-text-align-left ">
					
					<p class="man-template-tab-kpf ">Stati partecipanti</p>
				</th>
				<th class=" man-text-align-left ">
					
					<p class="man-template-tab-kpf ">Ratifica<br>Adesione (A)</p>
				</th>
				<th class=" man-text-align-left ">
					
					<p class="man-template-tab-kpf "></p>
				</th>
				<th class=" man-text-align-left ">
					
					<p class="man-template-tab-kpf ">Entrata in vigore</p>
				</th>
				<th class=" man-text-align-left ">
					
					<p class="man-template-tab-kpf "></p>
				</th>
			</tr>
			<tr>
				
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
			</tr>
			<tr>
				
				<td>
					
					<p class="man-template-tab-krpr ">Albania</p>
				</td>
				<td>
					
					<p class="man-template-tab-krpr ">25 giugno</p>
				</td>
				<td>
					
					<p class="man-template-tab-krpr ">2024</p>
				</td>
				<td>
					
					<p class="man-template-tab-krpr ">1° ottobre</p>
				</td>
				<td>
					
					<p class="man-template-tab-krpr ">2024</p>
				</td>
			</tr>
			<tr>
				
				<td>
					
					<p class="man-template-tab-krpr ">Danimarca* <sup>a</sup></p>
				</td>
				<td>
					
					<p class="man-template-tab-krpr ">30 maggio</p>
				</td>
				<td>
					
					<p class="man-template-tab-krpr ">2018 A</p>
				</td>
				<td>
					
					<p class="man-template-tab-krpr ">1° settembre</p>
				</td>
				<td>
					
					<p class="man-template-tab-krpr ">2018</p>
				</td>
			</tr>
			<tr>
				
				<td>
					
					<p class="man-template-tab-krpr ">Messico</p>
				</td>
				<td>
					
					<p class="man-template-tab-krpr ">26 settembre</p>
				</td>
				<td>
					
					<p class="man-template-tab-krpr ">2007 A</p>
				</td>
				<td>
					
					<p class="man-template-tab-krpr ">1° ottobre</p>
				</td>
				<td>
					
					<p class="man-template-tab-krpr ">2015</p>
				</td>
			</tr>
			<tr>
				
				<td>
					
					<p class="man-template-tab-krpr ">Moldova*</p>
				</td>
				<td>
					
					<p class="man-template-tab-krpr ">14 marzo</p>
				</td>
				<td>
					
					<p class="man-template-tab-krpr ">2024 A</p>
				</td>
				<td>
					
					<p class="man-template-tab-krpr ">1° luglio</p>
				</td>
				<td>
					
					<p class="man-template-tab-krpr ">2024</p>
				</td>
			</tr>
			<tr>
				
				<td>
					
					<p class="man-template-tab-krpr ">Montenegro</p>
				</td>
				<td>
					
					<p class="man-template-tab-krpr ">18 aprile</p>
				</td>
				<td>
					
					<p class="man-template-tab-krpr ">2018</p>
				</td>
				<td>
					
					<p class="man-template-tab-krpr ">1° agosto</p>
				</td>
				<td>
					
					<p class="man-template-tab-krpr ">2018</p>
				</td>
			</tr>
			<tr>
				
				<td>
					
					<p class="man-template-tab-krpr ">Regno Unito*</p>
				</td>
				<td>
					
					<p class="man-template-tab-krpr ">28 settembre</p>
				</td>
				<td>
					
					<p class="man-template-tab-krpr ">2020 A</p>
				</td>
				<td>
					
					<p class="man-template-tab-krpr ">1° gennaio</p>
				</td>
				<td>
					
					<p class="man-template-tab-krpr ">2021</p>
				</td>
			</tr>
			<tr>
				
				<td>
					
					<p class="man-template-tab-krpr ">    Gibilterra</p>
				</td>
				<td>
					
					<p class="man-template-tab-krpr ">28 settembre</p>
				</td>
				<td>
					
					<p class="man-template-tab-krpr ">2020</p>
				</td>
				<td>
					
					<p class="man-template-tab-krpr ">1° gennaio</p>
				</td>
				<td>
					
					<p class="man-template-tab-krpr ">2021</p>
				</td>
			</tr>
			<tr>
				
				<td>
					
					<p class="man-template-tab-krpr ">Singapore</p>
				</td>
				<td>
					
					<p class="man-template-tab-krpr ">  2 giugno</p>
				</td>
				<td>
					
					<p class="man-template-tab-krpr ">2016</p>
				</td>
				<td>
					
					<p class="man-template-tab-krpr ">1° ottobre</p>
				</td>
				<td>
					
					<p class="man-template-tab-krpr ">2016</p>
				</td>
			</tr>
			<tr>
				
				<td>
					
					<p class="man-template-tab-krpr ">Svizzera*</p>
				</td>
				<td>
					
					<p class="man-template-tab-krpr ">18 settembre</p>
				</td>
				<td>
					
					<p class="man-template-tab-krpr ">2024 A</p>
				</td>
				<td>
					
					<p class="man-template-tab-krpr ">1° gennaio</p>
				</td>
				<td>
					
					<p class="man-template-tab-krpr ">2025</p>
				</td>
			</tr>
			<tr>
				
				<td>
					
					<p class="man-template-tab-krpr ">Ucraina*</p>
				</td>
				<td>
					
					<p class="man-template-tab-krpr ">28 aprile</p>
				</td>
				<td>
					
					<p class="man-template-tab-krpr ">2023</p>
				</td>
				<td>
					
					<p class="man-template-tab-krpr ">1° agosto</p>
				</td>
				<td>
					
					<p class="man-template-tab-krpr ">2023</p>
				</td>
			</tr>
			<tr>
				
				<td>
					
					<p class="man-template-tab-krpr ">Unione europea (UE)*</p>
				</td>
				<td>
					
					<p class="man-template-tab-krpr ">11 giugno</p>
				</td>
				<td>
					
					<p class="man-template-tab-krpr ">2015</p>
				</td>
				<td>
					
					<p class="man-template-tab-krpr ">1° ottobre</p>
				</td>
				<td>
					
					<p class="man-template-tab-krpr ">2015</p>
				</td>
			</tr>
			<tr>
				
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
				<td>
					
					<p class="tababstandnach "></p>
				</td>
			</tr>
			<tr>
				
				<td colspan="5"><dl class="man-template-tab-struktur-1">
<dt>* </dt>
<dd>Riserve e dichiarazioni.</dd>
<dt></dt>
<dd>Le riserve e dichiarazioni non sono pubblicate nella RU, ad eccezione di quelle della Svizzera. I testi, in inglese, possono essere consultati sul sito Internet del Depositario, del Ministero degli Affari Esteri del Regno dei Paesi Bassi: <br><a href="https://treatydatabase.overheid.nl/en/Treaty/Details/011343.html" target="_blank">
							https://treatydatabase.overheid.nl/en/Treaty/Details/011343.html
						</a> oppure ottenuti presso la Direzione del diritto internazionale pubblico (DDIP), Sezione Trattati internazionali, 3003 Berna.</dd>
<dt>
<sup>a</sup> </dt>
<dd>La Convenzione non si applica alle Isole Faroe e alla Groenlandia.</dd>
<dt></dt>
<dd class="clearfix"></dd>
</dl></td>
			</tr>
		</table></div>
</div></section><section id="decl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#decl_u2">Dichiarazione</a>
</h1>
<div class="collapseable">
<p class="man-template-tab-untertit ">Svizzera</p>
<p class="absatzkurs man-font-style-italic ">Dichiarazione relativa all’articolo 22 paragrafo 1:</p>
<p class="absatz ">La Svizzera dichiara che i suoi giudici riconosceranno ed eseguiranno le sentenze emesse da giudici di altri Stati contraenti designati in un accordo di scelta del foro concluso tra due o più parti che soddisfi i requisiti di cui all’articolo 3 lettera c e che designi, ai fini della competenza a conoscere delle controversie sorte o che possono sorgere in relazione a un determinato rapporto giuridico, uno o più giudici di uno o più Stati contraenti (accordo di scelta del foro non esclusivo).</p>
<p class="abstand1seite "></p>
</div></section>
</div>
</div></body>
</html>
