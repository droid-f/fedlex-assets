<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale <br>sullo sgravio delle imprese dai costi della regolamentazione</h1>
<h2 class="erlasskurztitel ">(Legge sullo sgravio delle imprese, LSgrI)</h2>
<p class="erlassdatum ">del 29 settembre 2023</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 173 capoverso 2 della Costituzione federale<sup><a href="#fn-d7e18" id="fnbck-d7e18">1</a></sup>; <br>visto il messaggio del Consiglio federale del 9 dicembre 2022<sup><a href="#fn-d7e31" id="fnbck-d7e31">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e18"><sup><a href="#fnbck-d7e18">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e31"><sup><a href="#fnbck-d7e31">2</a></sup><sup></sup> <a href="https://fedlex.data.admin.ch/eli/fga/2023/166" target="_blank">FF <b>2023</b> 166</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Emanazione di norme: principi</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Legislazione</a>
</h6>
<div class="collapseable">
<p class="absatz ">La Confederazione si adopera affinché nei suoi atti normativi la regolamentazione sia efficiente per l’economia nel suo insieme e poco onerosa per le imprese. In particolare, osserva i seguenti principi:</p>
<dl>
<dt>a. </dt>
<dd>la scelta ricade sulla variante normativa che presenta il miglior rapporto costi-benefici per l’economia nel suo insieme;</dd>
<dt>b. </dt>
<dd>l’onere dei costi della regolamentazione per le imprese è analizzato in modo trasparente nella fase iniziale del processo legislativo;</dd>
<dt>c. </dt>
<dd>l’onere per le piccole e medie imprese non è sproporzionato;</dd>
<dt>d. </dt>
<dd>la regolamentazione è concepita in modo da favorire l’innovazione ed essere tecnologicamente neutrale;</dd>
<dt>e. </dt>
<dd>la regolamentazione è concepita in modo da non influire sulla concorrenza e da non produrre distorsioni della stessa, siano esse effettive o potenziali, tra le imprese;</dd>
<dt>f. </dt>
<dd>gli atti normativi sono redatti in modo appropriato, chiaro e conforme alle esigenze dei destinatari.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Esecuzione</a>
</h6>
<div class="collapseable">
<p class="absatz ">La Confederazione imposta l’esecuzione dei suoi atti normativi in modo da ridurre al minimo l’onere amministrativo per le imprese. In particolare, osserva i seguenti principi:</p>
<dl>
<dt>a. </dt>
<dd>il numero di enti a cui le imprese devono rivolgersi è ridotto al minimo;</dd>
<dt>b. </dt>
<dd>le norme sono comunicate alle imprese in modo appropriato, chiaro e conforme alle esigenze dei destinatari;</dd>
<dt>c. </dt>
<dd>le procedure di primo grado del diritto dell’economia sono eseguite in modo rapido e semplice; la loro durata è limitata mediante termini ordinatori;</dd>
<dt>d. </dt>
<dd>per i contatti con le autorità sono sfruttate tutte le possibilità offerte dai mezzi elettronici;</dd>
<dt>e. </dt>
<dd>i moduli sono uniformi e semplici;</dd>
<dt>f. </dt>
<dd>il controllo sulle imprese è esercitato in funzione dei rischi.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Valutazione</a>
</h6>
<div class="collapseable">
<p class="absatz "><sup>1</sup> Il diritto vigente e la sua esecuzione sono periodicamente sottoposti a verifica per individuare le possibilità di sgravio delle imprese dai costi della regolamentazione.</p>
<p class="absatz "><sup>2</sup> Le verifiche del diritto vigente esaminano anche l’economicità.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Elaborazione degli atti normativi</a>
</h1>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Obblighi di verifica</a>
</h6>
<div class="collapseable">
<p class="absatz "><sup>1</sup> Nell’elaborazione degli atti normativi federali, le unità responsabili dell’Amministrazione federale verificano se:</p>
<dl>
<dt>a. </dt>
<dd>per le piccole e medie imprese possano essere previste norme semplificate o comportanti costi inferiori;</dd>
<dt>b. </dt>
<dd>si possa fare a meno di prevedere requisiti più severi rispetto a quelli previsti da regolamentazioni comparabili di altri Paesi;</dd>
<dt>c. </dt>
<dd>l’esecuzione della regolamentazione possa essere semplificata con l’ausilio di mezzi elettronici;</dd>
<dt>d. </dt>
<dd>l’abrogazione di una regolamentazione nello stesso settore consenta lo sgravio delle imprese interessate.</dd>
</dl>
<p class="absatz "><sup>2</sup> I risultati di tali verifiche sono riportati nel rapporto esplicativo posto in consultazione e nel messaggio del Consiglio federale. Se le possibilità di sgravio delle imprese di cui al capoverso 1 non vengono sfruttate, nel rapporto esplicativo e nel messaggio occorre indicarne i motivi.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Stima dei costi della regolamentazione</a>
</h6>
<div class="collapseable">
<p class="absatz "><sup>1</sup> Nell’elaborazione degli atti normativi federali, le unità responsabili dell’Amministrazione federale stimano i costi unici e i costi ricorrenti a carico delle imprese derivanti dagli obblighi di fare, tollerare o astenersi. Il Dipartimento federale dell’economia, della formazione e della ricerca fornisce le basi metodologiche.</p>
<p class="absatz "><sup>2</sup> I costi stimati sono riportati nella proposta al Consiglio federale, nel rapporto esplicativo posto in consultazione e nel messaggio del Consiglio federale. Per quanto possibile, i costi sono rapportati ai benefici attesi dalla regolamentazione.</p>
<p class="absatz "><sup>3</sup> I costi stimati sono per quanto possibile espressi in cifre. Se ciò non è fattibile, sono esposti in forma descrittiva e indicando il motivo per cui non possono essere espressi in cifre.</p>
<p class="absatz "><sup>4</sup> Nel corso del processo legislativo le unità responsabili aggiornano i risultati della stima dei costi della regolamentazione. Riferiscono l’esito degli aggiornamenti al servizio cui compete il monitoraggio dell’onere derivante dalla regolamentazione.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Monitoraggio e studi settoriali</a>
</h1>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Monitoraggio dell’onere derivante dai costi della regolamentazione</a>
</h6>
<div class="collapseable">
<p class="absatz "><sup>1</sup> Il Consiglio federale monitora l’evoluzione dei costi della regolamentazione per le imprese.</p>
<p class="absatz "><sup>2</sup> Designa il servizio responsabile del monitoraggio.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Studi settoriali</a>
</h6>
<div class="collapseable">
<p class="absatz "><sup>1</sup> Nei suoi obiettivi annuali, il Consiglio federale designa da tre a cinque settori da sottoporre a una valutazione esterna finalizzata a determinare se sussista un potenziale di sgravio per le imprese (studi settoriali).</p>
<p class="absatz "><sup>2</sup> Ogni anno i dipartimenti propongono al Consiglio federale lo svolgimento di uno studio settoriale in almeno un settore di loro competenza.</p>
<p class="absatz "><sup>3</sup> I Cantoni e le associazioni mantello nazionali dell’economia possono proporre al Consiglio federale settori da sottoporre a valutazione.</p>
<p class="absatz "><sup>4</sup> Gli studi settoriali presentano le possibili misure di miglioramento e ne descrivono l’impatto sull’economia nel suo insieme. Sono pubblicati.</p>
<p class="absatz "><sup>5</sup> I dipartimenti sottopongono i risultati degli studi settoriali al Consiglio federale e presentano una proposta sul seguito da darvi.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Rapporto</a>
</h6>
<div class="collapseable">
<p class="absatz "><sup>1</sup> Ogni quattro anni il Consiglio federale sottopone all’Assemblea federale un rapporto sullo sgravio delle imprese dai costi della regolamentazione.</p>
<p class="absatz "><sup>2</sup> Il rapporto contiene:</p>
<dl>
<dt>a. </dt>
<dd>i risultati del monitoraggio dei costi della regolamentazione per le imprese;</dd>
<dt>b. </dt>
<dd>le proposte di sgravio formulate negli studi settoriali;</dd>
<dt>c. </dt>
<dd>un riepilogo delle misure adottate dal Consiglio federale per sgravare le imprese dai costi della regolamentazione.</dd>
</dl>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Piattaforma elettronica per i servizi offerti dalle autorità</a>
</h1>
<div class="collapseable">
<article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Scopo</a>
</h6>
<div class="collapseable">
<p class="absatz "><sup>1</sup> La Segreteria di Stato dell’economia (SECO) gestisce una piattaforma elettronica centralizzata per facilitare l’accesso ai servizi offerti dalle autorità alle imprese e alle altre unità IDI ai sensi della legge federale del 18 giugno 2010<sup><a href="#fn-d7e227" id="fnbck-d7e227">3</a></sup> sul numero d’identificazione delle imprese.</p>
<p class="absatz "><sup>2</sup> Può consentire l’accesso alla piattaforma anche ai privati, sempre che i servizi loro offerti dalle autorità siano paragonabili a quelli offerti alle imprese e alle altre unità IDI.</p>
<div class="footnotes"><p id="fn-d7e227"><sup><a href="#fnbck-d7e227">3</a></sup><sup></sup> <a href="https://fedlex.data.admin.ch/eli/cc/2010/705" target="_blank">RS <b>431.03</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Funzioni</a>
</h6>
<div class="collapseable">
<p class="absatz "><sup>1</sup> La piattaforma agevola la comunicazione degli utenti con le autorità.</p>
<p class="absatz "><sup>2</sup> Offre loro le seguenti possibilità, sempre che il diritto applicabile non vi si opponga:</p>
<dl>
<dt>a. </dt>
<dd>inserire e gestire dati in seguito utilizzabili per comunicare con le autorità;</dd>
<dt>b. </dt>
<dd>importare dati da registri ufficiali;</dd>
<dt>c. </dt>
<dd>trasmettere documenti a un’autorità o ricevere documenti da un’autorità.</dd>
</dl>
<p class="absatz "><sup>3</sup> Fornisce alle autorità le interfacce per collegare i loro sistemi alla piattaforma. </p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Utilizzo per l’esecuzione del diritto federale</a>
</h6>
<div class="collapseable">
<p class="absatz "><sup>1</sup> Sempre che il diritto applicabile non vi si opponga, le autorità federali consentono alle imprese e alle altre unità IDI di accedere attraverso la piattaforma ai servizi che offrono in forma elettronica. Anche le autorità cantonali e i terzi incaricati dell’esecuzione di compiti amministrativi lo consentono, nella misura in cui eseguano il diritto federale.</p>
<p class="absatz "><sup>2</sup> La Cancelleria federale può prevedere eccezioni e termini per l’attuazione.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Utilizzo per l’esecuzione del diritto cantonale</a>
</h6>
<div class="collapseable">
<p class="absatz ">La SECO può mettere a disposizione la piattaforma per l’esecuzione del diritto cantonale se:</p>
<dl>
<dt>a. </dt>
<dd>l’adempimento dei compiti principali della piattaforma non ne risulta compromesso; e</dd>
<dt>b. </dt>
<dd>non sono necessarie considerevoli risorse materiali e di personale supplementari.</dd>
</dl>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Standard</a>
</h6>
<div class="collapseable">
<p class="absatz "><sup>1</sup> Nella misura in cui sia necessario ad assicurare l’interoperabilità di altri sistemi con la piattaforma, la Cancelleria federale può definire standard tecnici, organizzativi e procedurali vincolanti per le autorità e per i terzi incaricati dell’esecuzione di compiti amministrativi secondo la presente legge. Si basa sugli standard vigenti e sugli standard aperti consolidati a livello internazionale.</p>
<p class="absatz "><sup>2</sup> Definisce gli standard in collaborazione con la SECO e con l’organizzazione Amministrazione digitale Svizzera.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Costi</a>
</h6>
<div class="collapseable">
<p class="absatz "><sup>1</sup> La Confederazione si fa carico dei costi di gestione e di sviluppo della piattaforma derivanti dal suo utilizzo per l’esecuzione del diritto federale.</p>
<p class="absatz "><sup>2</sup> La SECO può stipulare con i Cantoni, gli enti di diritto pubblico, in particolare l’organizzazione Amministrazione digitale Svizzera, e i terzi incaricati dell’esecuzione di compiti amministrativi un accordo di partecipazione finanziaria ai costi derivanti dall’utilizzo della piattaforma per l’esecuzione del diritto federale.</p>
<p class="absatz "><sup>3</sup> In caso di utilizzo per l’esecuzione del diritto cantonale, i Cantoni e i terzi incaricati di compiti amministrativi cantonali versano un contributo a copertura dei costi di gestione e di sviluppo. La SECO può stabilire importi forfettari.</p>
<p class="absatz "><sup>4</sup> Nel caso di progetti che rivestono un elevato interesse per la Confederazione, la SECO può rinunciare al massimo al 45 per cento del contributo cantonale; nel caso di costi trascurabili, può rinunciarvi integralmente.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Trattamento dei dati</a>
</h6>
<div class="collapseable">
<p class="absatz "><sup>1</sup> L’accesso ai dati di un utente e ai documenti trasmessi a un’autorità o ricevuti da un’autorità è consentito solo alle persone autorizzate dall’utente stesso.</p>
<p class="absatz "><sup>2</sup> La SECO può trattare dati personali e dati di persone giuridiche, compresi dati personali degni di particolare protezione, nella misura in cui sia necessario per svolgere le funzioni di cui all’articolo 10.</p>
<p class="absatz "><sup>3</sup> Su richiesta dell’interessato, la SECO può trasmettere i dati dell’utente alle autorità competenti.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Durata di conservazione dei dati</a>
</h6>
<div class="collapseable">
<p class="absatz "><sup>1</sup> I dati sono conservati sino a quando l’utente non li distrugga.</p>
<p class="absatz "><sup>2</sup> Inoltre, la SECO distrugge i dati:</p>
<dl>
<dt>a. </dt>
<dd>al più tardi un anno dopo la cessazione dell’attività economica di un’unità IDI;</dd>
<dt>b. </dt>
<dd>due anni dopo essere venuta a conoscenza del decesso di un privato di cui all’articolo 9 capoverso 2, salvo se nel frattempo un avente causa ha avanzato pretese.</dd>
</dl>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Sicurezza dei dati</a>
</h6>
<div class="collapseable"><p class="absatz ">Il Dipartimento federale dell’economia, della formazione e della ricerca disciplina le modalità per garantire la sicurezza dei dati.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Principio di trasparenza</a>
</h6>
<div class="collapseable">
<p class="absatz "><sup>1</sup> I dati memorizzati sulla piattaforma non sono considerati documenti ufficiali della SECO ai sensi della legge del 17 dicembre 2004<sup><a href="#fn-d7e395" id="fnbck-d7e395">4</a></sup> sulla trasparenza.</p>
<p class="absatz "><sup>2</sup> I documenti trasmessi alle autorità o dalle autorità attraverso la piattaforma sono considerati documenti ufficiali delle autorità in questione.</p>
<div class="footnotes"><p id="fn-d7e395"><sup><a href="#fnbck-d7e395">4</a></sup><sup></sup> <a href="https://fedlex.data.admin.ch/eli/cc/2006/355" target="_blank">RS <b>152.3</b></a></p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Valutazione</a>
</h6>
<div class="collapseable">
<p class="absatz "><sup>1</sup> Entro dieci anni dall’entrata in vigore, il Consiglio federale verifica la necessità, l’adeguatezza, l’efficacia e l’economicità della presente legge e della sua esecuzione.</p>
<p class="absatz "><sup>2</sup> Il Consiglio federale presenta un rapporto all’Assemblea federale e propone le modifiche eventualmente necessarie.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Disposizioni di esecuzione</a>
</h6>
<div class="collapseable"><p class="absatz ">Il Consiglio federale emana le disposizioni di esecuzione.</p></div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Modifica di un altro atto normativo</a>
</h6>
<div class="collapseable">
<p class="absatz ">La legge del 13 dicembre 2002<sup><a href="#fn-d7e439" id="fnbck-d7e439">5</a></sup> sul Parlamento è modificata come segue:</p>
<p class="verweisartkursiv man-font-style-italic ">Art. 111 cpv. 4</p>
<p class="absatz "><sup>4</sup> Gli articoli 4 (obblighi di verifica) e 5 (stima dei costi della regolamentazione) della legge del 29 settembre 2023<sup><a href="#fn-d7e455" id="fnbck-d7e455">6</a></sup> sullo sgravio delle imprese si applicano per analogia.</p>
<div class="footnotes">
<p id="fn-d7e439"><sup><a href="#fnbck-d7e439">5</a></sup><sup></sup> <a href="https://fedlex.data.admin.ch/eli/cc/2003/510" target="_blank">RS <b>171.10</b></a></p>
<p id="fn-d7e455"><sup><a href="#fnbck-d7e455">6</a></sup><sup></sup> <i>RS <b>930.31</b></i></p>
</div>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Referendum, entrata in vigore e durata di validità</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="absatz "><sup>3</sup> La sezione 3 (art. 6–8) ha effetto per i dieci anni successivi all’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">Consiglio degli Stati, 29 settembre 2023</p>
					<p class="unterschriftenfi ">La presidente: Brigitte Häberli-Koller<br>La segretaria: Martina Buol</p>
				</td>
				<td>
					
					<p class="unterschriftenfi1 ">Consiglio nazionale, 29 settembre 2023</p>
					<p class="unterschriftenfi ">Il presidente: Martin Candinas<br>Il segretario: Pierre-Hervé Freléchoz</p>
				</td>
			</tr>
		</table></div>
<p class="absatzkurs man-font-style-italic ">Referendum ed entrata in vigore</p>
<p class="absatz "><sup>1</sup> Il termine di referendum per la presente legge è decorso infruttuosamente il 18 gennaio 2024.<sup><a href="#fn-d7e514" id="fnbck-d7e514">7</a></sup></p>
<p class="absatz "><sup>2</sup> La presente legge entra in vigore come segue: </p>
<dl>
<dt>a. </dt>
<dd>gli articoli 9, 10, 12–20 e 22 capoversi 1 e 2 il 1° aprile 2024;</dd>
<dt>b. </dt>
<dd>gli articoli 1–8, 21 e 22 capoverso 3 il 1° ottobre 2024;</dd>
<dt>c. </dt>
<dd>l’articolo 11 entra in vigore in un secondo tempo.</dd>
</dl>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">15 marzo 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="abstand1seite "></p>
<div class="footnotes"><p id="fn-d7e514"><sup><a href="#fnbck-d7e514">7</a></sup><sup></sup>  <a href="https://fedlex.data.admin.ch/eli/fga/2023/2297" target="_blank">FF <b>2023 </b>2297</a></p></div>
</div></article>
</div></section></main>
</div></body>
</html>
