<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale <br>sul diritto internazionale privato</h1>
<h2 class="erlasskurztitel ">(LDIP)</h2>
<p class="man-template-datum-aend ">Modifica del 22 dicembre 2023</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto il messaggio del Consiglio federale del 13 marzo 2020<sup><a href="#fn-d7e18" id="fnbck-d7e18">1</a></sup>,</p>
<p class="man-template-verb ">decreta:</p>
<div class="footnotes"><p id="fn-d7e18"><sup><a href="#fnbck-d7e18">1</a></sup><sup></sup> <a href="https://fedlex.data.admin.ch/eli/fga/2020/739" target="_blank">FF <b>2020</b> 2987</a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz ">La legge federale del 18 dicembre 1987<sup><a href="#fn-d7e37" id="fnbck-d7e37">2</a></sup> sul diritto internazionale privato è modificata come segue:</p>
<article class="man-art-mod" id="mod_u1"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u1">Art. 51 lett. a</a>
</h6>
<div class="collapseable">
<p class="absatz ">Per le azioni o i provvedimenti concernenti i rapporti patrimoniali tra i coniugi sono competenti:</p>
<dl>
<dt>a. </dt>
<dd>per la liquidazione del regime dei beni in caso di morte di un coniuge, i tribunali o le autorità svizzeri competenti a liquidare la successione (art. 86–89), salvo nei casi di cui all’articolo 88<i>b</i>;</dd>
</dl>
</div></article><article class="man-art-mod" id="mod_u2"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u2">Art. 58 cpv. 2</a>
</h6>
<div class="collapseable"><p class="absatz "><sup>2</sup> Per le decisioni in materia di rapporti patrimoniali pronunciate in connessione con provvedimenti a tutela dell’unione coniugale o in seguito a morte, dichiarazione di nullità del matrimonio, divorzio o separazione, il riconoscimento è retto dalle disposizioni della presente legge concernenti gli effetti del matrimonio in generale, il divorzio o le successioni (art. 50, 65 e 96), salvo nel caso di cui all’articolo 96 capoverso 1 lettera c.</p></div></article><article class="man-art-mod" id="mod_u3"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u3">Art. 86 cpv. 1</a>
</h6>
<div class="collapseable"><p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> <i>Concerne soltanto il testo tedesco</i></p></div></article><article class="man-art-mod" id="mod_u4"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u4">Art. 87 cpv. 1 e 2, primo periodo</a>
</h6>
<div class="collapseable">
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> Se l’ereditando era un cittadino svizzero con ultimo domicilio all’estero, sono competenti i tribunali o le autorità svizzeri del luogo di origine, sempreché le autorità dello Stato di domicilio non si occupino della successione. Per evitare conflitti di competenza, i tribunali o le autorità svizzeri possono declinare la propria competenza sempreché le autorità di uno Stato di origine estero dell’ereditando, dello Stato della sua ultima dimora abituale o, nel caso di singoli beni successori, dello Stato di situazione dei medesimi si occupino della successione.</p>
<p class="absatz "><sup>2</sup> I tribunali o le autorità del luogo di origine sono sempre competenti se un cittadino svizzero con ultimo domicilio all’estero ha, per testamento o contratto successorio, sottoposto alla competenza svizzera o, senza riserva in merito a tale competenza, al diritto svizzero beni situati in Svizzera o l’intera successione. …</p>
</div></article><article class="man-art-mod" id="mod_u5"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u5">Art. 88 cpv. 1</a>
</h6>
<div class="collapseable"><p class="absatz "><sup>1</sup> Se l’ereditando era uno straniero con ultimo domicilio all’estero, per i beni situati in Svizzera sono competenti i tribunali o le autorità svizzeri del luogo di situazione, sempreché le autorità dello Stato di domicilio non se ne occupino. Per evitare conflitti di competenza, i tribunali o le autorità svizzeri possono declinare la propria competenza sempreché le autorità di uno Stato di origine estero dell’ereditando o dello Stato della sua ultima dimora abituale si occupino della successione.</p></div></article><article class="man-art-mod" id="mod_u6"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u6"><i>Art. 88a</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">3a. Litispendenza</p>
<p class="absatz ">L’articolo 9 si applica per analogia al procedimento successorio nel suo insieme.</p>
</div></article><article class="man-art-mod" id="mod_u7"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u7"><i>Art. 88b</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">3b. Deroga alla competenza svizzera</p>
<p class="absatz "><sup>1</sup> La competenza di cui agli articoli 86–88 è esclusa, se l’ereditando ha, per testamento o contratto successorio, sottoposto l’intera successione o parte di essa alla competenza di uno Stato di origine estero e le autorità di tale Stato se ne occupano. Il disponente deve averne la cittadinanza al momento in cui dispone o al momento della morte.</p>
<p class="absatz "><sup>2</sup> La competenza di cui agli articoli 86–88 è inoltre esclusa se l’ereditando ha, per testamento o contratto successorio, sottoposto un fondo situato all’estero alla competenza dello Stato di situazione e le autorità di tale Stato se ne occupano.</p>
</div></article><article class="man-art-mod" id="mod_u8"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u8"><i>Art. 89</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">4. Provvedimenti conservativi</p>
<p class="absatz ">Se l’ereditando lascia beni in Svizzera e non sussiste una competenza secondo gli articoli 86–88, le autorità svizzere del luogo di situazione ordinano i necessari provvedimenti d’urgenza a loro tutela.</p>
</div></article><article class="man-art-mod" id="mod_u9"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u9">Art. 90, titolo marginale, nonché cpv. 2 e 3</a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">II. Diritto applicabile</p>
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">1. Principio</p>
<p class="absatz "><sup>2</sup> La successione di una persona con ultimo domicilio all’estero è regolata dal diritto richiamato dalle norme di diritto internazionale privato dello Stato di domicilio. Se queste norme richiamano le norme di diritto internazionale privato svizzero, si applica il diritto successorio materiale dello Stato di domicilio.</p>
<p class="absatz "><sup>3</sup> In quanto i tribunali o le autorità svizzeri del luogo di origine siano competenti secondo l’articolo 87 capoverso 1, la successione è regolata dal diritto svizzero.</p>
</div></article><article class="man-art-mod" id="mod_u10"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u10"><i>Art. 91</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">2. Scelta</p>
<p class="absatz "><sup>1</sup> Una persona può sottoporre la successione, per testamento o contratto successorio, al diritto di uno dei suoi Stati di origine. Deve averne la cittadinanza al momento in cui dispone o al momento della morte. Il cittadino svizzero non può derogare alle disposizioni del diritto svizzero sulla porzione disponibile.</p>
<p class="absatz "><sup>2</sup> Se un cittadino svizzero sottopone l’intera successione o parte di essa alla competenza svizzera (art. 87 cpv. 2), la successione è considerata sottoposta al diritto svizzero salvo disposizione contraria.</p>
<p class="absatz "><sup>3</sup> La scelta del diritto svizzero per parte della successione è ammessa soltanto se è effettuata per beni situati in Svizzera e se prevede anche l’assoggettamento degli stessi alla competenza svizzera o ha tale assoggettamento come conseguenza (art. 87 cpv. 2).</p>
</div></article><article class="man-art-mod" id="mod_u11"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u11">Art. 92 cpv. 2, secondo periodo</a>
</h6>
<div class="collapseable"><p class="absatz "><sup>2</sup> … Questo diritto si applica in particolare ai provvedimenti conservativi e alla liquidazione della successione, inclusi gli aspetti procedurali dell’esecuzione testamentaria o dell’amministrazione della successione, nonché alla questione dei diritti sulla successione dell’esecutore testamentario o dell’amministratore della successione e della sua facoltà di disporne.</p></div></article><article class="man-art-mod" id="mod_u12"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u12"><i>Art. 94</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">5. Testamento</p>
<p class="absatz "><sup>1</sup> La validità materiale, la revocabilità e l’interpretazione di un testamento nonché gli effetti delle disposizioni ivi contenute sono retti dal diritto dello Stato in cui il disponente è domiciliato al momento della confezione del testamento.</p>
<p class="absatz "><sup>2</sup> Se, nel testamento in questione o in una disposizione precedente, il disponente ha sottoposto l’intera successione al diritto di uno dei suoi Stati di origine (art. 91 cpv. 1), quest’ultimo surroga quello richiamato dal capoverso 1.</p>
<p class="absatz "><sup>3</sup> Il disponente può sottoporre il testamento al diritto di uno dei suoi Stati di origine. Deve averne la cittadinanza al momento della confezione del testamento o al momento della morte.</p>
</div></article><article class="man-art-mod" id="mod_u13"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u13"><i>Art. 95</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">6. Contratto successorio</p>
<p class="absatz "><sup>1</sup> La validità materiale, gli effetti vincolanti e l’interpretazione di un contratto successorio nonché gli effetti delle disposizioni ivi contenute sono retti dal diritto dello Stato in cui il disponente è domiciliato al momento della stipulazione del contratto.</p>
<p class="absatz "><sup>2</sup> Se, nel contratto successorio o in una disposizione precedente, il disponente ha sottoposto l’intera successione al diritto di uno dei suoi Stati di origine (art. 91 cpv. 1), quest’ultimo surroga quello richiamato dal capoverso 1.</p>
<p class="absatz "><sup><inl>3</inl></sup><inl> Ove il contratto successorio conti due o più disponenti, le disposizioni sulla successione di ogni disponente sono sottoposte al diritto applicabile secondo i capoversi 1 o 2. Sono considerati contratti suc</inl><inl>cessori anche i testamenti che si fondano su un patto congiunto che</inl> lega i disponenti.</p>
<p class="absatz "><sup>4</sup> I contraenti possono sottoporre il contratto successorio al diritto di uno degli Stati di origine del disponente o di uno dei disponenti oppure al diritto del domicilio di uno dei disponenti al momento della stipulazione del contratto. Il disponente interessato deve averne la cittadinanza al momento della stipulazione del contratto o al momento della morte del primo disponente.</p>
</div></article><article class="man-art-mod" id="mod_u14"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u14"><i>Art. 95a</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">7. Altre disposizioni contrattuali a causa di morte</p>
<p class="absatz ">L’articolo 95 si applica per analogia alle altre disposizioni contrattuali a causa di morte.</p>
</div></article><article class="man-art-mod" id="mod_u15"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u15"><i>Art. 95b</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">8. Definizione di validità materiale</p>
<p class="absatz "><sup>1</sup> La validità materiale secondo gli articoli 94–95<i>a</i> comprende:</p>
<dl>
<dt>a. </dt>
<dd>l’ammissibilità di principio del testamento, del contratto successorio o di altre disposizioni contrattuali a causa di morte;</dd>
<dt>b. </dt>
<dd>la confezione del testamento, del contratto successorio o di altre disposizioni contrattuali a causa di morte;</dd>
<dt>c. </dt>
<dd>la capacità di disporre del disponente;</dd>
<dt>d. </dt>
<dd>l’impugnabilità del testamento, del contratto successorio o di altre disposizioni contrattuali a causa di morte;</dd>
<dt>e. </dt>
<dd>l’ammissibilità delle disposizioni contenutevi.</dd>
</dl>
<p class="absatz "><sup>2</sup> La porzione disponibile è retta dal diritto richiamato dagli articoli 90 e 91.</p>
</div></article><article class="man-art-mod" id="mod_u16"><a name=""></a><h6 class="heading man-mod-ref man-font-style-italic " role="heading">
<span class="display-icon"></span><span class="external-link-icon"></span><a href="#mod_u16">Art. 96 cpv. 1, frase introduttiva, nonché lett. a, c e d</a>
</h6>
<div class="collapseable">
<p class="absatz "><sup>1</sup> Le decisioni, i provvedimenti e i documenti stranieri concernenti la successione, come anche i diritti derivanti da una successione aperta all’estero sono riconosciuti in Svizzera, fatto salvo l’articolo 87 capoverso 2, se:</p>
<dl>
<dt>a. </dt>
<dd>sono stati pronunciati, stilati o accertati oppure sono riconosciuti nello Stato dell’ultimo domicilio dell’ereditando;</dd>
<dt>c. </dt>
<dd>sono stati pronunciati, stilati o accertati in uno Stato di origine dell’ereditando e quest’ultimo ha sottoposto la sua successione alla competenza o al diritto di uno di tali Stati; o</dd>
<dt>d. </dt>
<dd>sono stati pronunciati, stilati o accertati nello Stato dell’ultima dimora abituale o in uno Stato di origine dell’ereditando oppure, nel caso di singoli beni successori mobili, nello Stato di situazione dei medesimi, sempreché l’ultimo domicilio dell’ereditando sia stato all’estero e lo Stato interessato non si occupi della successione.</dd>
</dl>
</div></article><article class="man-art-mod" id="mod_u17"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u17"><i>Art. 199a</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">III. Modifiche della presente legge</p>
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">1. Principio</p>
<p class="absatz ">Gli articoli 196–199 si applicano per analogia alle modifiche della presente legge.</p>
</div></article><article class="man-art-mod" id="mod_u18"><a name=""></a><h6 class="heading man-mod-ref " role="heading">
<span class="display-icon"></span><span class="external-link-icon"></span><a href="#mod_u18"><i>Art. 199b</i></a>
</h6>
<div class="collapseable">
<p class="man-mod-shadow-heading man-font-weight-bold " msg:wcstyle02-2="loose pPr/framePr" xmlns:msg="urn:com:c-moria:legi4ch:xslt:message">2. Diritto successorio</p>
<p class="absatz ">Le modifiche delle disposizioni del capitolo 6 sul diritto applicabile si applicano alle successioni aperte dopo la loro entrata in vigore. Le disposizioni a causa di morte confezionate prima dell’entrata in vigore della modifica che sarebbero nulle secondo le disposizioni richiamate dal nuovo diritto sottostanno alle disposizioni richiamate dal diritto previgente. La porzione disponibile è tuttavia sempre retta dalle disposizioni richiamate dal nuovo diritto.</p>
</div></article><div class="footnotes"><p id="fn-d7e37"><sup><a href="#fnbck-d7e37">2</a></sup><sup></sup><sup><inl> </inl></sup><a href="https://fedlex.data.admin.ch/eli/cc/1988/1776_1776_1776" target="_blank">RS <b>291</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> La presente legge sottostà a referendum facoltativo.</p>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p class="unterschriftenfi1 ">Consiglio nazionale, 22 dicembre 2023</p>
					<p class="unterschriftenfi ">Il presidente: Eric Nussbaumer <br>Il segretario: Pierre-Hervé Freléchoz</p>
				</td>
				<td>
					
					<p class="unterschriftenfi1 ">Consiglio degli Stati, 22 dicembre 2023</p>
					<p class="unterschriftenfi ">La presidente: Eva Herzog <br>La segretaria: Martina Buol</p>
				</td>
			</tr>
		</table></div>
<p class="absatz man-text-align-left "><i>Referendum ed entrata in vigore</i></p>
<p class="absatz man-text-align-left "><sup>1</sup> Il termine di referendum per la presente legge è decorso infruttuosamente il <br>18 aprile 2024.<sup><a href="#fn-d7e329" id="fnbck-d7e329">3</a></sup></p>
<p class="absatz man-text-align-left "><sup>2</sup> La presente legge entra in vigore il 1° gennaio 2025.</p>
<p></p>
<div class="table"><table border="1">
			
			
			<tr>
				
				<td>
					
					<p class="unterschriftenfi1 ">26 giugno 2024</p>
				</td>
				<td>
					
					<p class="unterschriftenfi1 ">In nome del Consiglio federale svizzero:</p>
					<p class="unterschriftenfi ">La presidente della Confederazione, Viola Amherd <br>Il cancelliere della Confederazione, Viktor Rossi</p>
				</td>
			</tr>
		</table></div>
<div class="footnotes"><p id="fn-d7e329"><sup><a href="#fnbck-d7e329">3</a></sup><sup></sup>  <a href="https://fedlex.data.admin.ch/eli/fga/2024/32" target="_blank">FF <b>2024 </b>32</a></p></div>
</div></section></main>
</div></body>
</html>
