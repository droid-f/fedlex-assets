<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Ordinanza <br>dell’Autorità federale di sorveglianza dei revisori concernente la sorveglianza delle imprese di revisione</h1>
<h2 class="erlasskurztitel man-space-before-4">(Ordinanza sulla sorveglianza ASR, OS-ASR)</h2>
<p class="man-template-datum-aend">Modifica del 19 settembre 2025</p>
</div>
<div id="preamble"><div>
<p class="man-template-autor man-space-before-10">L’Autorità federale di sorveglianza dei revisori (ASR)</p>
<p class="man-template-verb man-space-before-3 man-space-after-18">ordina:</p>
</div></div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I</a>
</h1>
<div class="collapseable">
<p class="absatz man-space-before-4">L’ordinanza del 17 marzo 2008<sup><a href="#fn-d4328e24" id="fnbck-d4328e24">1</a></sup> sulla sorveglianza ASR è modificata come segue:</p>
<article class="man-art-mod" id="mod_u1"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u1"><i>Art. 5</i> Misure di gestione della qualità attinenti all’impresa</a>
</h6>
<div class="collapseable">
<p class="absatz man-space-before-4"><sup>1</sup> Le imprese di revisione che effettuano servizi di revisione secondo l’articolo 2 lettera a numero 1 LSR e applicano gli SR-CH devono garantire la qualità dei loro servizi di revisione in conformità alle disposizioni degli standard svizzeri di gestione della qualità 1 e 2 (ISQM‑CH 1 e 2).</p>
<p class="absatz man-space-before-4"><sup>2</sup> Le imprese di revisione che applicano gli standard di revisione dell’IAASB per la verifica di conti annuali e conti di gruppo devono garantire la qualità dei loro servizi di revisione sia secondo gli ISQM-CH 1 e 2 sia secondo gli standard internazionali di gestione della qualità «International Standards on Quality Management 1 e 2» (ISQM 1 e 2).</p>
</div></article><article class="man-art-mod" id="mod_u2"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u2"><i>Art. 6</i> Pubblicazione degli standard riconosciuti per la revisione e la gestione della qualità</a>
</h6>
<div class="collapseable"><p class="absatz man-space-before-4">L’autorità di sorveglianza pubblica un elenco degli standard riconosciuti per la revisione e la gestione della qualità.</p></div></article><article class="man-art-mod" id="mod_u3"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u3">Art. 7 cpv. 1 lett. b</a>
</h6>
<div class="collapseable">
<p class="absatz man-space-before-4"><sup>1</sup> L’autorità di sorveglianza controlla in particolare se:</p>
<dl class="man-space-after-0">
<dt class="man-space-before-4">b. </dt>
<dd class="man-space-before-4">l’impresa di revisione sotto sorveglianza statale rispetta le prescrizioni e gli standard in materia di indipendenza e per quanto concerne la gestione della qualità e i servizi di revisione forniti.</dd>
</dl>
</div></article><article class="man-art-mod" id="mod_u4"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u4">Art. 10, rubrica e cpv. 3</a>
</h6>
<div class="collapseable">
<p class="absatz man-space-before-4 man-text-align-left">Esigenze concernenti la documentazione di verifica e la documentazione relativa alle misure di gestione della qualità</p>
<p class="absatz man-space-before-4"><sup>3</sup> La documentazione relativa alle misure di gestione della qualità ai sensi dell’articolo 12 LSR deve presentare un grado di completezza e dettaglio tale da fornire all’autorità di sorveglianza un quadro esatto delle misure prese e dell’attuazione delle stesse.</p>
</div></article><article class="man-art-mod" id="mod_u5"><a name=""></a><h6 class="heading man-mod-ref man-space-before-14" role="heading">
<span class="display-icon"></span><span class="external-link-icon"></span><a href="#mod_u5"><i>Art. 11</i><i> </i>Controllo sul processo di monitoraggio e di miglioramento</a>
</h6>
<div class="collapseable">
<p class="absatz man-space-before-4">Sulla base della documentazione relativa al processo di monitoraggio e di miglioramento effettuato dall’impresa di revisione, l’autorità di sorveglianza controlla in particolare:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la procedura di monitoraggio e di adozione di misure correttive;</dd>
<dt class="man-space-before-4">b. </dt>
<dd class="man-space-before-4">la composizione e la qualifica del team che effettua il monitoraggio;</dd>
<dt class="man-space-before-4">c. </dt>
<dd class="man-space-before-4">i criteri adottati per la selezione dei servizi di revisione controllati;</dd>
<dt class="man-space-before-4">d. </dt>
<dd class="man-space-before-4">il numero dei servizi di revisione sottoposti a controllo nell’arco di un esercizio annuale;</dd>
<dt class="man-space-before-4">e. </dt>
<dd class="man-space-before-4">i risultati del monitoraggio.</dd>
</dl>
</div></article><article class="man-art-mod" id="mod_u6"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u6">Art. 12 cpv. 2</a>
</h6>
<div class="collapseable"><p class="absatz man-space-before-4"><sup>2</sup> Se il processo interno di monitoraggio e di miglioramento effettuato dall’impresa di revisione risulta adeguato e verificabile da parte dell’autorità di sorveglianza (art. 11), quest’ultima ne tiene conto all’atto del controllo.</p></div></article><article class="man-art-mod" id="mod_u7"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u7">Art. 13 cpv. 3</a>
</h6>
<div class="collapseable"><p class="absatz man-space-before-4"><sup>3</sup> A tale scopo l’autorità di sorveglianza fissa un termine adeguato.</p></div></article><div class="footnotes"><p id="fn-d4328e24"><sup><a href="#fnbck-d4328e24">1</a></sup><sup></sup> <a href="https://fedlex.data.admin.ch/vocabulary/legal-taxonomy/5922" target="_blank" data-rs-uri="https://fedlex.data.admin.ch/eli/cc/2008/188" data-rs="221.302.33" data-lang="it">RS <b>221.302.33</b></a></p></div>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II</a>
</h1>
<div class="collapseable">
<p class="absatz man-space-before-4">La presente ordinanza entra in vigore il 15 dicembre 2025.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">19 settembre 2025</p>
				</td>
				<td>
					
					<p class="unterschriftenfi1 man-space-before-24">In nome dell’Autorità federale di sorveglianza dei revisori:</p>
					<p class="unterschriftenfi man-space-before-6">La presidente, Wanda Eriksen-Grundbacher<br>La vicepresidente, Franca Contratto</p>
				</td>
			</tr>
		</table></div>
</div></section></main>
</div></body>
</html>
