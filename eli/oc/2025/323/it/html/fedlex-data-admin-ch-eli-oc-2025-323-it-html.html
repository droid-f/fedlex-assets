<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Convenzione <br>sul regolamento internazionale del 1972 per prevenire gli abbordi in mare</h1>
<p class="absatz man-space-before-4 ">RS <b>0.747.363.321</b>; <a href="https://www.fedlex.admin.ch/eli/cc/1977/1084_1084_1084/it" target="_blank">
				RU 
				<b>1977</b>
				 1084
			</a></p>
</div>
<div id="preamble"><div></div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Emendamenti del 2007 al regolamento internazionale del 1972 per prevenire gli abbordi in mare </a>
</h1>
<div class="collapseable">
<p class="erlasssubtitel man-space-before-0 ">Adottati dall’Assemblea dell’Organizzazione marittima internazionale il 29 novembre 2007<br>Entrati in vigore per la Svizzera il 1° dicembre 2009</p>
<p class="man-template-tab-krpr-r-kurs man-font-style-italic ">Traduzione</p>
</div></section></main><div id="annex"><section id="annex_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_IV">Allegato IV</a>
</h1>
<div class="collapseable"><section id="annex_IV/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_IV/lvl_u1">Segnali di pericolo</a>
</h2>
<div class="collapseable"><article class="man-art-mod" id="annex_IV/lvl_u1/mod_u1"><a name=""></a><h6 class="heading man-mod-ref man-font-style-italic man-space-before-14 " role="heading">
<span class="display-icon"></span><span class="external-link-icon"></span><a href="#annex_IV/lvl_u1/mod_u1">L’allegato IV è modificato come segue:</a>
</h6>
<div class="collapseable">
<p class="absatz man-space-before-4 ">1.  I segnali seguenti, utilizzati o mostrati insieme o separatamente, indicano il pericolo e il bisogno d’assistenza: </p>
<dl class="man-space-after-0 ">
<dt class="man-space-before-4  ">a) </dt>
<dd class="man-space-before-4  ">colpi di cannone o altri segnali esplosivi, a intervalli di un minuto circa;</dd>
<dt class="man-space-before-4  ">b) </dt>
<dd class="man-space-before-4  ">suono continuo emesso da un apparecchio qualsiasi per segnali da nebbia;</dd>
<dt class="man-space-before-4  ">c) </dt>
<dd class="man-space-before-4  ">razzi o bombe proiettanti stelle rosse, lanciati singolarmente a brevi intervalli;</dd>
<dt class="man-space-before-4  ">d) </dt>
<dd class="man-space-before-4  ">segnale emesso da qualsiasi sistema di segnalazione, composto dal gruppo <b>.</b> <b>.</b> <b>.</b> <b><sup>_</sup></b> <b><sup>_</sup></b> <b><sup>_</sup></b> <b>.</b> <b>.</b> <b>.</b> (SOS) del codice Morse;</dd>
<dt class="man-space-before-4  ">e) </dt>
<dd class="man-space-before-4  ">segnale radiotelefonico consistente nella parola «Mayday»;</dd>
<dt class="man-space-before-4  ">f) </dt>
<dd class="man-space-before-4  ">segnale di pericolo N. C. del Codice internazionale dei segnali;</dd>
<dt class="man-space-before-4  ">g) </dt>
<dd class="man-space-before-4  ">segnale consistente in una bandiera quadrata avente, al di sopra o al di sotto, un pallone o un oggetto analogo;</dd>
<dt class="man-space-before-4  ">h) </dt>
<dd class="man-space-before-4  ">fuochi accesi sulla nave (come quelli che si possono produrre bruciando barili di catrame, di olio ecc.);</dd>
<dt class="man-space-before-4  ">i) </dt>
<dd class="man-space-before-4  ">razzo a paracadute o fuoco a mano che produce una luce rossa;</dd>
<dt class="man-space-before-4  ">j) </dt>
<dd class="man-space-before-4  ">segnale fumogeno che produce un fumo di colore arancione;</dd>
<dt class="man-space-before-4  ">k) </dt>
<dd class="man-space-before-4  ">movimenti lenti e ripetuti, dall’alto in basso, delle braccia allargate;</dd>
<dt class="man-space-before-4 man-space-before-2  ">l) </dt>
<dd class="man-space-before-4 man-space-before-2  ">segnale di pericolo emesso tramite chiamata selettiva digitale (DSC) su:<dl class="man-space-after-0 ">
<dt class="man-space-before-2  ">i) </dt>
<dd class="man-space-before-2  ">canale VHF 70, o </dd>
<dt class="man-space-before-2  ">ii) </dt>
<dd class="man-space-before-2  ">frequenze 2187,5 kHz, 8414,5 kHz, 4207,5 kHz, 6312 kHz, 12577 kHz o 16804,5 kHz in MF/HF; </dd>
</dl>
</dd>
<dt class="man-space-before-4  ">m) </dt>
<dd class="man-space-before-4  ">segnale di pericolo nel senso nave–costa trasmesso dalla stazione terrestre di bordo Inmarsat o da un altro fornitore di servizi mobili via satellite; </dd>
<dt class="man-space-before-4  ">n) </dt>
<dd class="man-space-before-4  ">segnali emessi da radioboe di localizzazione di sinistri; </dd>
<dt class="man-space-before-4  ">o) </dt>
<dd class="man-space-before-4  ">segnali approvati emessi da sistemi di radiocomunicazione, compresi i risponditori radar dei mezzi di salvataggio. </dd>
</dl>
<p class="absatz man-space-before-4 ">2.  È vietato l’uso di uno qualsiasi dei segnali suddetti salvo allo scopo di indicare un caso di pericolo o un bisogno d’assistenza, come anche l’uso di altri segnali che possono essere confusi con uno dei segnali suddetti. </p>
<p class="absatz man-space-before-4 ">3.  Occorre badare ai capitoli pertinenti del Codice internazionale dei segnali, al Manuale internazionale di ricerca e di salvataggio aeronautico e marittimo (volume III) e ai segnali seguenti: </p>
<dl class="man-space-after-0 ">
<dt class="man-space-before-4  ">a) </dt>
<dd class="man-space-before-4  ">pezzo di tela di colore arancio, sia con un quadrato o un cerchio di colore nero, sia con un altro simbolo adeguato (per il rilevamento aereo); </dd>
<dt class="man-space-before-4  ">b) </dt>
<dd class="man-space-before-4  ">colorante. </dd>
</dl>
</div></article></div></section></div></section></div>
</div></body>
</html>
