<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Ordinanza <br>concernente la facilitazione degli orari e il coordinamento delle bande orarie negli aeroporti</h1>
<h2 class="erlasskurztitel man-space-before-4">(Ordinanza sulle bande orarie)</h2>
<p class="erlassdatum man-space-before-3">del 19 settembre 2025</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visto l’articolo 39<i>a</i> capoverso 1 della legge federale del 21 dicembre 1948<sup><a href="#fn-d9408e21" id="fnbck-d9408e21">1</a></sup> sulla navigazione aerea (LNA); <br>in esecuzione dell’Accordo del 21 giugno 1999<sup><a href="#fn-d9408e35" id="fnbck-d9408e35">2</a></sup> tra la Confederazione Svizzera e la Comunità europea sul trasporto aereo (accordo sul trasporto aereo tra la Svizzera e l’UE); <br>in esecuzione del regolamento (CEE) n. 95/93<sup><a href="#fn-d9408e50" id="fnbck-d9408e50">3</a></sup>,</p>
<p class="man-template-verb man-space-before-3 man-space-after-18">ordina:</p>
<div class="footnotes">
<p id="fn-d9408e21"><sup><a href="#fnbck-d9408e21">1</a></sup><sup></sup> <a href="https://fedlex.data.admin.ch/vocabulary/legal-taxonomy/9033" target="_blank" data-rs-uri="https://fedlex.data.admin.ch/eli/cc/1950/471_491_479" data-rs="748.0" data-lang="it">RS <b>748.0</b></a></p>
<p id="fn-d9408e35"><sup><a href="#fnbck-d9408e35">2</a></sup><sup></sup> <a href="https://fedlex.data.admin.ch/vocabulary/legal-taxonomy/3158" target="_blank" data-rs-uri="https://fedlex.data.admin.ch/eli/cc/2002/258" data-rs="0.748.127.192.68" data-lang="it">RS <b>0.748.127.192.68</b></a></p>
<p id="fn-d9408e50"><sup><a href="#fnbck-d9408e50">3</a></sup><sup></sup> Regolamento (CEE) n. 95/93 del Consiglio, del 18 gennaio 1993, relativo a norme comuni per l’assegnazione di bande orarie negli aeroporti della Comunità, nella versione vincolante per la Svizzera in virtù del n. 1 dell’allegato dell’accordo del 21 giugno 1999 sul trasporto aereo tra la Svizzera e l’UE (<a href="https://fedlex.data.admin.ch/vocabulary/legal-taxonomy/3158" target="_blank" data-rs-uri="https://fedlex.data.admin.ch/eli/cc/2002/258" data-rs="0.748.127.192.68" data-lang="it">RS <b>0.748.127.192.68</b></a>).</p>
</div>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz man-space-before-4"><sup>1</sup> La presente ordinanza disciplina la facilitazione degli orari nonché l’assegnazione, il coordinamento e la sorveglianza del rispetto delle bande orarie negli aeroporti in Svizzera.</p>
<p class="absatz man-space-before-4"><sup>2</sup> È applicabile alle imprese di navigazione aerea nonché a tutti gli altri operatori di aeromobili. Nella presente ordinanza sono considerati imprese di navigazione aerea anche tutti gli altri operatori di aeromobili.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Facilitatore degli orari e coordinatore</a>
</h6>
<div class="collapseable">
<p class="absatz man-space-before-4"><sup>1</sup> Il facilitatore degli orari di un aeroporto svizzero è nominato dall’Ufficio federale dell’aviazione civile (UFAC).</p>
<p class="absatz man-space-before-4"><sup>2</sup> Svolge i seguenti compiti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">consiglia le imprese di navigazione aerea e raccomanda orari alternativi in caso di congestione dell’aeroporto;</dd>
<dt class="man-space-before-4">b. </dt>
<dd class="man-space-before-4">sorveglia che le operazioni di volo delle imprese di navigazione aerea coincidano con gli orari loro raccomandati.</dd>
</dl>
<p class="absatz man-space-before-4"><sup>3</sup> L’associazione Slot Coordination Switzerland (SCS) è il coordinatore delle bande orarie negli aeroporti in Svizzera.</p>
<p class="absatz man-space-before-4"><sup>4</sup> Il coordinatore è responsabile dell’assegnazione, del coordinamento e della sorveglianza del rispetto delle bande orarie negli aeroporti coordinati di cui all’articolo 3 capoverso 1.</p>
<p class="absatz man-space-before-4"><sup>5</sup> Su richiesta del coordinatore, per determinate categorie di trasporto l’UFAC può trasferire i compiti di cui al capoverso 4 al rispettivo esercente dell’aeroporto.</p>
<p class="absatz man-space-before-4"><sup>6</sup> I diritti e gli obblighi del facilitatore degli orari, del coordinatore e dell’esercente dell’aeroporto a cui l’UFAC ha trasferito compiti in virtù del capoverso 5 si basano sul regolamento (CEE) n. 95/93.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Aeroporti a orari facilitati e aeroporti coordinati</a>
</h6>
<div class="collapseable">
<p class="absatz man-space-before-4"><sup>1</sup> Gli aeroporti di Ginevra e di Zurigo sono considerati per l’intero periodo di esercizio aeroporti coordinati secondo l’articolo 2 lettera g del regolamento (CEE) n. 95/93.</p>
<p class="absatz man-space-before-4"><sup>2</sup> L’UFAC designa altri aeroporti in Svizzera che, ai sensi dell’articolo 2 lettere g e i del regolamento (CEE) n. 95/93, sono:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">a orari facilitati; o</dd>
<dt class="man-space-before-4">b. </dt>
<dd class="man-space-before-4">coordinati.</dd>
</dl>
<p class="absatz man-space-before-4"><sup>3</sup> A tal fine si basa sull’articolo 3 del regolamento (CEE) n. 95/93.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Comitato di coordinamento</a>
</h6>
<div class="collapseable">
<p class="absatz man-space-before-4"><sup>1</sup> L’UFAC provvede affinché per gli aeroporti coordinati in Svizzera sia istituito un comitato di coordinamento secondo l’articolo 5 del regolamento (CEE) n. 95/93.</p>
<p class="absatz man-space-before-4"><sup></sup><sup></sup><sup>2</sup> Il comitato di coordinamento si dota di un regolamento interno. Lo stesso è sottoposto per informazione all’UFAC.</p>
<p class="absatz man-space-before-4"><sup></sup><sup>3</sup> Il comitato di coordinamento consiglia il coordinatore, l’esercente dell’aeroporto a cui l’UFAC ha trasferito compiti in virtù dell’articolo 2 capoverso 5 nonché l’UFAC e funge da mediatore tra le parti in caso di controversie concernenti l’assegnazione delle bande orarie. Per il rimanente adempie le funzioni di cui all’articolo 5 del regolamento (CEE) n. 95/93.</p>
<p class="absatz man-space-before-4"><sup>4</sup> Il coordinatore, l’esercente dell’aeroporto a cui l’UFAC ha trasferito compiti in virtù dell’articolo 2 capoverso 5 nonché i rappresentanti dell’UFAC possono partecipare in veste di osservatori alle riunioni del comitato di coordinamento.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Diritti e obblighi di coordinamento</a>
</h6>
<div class="collapseable">
<p class="absatz man-space-before-4"><sup>1</sup> Negli aeroporti coordinati in Svizzera devono essere adempiuti i seguenti obblighi di coordinamento:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le imprese di navigazione aerea devono sottoporre all’approvazione del coordinatore o dell’esercente dell’aeroporto a cui l’UFAC ha trasferito compiti in virtù dell’articolo 2 capoverso 5 tutti i decolli e gli atterraggi dei voli previsti nel traffico di linea e non di linea;</dd>
<dt class="man-space-before-4 man-space-before-2">b. </dt>
<dd class="man-space-before-4 man-space-before-2">i decolli e gli atterraggi nel traffico di linea e non di linea non possono essere effettuati se non sono state assegnate le bande orarie. Fanno eccezione:<dl class="man-space-after-0">
<dt class="man-space-before-2">1. </dt>
<dd class="man-space-before-2">voli con aeromobili di Stato nonché voli con mandato statale,</dd>
<dt class="man-space-before-2">2. </dt>
<dd class="man-space-before-2">voli umanitari,</dd>
<dt class="man-space-before-2">3. </dt>
<dd class="man-space-before-2">voli di aeroambulanza, di ricerca e di salvataggio,</dd>
<dt class="man-space-before-2">4. </dt>
<dd class="man-space-before-2">atterraggi di emergenza e atterraggi alternativi dovuti a fattori meteorologici;</dd>
</dl>
</dd>
<dt class="man-space-before-4">c. </dt>
<dd class="man-space-before-4">le imprese di navigazione aerea riassegnano senza indugio al coordinatore o all’esercente dell’aeroporto a cui l’UFAC ha trasferito compiti in virtù dell’articolo 2 capoverso 5 le bande orarie che non intendono utilizzare o di cui non necessitano più;</dd>
<dt class="man-space-before-4">d. </dt>
<dd class="man-space-before-4">le imprese di navigazione aerea non possono effettuare voli in bande orarie diverse da quelle assegnate o utilizzare le bande orarie secondo modalità diverse da quelle indicate al momento dell’assegnazione;</dd>
<dt class="man-space-before-4">e. </dt>
<dd class="man-space-before-4">le imprese di navigazione aerea non possono disporre di diverse bande orarie per lo stesso volo previsto.</dd>
</dl>
<p class="absatz man-space-before-4"><sup>2</sup> L’assegnazione di bande orarie in un aeroporto coordinato conferisce a un’impresa di navigazione aerea, alle date e agli orari determinati per la durata del permesso, il diritto di accesso e di utilizzazione degli impianti aeroportuali ai fini dell’atterraggio e del decollo.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Trasferimento di bande orarie</a>
</h6>
<div class="collapseable"><p class="absatz man-space-before-4">Il trasferimento di bande orarie si basa sull’articolo 8<sup>bis</sup> del regolamento (CEE) n. 95/93.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Parametri di coordinamento</a>
</h6>
<div class="collapseable">
<p class="absatz man-space-before-4"><sup>1</sup> Per gli aeroporti coordinati, d’intesa con il servizio della sicurezza aerea, l’esercente dell’aeroporto determina periodicamente i parametri di coordinamento; decide in merito previa consultazione del comitato di coordinamento.</p>
<p class="absatz man-space-before-4"><sup>2</sup> A tal fine si basa sull’articolo 6 del regolamento (CEE) n. 95/93 e tiene conto delle prescrizioni del regolamento d’esercizio nonché del Piano settoriale dell’infrastruttura aeronautica (PSIA).</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Riduzione temporanea delle capacità</a>
</h6>
<div class="collapseable">
<p class="absatz man-space-before-4"><sup>1</sup> Per garantire le normali operazioni di volo, in circostanze straordinarie o in presenza di condizioni meteorologiche sfavorevoli l’esercente dell’aeroporto può ridurre temporaneamente le capacità presso l’aeroporto revocando bande orarie.</p>
<p class="absatz man-space-before-4"><sup>2</sup> Su richiesta dell’esercente dell’aeroporto, il coordinatore revoca le bande orarie interessate. L’esercente dell’aeroporto a cui l’UFAC ha trasferito compiti in virtù dell’articolo 2 capoverso 5 revoca personalmente le bande orarie che gli sono state assegnate.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Rimunerazione</a>
</h6>
<div class="collapseable"><p class="absatz man-space-before-4">Per i suoi servizi il coordinatore può riscuotere dagli aeroporti in Svizzera e dalle imprese di navigazione aerea che ricorrono alle sue prestazioni una rimunerazione a copertura dei costi.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Conciliazione e decisione dell’UFAC</a>
</h6>
<div class="collapseable">
<p class="absatz man-space-before-4"><sup>1</sup> L’UFAC conduce una procedura di conciliazione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">nel caso dell’assegnazione di bande orarie conformemente all’articolo 11 del regolamento (CEE) n. 95/93, se la mediazione da parte del comitato di coordinamento non sfocia in una soluzione accettata dalle parti;</dd>
<dt class="man-space-before-4">b. </dt>
<dd class="man-space-before-4">nel caso della determinazione dei parametri di coordinamento conformemente all’articolo 7, se un’impresa di navigazione aerea o il servizio della sicurezza aerea non concordano con la decisione dell’esercente dell’aeroporto.</dd>
</dl>
<p class="absatz man-space-before-4"><sup>2</sup> La procedura di conciliazione ha luogo su richiesta di una parte entro 30 giorni dalla ricezione della domanda.</p>
<p class="absatz man-space-before-4"><sup>3</sup> In assenza di intesa la decisione spetta all’UFAC.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obbligo di comunicazione in caso di violazione degli obblighi di coordinamento</a>
</h6>
<div class="collapseable"><p class="absatz man-space-before-4">Il coordinatore o l’esercente dell’aeroporto a cui l’UFAC ha trasferito compiti in virtù dell’articolo 2 capoverso 5 comunica all’UFAC le ripetute violazioni degli obblighi di coordinamento di cui all’articolo 5 capoverso 1. Sente previamente l’impresa di navigazione aerea interessata.</p></div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Rifiuto del piano di volo</a>
</h6>
<div class="collapseable">
<p class="absatz man-space-before-4">Su richiesta dell’esercente dell’aeroporto, il servizio della sicurezza aerea competente rifiuta il piano di volo di un’impresa di navigazione aerea se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">il piano di volo non soddisfa i requisiti pubblicati nel Manuale d’informazione aeronautica della Svizzera (AIP);</dd>
<dt class="man-space-before-4">b. </dt>
<dd class="man-space-before-4">l’impresa di navigazione aerea intende decollare o atterrare in un aeroporto coordinato senza che le sia stata assegnata una banda oraria;</dd>
<dt class="man-space-before-4">c. </dt>
<dd class="man-space-before-4">la tolleranza oraria massima pubblicata nell’AIP è stata superata e il ritardo non è riconducibile al servizio della sicurezza aerea.</dd>
</dl>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Revoca delle bande orarie</a>
</h6>
<div class="collapseable">
<p class="absatz man-space-before-4">Su richiesta del coordinatore o dell’esercente dell’aeroporto a cui l’UFAC ha trasferito compiti in virtù dell’articolo 2 capoverso 5, l’UFAC può revocare temporaneamente o durevolmente le bande orarie all’impresa di navigazione aerea, se questa:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">viola intenzionalmente o ripetutamente per negligenza gli obblighi di coordinamento di cui all’articolo 5 capoverso 1;</dd>
<dt class="man-space-before-4">b. </dt>
<dd class="man-space-before-4">non versa la rimunerazione richiesta;</dd>
<dt class="man-space-before-4">c. </dt>
<dd class="man-space-before-4">a causa di una riduzione durevole delle capacità perde il diritto a una serie di bande orarie e il coordinatore non può mettere a disposizione altre bande orarie.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Disposizione penale</a>
</h6>
<div class="collapseable"><p class="absatz man-space-before-4">Chiunque viola intenzionalmente o ripetutamente per negligenza uno degli obblighi di coordinamento di cui all’articolo 5 capoverso 1 è punito in virtù dell’articolo 91 capoverso 1 lettera i LNA.</p></div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Responsabilità della Confederazione</a>
</h6>
<div class="collapseable">
<p class="absatz man-space-before-4">Conformemente alla legge del 14 marzo 1958<sup><a href="#fn-d9408e403" id="fnbck-d9408e403">4</a></sup> sulla responsabilità, la Confederazione risponde dell’attività del coordinatore e dell’esercente dell’aeroporto a cui l’UFAC ha trasferito compiti in virtù dell’articolo 2 capoverso 5.</p>
<div class="footnotes"><p id="fn-d9408e403"><sup><a href="#fnbck-d9408e403">4</a></sup><sup></sup> <a href="https://fedlex.data.admin.ch/vocabulary/legal-taxonomy/4971" target="_blank" data-rs-uri="https://fedlex.data.admin.ch/eli/cc/1958/1413_1483_1489" data-rs="170.32" data-lang="it">RS <b>170.32</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Abrogazione di un altro atto normativo</a>
</h6>
<div class="collapseable">
<p class="absatz man-space-before-4">L’ordinanza del 17 agosto 2005<sup><a href="#fn-d9408e424" id="fnbck-d9408e424">5</a></sup> concernente la facilitazione degli orari e il coordinamento delle bande orarie negli aeroporti è abrogata.</p>
<div class="footnotes"><p id="fn-d9408e424"><sup><a href="#fnbck-d9408e424">5</a></sup><sup></sup> <a href="https://fedlex.data.admin.ch/eli/oc/2005/570" target="_blank">RU <b>2005</b> 4425</a>; <a href="https://www.fedlex.admin.ch/eli/oc/2011/166/it" target="_blank">				<b></b></a><a href="https://fedlex.data.admin.ch/eli/oc/2011/166" target="_blank"></a><a href="https://www.fedlex.admin.ch/eli/oc/2011/166/it" target="_blank"><b>2011</b>				 1139			</a>; <a href="https://www.fedlex.admin.ch/eli/oc/2012/361/it" target="_blank">				<b></b></a><a href="https://fedlex.data.admin.ch/eli/oc/2012/361" target="_blank"></a><a href="https://www.fedlex.admin.ch/eli/oc/2012/361/it" target="_blank"><b>2012</b>				 3137			</a></p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrata in vigore</a>
</h6>
<div class="collapseable">
<p class="absatz man-space-before-4">La presente ordinanza entra in vigore il 15 ottobre 2025.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">19 settembre 2025</p>
				</td>
				<td>
					
					<p class="unterschriftenfi1 man-space-before-24">In nome del Consiglio federale svizzero:</p>
					<p class="unterschriftenfi man-space-before-6">La presidente della Confederazione, Karin Keller-Sutter<br>Il cancelliere della Confederazione, Viktor Rossi</p>
				</td>
			</tr>
		</table></div>
<p class="abstand1seite man-space-before-0"></p>
</div></article></main>
</div></body>
</html>
