<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<h1 class="erlasstitel botschafttitel">Dichiarazione della Svizzera <br>sull’adesione a CTAO ERIC</h1>
<p class="erlasssubtitel man-space-before-0">Dichiarazione della Svizzera sull’adesione depositata il 16 aprile 2025<br>Entrata in vigore per la Svizzera il 31 luglio 2025</p>
</div>
<div id="preamble"><div>
<p class="man-template-tab-krpr-r-kurs man-font-style-italic">Traduzione</p>
<p class="absatz man-space-before-4">1.  In vista della sua domanda di adesione a CTAO ERIC la Svizzera, rappresentata dal Consiglio federale svizzero, dichiara quanto segue:</p>
<dl class="man-space-after-0">
<dt class="man-space-before-4">(a) </dt>
<dd class="man-space-before-4">CTAO ERIC ha personalità giuridica secondo le disposizioni normative e amministrative svizzere e ha la capacità giuridica di cui all’articolo 7 paragrafi 1 e 2 del regolamento (CE) n. 723/2009 del Consiglio del 25 giugno 2009<sup><a href="#fn-d1915e24" id="fnbck-d1915e24">1</a></sup> relativo al quadro giuridico comunitario applicabile ad un consorzio per un’infrastruttura europea di ricerca (ERIC);</dd>
<dt class="man-space-before-4">(b) </dt>
<dd class="man-space-before-4">L’adesione della Svizzera a CTAO ERIC è retta da disposizioni determinate in applicazione dell’articolo 15 del regolamento (CE) n. 723/2009.</dd>
</dl>
<p class="absatz man-space-before-4">2.  La Svizzera accorda a CTAO ERIC un trattamento conforme:</p>
<dl class="man-space-after-0">
<dt class="man-space-before-4">(a) </dt>
<dd class="man-space-before-4">all’articolo 5 paragrafo 1 lettera d del regolamento (CE) n. 723/2009, ossia un trattamento equivalente a quello riservato a un organismo internazionale secondo gli articoli 143 capoverso 1 lettera g e 151 paragrafo 1 lettera b della direttiva 2006/112/CE del Consiglio del 28 novembre 2006<sup><a href="#fn-d1915e45" id="fnbck-d1915e45">2</a></sup> relativa al sistema comune d’imposta sul valore aggiunto e a un’organizzazione internazionale secondo l’articolo 11 paragrafo 1 lettera b della direttiva (UE) 2020/262 del Consiglio del 19 dicembre 2019<sup><a href="#fn-d1915e53" id="fnbck-d1915e53">3</a></sup> che stabilisce il regime generale delle accise (rifusione), fatti salvi i limiti e le condizioni previsti dallo statuto CTAO ERIC; e</dd>
<dt class="man-space-before-4">(b) </dt>
<dd class="man-space-before-4">all’articolo 7 paragrafo 3 del regolamento (CE) n. 723/2009, ossia come per un’organizzazione internazionale secondo l’articolo 9 paragrafo 1 lettera b della direttiva 2014/24/UE del Parlamento europeo e del Consiglio del 26 febbraio 2014<sup><a href="#fn-d1915e66" id="fnbck-d1915e66">4</a></sup> sugli appalti pubblici e che abroga la direttiva 2004/18/CE.</dd>
</dl>
<p class="absatz man-space-before-4">Di conseguenza CTAO ERIC è esentato dall’imposta sul valore aggiunto, dalle imposte sul consumo e dai dazi doganali in Svizzera alle stesse condizioni previste dalla legislazione svizzera per le organizzazioni internazionali e nel quadro dei limiti definiti dallo statuto CTAO ERIC. L’esenzione si estende ai centri di ricerca universitari di cui all’articolo 4 lettera c della legge federale del 14 dicembre 2012<sup><a href="#fn-d1915e76" id="fnbck-d1915e76">5</a></sup> sulla promozione della ricerca e dell’innovazione nel quadro della loro cooperazione con CTAO ERIC.</p>
<p class="absatz man-space-before-4">3.  La presente dichiarazione è vincolante per la Svizzera per l’intera durata della sua appartenenza a CTAO ERIC.</p>
<div class="footnotes">
<p id="fn-d1915e24"><sup><a href="#fnbck-d1915e24">1</a></sup><sup></sup> GU L 206 dell’8.8.2009, pag. 1; modificata da ultimo dal regolamento (UE) n. 1261/2013, GU L 326 del 6.12.2013, pag. 1.</p>
<p id="fn-d1915e45"><sup><a href="#fnbck-d1915e45">2</a></sup><sup></sup> GU L 347 dell’11.12.2006, pag. 1; modificata da ultimo dalla direttiva (UE) 2022/890, GU L 155 dell’8.6.2022, pag. 1.</p>
<p id="fn-d1915e53"><sup><a href="#fnbck-d1915e53">3</a></sup><sup></sup> GU L 58 del 27.2.2020, pag. 4; modificata da ultimo dalla direttiva (UE) 2022/543, GU 107 del 6.4.2022, pag. 13.</p>
<p id="fn-d1915e66"><sup><a href="#fnbck-d1915e66">4</a></sup><sup></sup> GU L 94 del 28.3.2014, pag. 65; modificata da ultimo dal regolamento delegato (UE) 2023/2495, GU L del 16.11.2023.</p>
<p id="fn-d1915e76"><sup><a href="#fnbck-d1915e76">5</a></sup><sup></sup> <a href="https://fedlex.data.admin.ch/vocabulary/legal-taxonomy/6865" target="_blank" data-rs-uri="https://fedlex.data.admin.ch/eli/cc/2013/786" data-rs="420.1" data-lang="it">RS <b>420.1</b></a></p>
</div>
</div></div>
</div></body>
</html>
