<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-586-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza<br>sull’allestimento di profili del DNA in materia civile e amministrativa</h1>
<h2 class="erlasskurztitel ">(ODCA)</h2>
<p>Modifica del 23 settembre 2022</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>L’ordinanza del 14 febbraio 2007<sup><a href="#fn-d6e27" id="fnbck-d6e27">1</a></sup> sull’allestimento di profili del DNA in materia civile e amministrativa è modificata come segue:</p>
<p class=" man-font-style-italic ">Ingresso</p>
<p>visto l’articolo 53 capoverso 3 della legge federale del 15 giugno 2018<sup><a href="#fn-d6e42" id="fnbck-d6e42">2</a></sup> concernente gli esami genetici sull’essere umano (LEGU),</p>
<p class=" man-font-style-italic ">Sostituzione di espressioni</p>
<p><sup>1</sup> <i>In tutta l’ordinanza </i>«Ufficio federale»<i> è sostituito, con i necessari adeguamenti grammaticali, con </i>«fedpol»<i>.</i></p>
<p><sup>2</sup> <i>In tutta l’ordinanza </i>«Dipartimento»<i> è sostituito con </i>«DFGP»<i>.</i></p>
<p><sup>3</sup> <i>Concerne soltanto il testo francese</i></p>
<p class=" man-font-style-italic ">Art. 1 lett. a e c</p>
<p>La presente ordinanza disciplina:</p>
<dl>
<dt>a. </dt>
<dd>le condizioni e la procedura di riconoscimento dei laboratori che allestiscono profili del DNA volti a determinare la filiazione o l’identità di una persona giusta gli articoli 47–53 LEGU;</dd>
<dt>c. </dt>
<dd>la vigilanza sui laboratori riconosciuti.</dd>
</dl>
<p><i>Art</i><i>. 2</i><i> </i>Competenze</p>
<p><sup>1</sup> Il Dipartimento federale di giustizia e polizia (DFGP) è competente per il riconoscimento dei laboratori e per la revoca dello stesso.</p>
<p><sup>2</sup> I restanti compiti previsti dalla presente ordinanza sono di competenza dell’Ufficio federale di polizia (fedpol).</p>
<p><i>Art. 3</i></p>
<p>I laboratori riconosciuti dal DFGP come laboratori di genetica forense in base all’articolo 8 capoverso 1 della legge del 20 giugno 2003<sup><a href="#fn-d6e122" id="fnbck-d6e122">3</a></sup> sui profili del DNA sono considerati laboratori riconosciuti dalla Confederazione giusta l’articolo 53 capoverso 1 LEGU.</p>
<p class=" man-font-style-italic ">Art. 4 cpv. 2</p>
<p><sup>2</sup> La norma determinante per l’accreditamento giusta il capoverso 1 lettera a è stabilita nell’allegato 1. Il DFGP aggiorna l’allegato a seconda degli sviluppi internazionali e dei progressi della tecnica.</p>
<p class=" man-font-style-italic ">Art. 5 lett. b</p>
<p>I laboratori possono essere accreditati in uno dei campi d’applicazione seguenti:</p>
<dl>
<dt>b. </dt>
<dd>allestimento di profili del DNA secondo la lettera a nonché in base a campioni prelevati da cadaveri.</dd>
</dl>
<p class=" man-font-style-italic ">Art. 7 cpv. 2 lett. c e 4</p>
<p><sup>2</sup> Il riconoscimento provvisorio è accordato se:</p>
<dl>
<dt>c. </dt>
<dd>esiste un piano secondo l’articolo 16<i>b</i> capoverso 3; e</dd>
</dl>
<p><sup>4</sup> <i>Abrogato</i></p>
<p><i>Art. 9</i><i> </i>Prove interlaboratorio</p>
<p><sup>1</sup> Due volte l’anno i laboratori riconosciuti partecipano con successo a una prova interlaboratorio nell’ambito del campo d’applicazione del loro riconoscimento.</p>
<p><sup>2</sup> Trasmettono immediatamente a fedpol il risultato della prova interlaboratorio.</p>
<p><sup>3</sup> Se la prova interlaboratorio non è stata superata, il laboratorio allestisce un rapporto all’attenzione di fedpol entro un termine congruo. Il rapporto deve contenere un’analisi delle lacune e indicare le misure che saranno adottate per colmarle ed entro quale termine.</p>
<p><i>Art</i><i>. 10</i> Delega di incarichi</p>
<p><sup>1</sup> Un laboratorio può delegare l’allestimento di profili del DNA unicamente a un altro laboratorio riconosciuto; deve ottenere previamente il consenso del mandante.</p>
<p><sup>2</sup> Se un laboratorio non dispone delle conoscenze o delle apparecchiature tecniche necessarie per effettuare un determinato esame genetico‑molecolare, può affidare il mandato in subappalto a un altro laboratorio riconosciuto in Svizzera.</p>
<p><sup>3</sup> Se nessun laboratorio riconosciuto dispone delle conoscenze e delle apparecchiature tecniche necessarie per effettuare un determinato esame genetico‑molecolare, il mandato può essere affidato in subappalto a un laboratorio non riconosciuto in Svizzera o a un laboratorio all’estero. Il laboratorio subappaltante deve pseudonimizzare il mandato ed essere in grado di fornire la prova che il laboratorio incaricato dispone di un sistema di gestione della qualità che adempie i requisiti di una delle norme di cui all’allegato 2. Provvede affinché il mandato venga eseguito conformemente allo stato della scienza e della tecnica.</p>
<p><sup>4</sup> Se un laboratorio affida un mandato in subappalto giusta il capoverso 2 o 3, deve ottenere previamente il consenso del mandante.</p>
<p><i>Art. 11</i><i> </i>Obbligo di comunicazione</p>
<p><sup>1</sup> I laboratori presentano spontaneamente a fedpol la conferma del rinnovo dell’accreditamento.</p>
<p><sup>2</sup> I laboratori comunicano immediatamente a fedpol i cambiamenti del personale concernenti la direzione del settore.</p>
<p><i>Art. 12</i><i> </i>Metodi d’analisi per determinare il rapporto di filiazione</p>
<p><sup>1</sup> Il rapporto di filiazione deve essere ricercato basandosi sullo stato della scienza e della tecnica. Possono essere utilizzati unicamente marcatori del DNA convalidati e pubblicati. Per il resto, si applicano le direttive della Società svizzera di medicina legale del 7 giugno 2019<sup><a href="#fn-d6e236" id="fnbck-d6e236">4</a></sup> relative all’esecuzione di esami genetici di filiazione.</p>
<p><sup>2</sup> La determinazione della filiazione di un bambino avviene tramite il confronto del profilo del DNA del bambino con quelli della presunta madre e del presunto padre.</p>
<p><sup>3</sup> In singoli casi debitamente motivati, la determinazione della filiazione può avvenire sulla base del confronto del profilo del DNA del bambino con quello della presunta madre o del presunto padre.</p>
<p><i>Art. 12a</i> Esame dell’identità delle persone interessate</p>
<p><sup>1</sup> Sul mandato di allestimento del profilo del DNA occorre indicare il cognome, il nome, la data di nascita, l’indirizzo, il luogo d’origine o la cittadinanza delle persone interessate.</p>
<p><sup>2</sup> Prima del prelievo del campione, occorre accertare l’identità delle persone interessate per mezzo di un documento di legittimazione ufficiale valido corredato di una fotografia. Tale documento deve essere fotocopiato. I laboratori possono rinunciare alla produzione di un documento di legittimazione ufficiale di bambini di età inferiore ai quattro anni.</p>
<p><sup>3</sup> Prima del prelievo del campione, la persona interessata è fotografata. La fotografia è firmata da quest’ultima o dal suo rappresentante legale.</p>
<p><sup>4</sup> L’esame dell’identità deve essere documentato. La documentazione deve essere allegata alla perizia giusta l’articolo 16.</p>
<p><sup>5</sup> La persona che effettua l’esame dell’identità e il prelievo del campione conferma l’esattezza dei dati con la sua firma.</p>
<p><sup>6</sup> Se il prelievo del campione è affidato a un altro laboratorio idoneo, a un medico o a un’altra persona idonea, il laboratorio committente è responsabile dell’istruzione del personale competente sull’esame dell’identità, sul prelievo e sulla conservazione del campione.</p>
<p><i>Art. 12b</i> Stretti congiunti</p>
<p><sup>1</sup> Sono considerati stretti congiunti ai sensi dell’articolo 48 capoverso 1 lettera b LEGU:</p>
<dl>
<dt>a. </dt>
<dd>il coniuge, il partner registrato o il convivente;</dd>
<dt>b. </dt>
<dd>i figli, i genitori, i fratelli e le sorelle.</dd>
</dl>
<p><sup>2</sup> La persona che richiede la determinazione del rapporto di filiazione deve comunicare per scritto al laboratorio che le persone di cui al capoverso 1 hanno dato il loro consenso.</p>
<p><i>Art. 12c</i> Prelievo del campione a titolo cautelare</p>
<p><sup>1</sup> Se non è possibile ottenere tempestivamente il consenso degli stretti congiunti di una persona deceduta, il laboratorio può prelevare un campione dal cadavere se il giudice competente lo ha ordinato.</p>
<p><sup>2</sup> Il laboratorio mette al sicuro il campione fino all’ottenimento del consenso da parte degli stretti congiunti o alla decisione del giudice in merito all’ammissibilità dell’allestimento del profilo del DNA.</p>
<p><i>Art. 13</i> Trattamento dei campioni</p>
<p><sup>1</sup> Il campione è sottoposto a due analisi indipendenti l’una dall’altra.</p>
<p><sup>2</sup> I campioni provenienti da persone che hanno subito trapianti di cellule staminali del sangue e i campioni provenienti da gemelli monozigoti sono espressamente caratterizzati.</p>
<p><i>Art. 14</i></p>
<p><i>Abrogato</i></p>
<p><i>Art. 16a</i> Conservazione dei campioni al di fuori di procedure ufficiali</p>
<p>Al di fuori di una procedura ufficiale, il laboratorio distrugge il campione non prima di tre mesi, ma al più tardi dodici mesi dopo l’invio della perizia al mandante, sempreché quest’ultimo non chieda di prorogare la data di conservazione.</p>
<p><i>Art. 16b</i> Protezione dei campioni e dei dati genetici</p>
<p><sup>1</sup> Chi tratta dati genetici deve assicurare che sia garantita la protezione dei dati in particolare dalla comunicazione, dalla modifica, dalla cancellazione, dalla distruzione o dalla produzione di copie illecita o involontaria, nonché dalla perdita.</p>
<p><sup>2</sup> La protezione deve essere garantita mediante misure tecniche e organizzative adeguate, in particolare mediante:</p>
<dl>
<dt>a. </dt>
<dd>la limitazione del trattamento dei dati genetici alle persone che necessitano dei dati per l’adempimento dei propri compiti;</dd>
<dt>b. </dt>
<dd>la verbalizzazione di tutti i processi di trattamento determinanti per garantire la tracciabilità;</dd>
<dt>c. </dt>
<dd>la trasmissione sicura di dati genetici;</dd>
<dt>d. </dt>
<dd>la pseudonimizzazione di dati genetici se sono trasmessi a un Paese la cui legislazione non garantisce una protezione adeguata.</dd>
</dl>
<p><sup>3</sup> Le misure vanno determinate e aggiornate sulla base di un’analisi dei rischi e tenendo conto dello stato della tecnica. Vanno stabilite all’interno di un piano secondo l’allegato 3.</p>
<p><sup>4</sup> Se i dati di cui al capoverso 2 lettera d vengono pseudonimizzati e trasmessi a un Paese la cui legislazione non garantisce una protezione adeguata, la persona interessata deve esserne informata nell’ambito dell’informazione.</p>
<p><sup>5</sup> Alle operazioni relative ai campioni si applicano per analogia i capoversi 1–4.</p>
<p><i>Art. 17</i> Vigilanza</p>
<p><sup>1</sup> Fedpol verifica se i laboratori rispettano le disposizioni della presente ordinanza.</p>
<p><sup>2</sup> Può effettuare o far effettuare ispezioni in ogni momento con o senza preavviso.</p>
<p><sup>3</sup> Per le ispezioni può ricorrere a esperti esterni o al SAS oppure conferire loro il pertinente incarico.</p>
<p><sup>4</sup> I laboratori devono consentire a fedpol, agli esperti e al SAS l’accesso ai loro locali e alle loro apparecchiature, la consultazione di tutti i documenti e i sistemi d’informazione, nonché fornire tutte le informazioni necessarie per le ispezioni o l’attività di vigilanza.</p>
<p><i>Art. 20</i><i> </i>Emolumenti</p>
<p><sup>1</sup> Gli emolumenti riscossi dal DFGP per l’emanazione di decisioni relative al riconoscimento dei laboratori ammontano a:</p>
<p></p>
<div class="table"><table border="1">
			
			
			<tr>
				
				<td>
					
					<p></p>
				</td>
				<td>
					
					<p>franchi</p>
				</td>
			</tr>
			<tr>
				
				<td><dl>
<dt>a. </dt>
<dd>per il rilascio del riconoscimento</dd>
</dl></td>
				<td>
					
					<p>500.–</p>
				</td>
			</tr>
			<tr>
				
				<td><dl>
<dt>b. </dt>
<dd>per il suo rifiuto</dd>
</dl></td>
				<td>
					
					<p>500.–</p>
				</td>
			</tr>
			<tr>
				
				<td><dl>
<dt>c. </dt>
<dd>per la sua modifica</dd>
</dl></td>
				<td>
					
					<p>200.–</p>
				</td>
			</tr>
			<tr>
				
				<td><dl>
<dt>d. </dt>
<dd>per la sua sospensione</dd>
</dl></td>
				<td>
					
					<p>200.–</p>
				</td>
			</tr>
			<tr>
				
				<td><dl>
<dt>e. </dt>
<dd>per la sua revoca</dd>
</dl></td>
				<td>
					
					<p>500.–</p>
				</td>
			</tr>
		</table></div>
<p><sup>2</sup> La tariffa oraria di fedpol per la vigilanza sui laboratori di analisi del DNA ammonta a:</p>
<p></p>
<div class="table"><table border="1">
			
			
			<tr>
				
				<td>
					
					<p></p>
				</td>
				<td>
					
					<p>franchi</p>
				</td>
			</tr>
			<tr>
				
				<td><dl>
<dt>a. </dt>
<dd>per il personale del settore amministrativo</dd>
</dl></td>
				<td>
					
					<p>97.–</p>
				</td>
			</tr>
			<tr>
				
				<td><dl>
<dt>b. </dt>
<dd>per il personale del settore Pianificazione, gestione della qualità e vi­gilanza sui laboratori di analisi del DNA</dd>
</dl></td>
				<td>
					
					<p><br>128.–</p>
				</td>
			</tr>
		</table></div>
<p><sup>3</sup> Gli emolumenti per le attività del SAS svolte nel quadro della presente ordinanza sono retti dall’ordinanza del 10 marzo 2006<sup><a href="#fn-d6e580" id="fnbck-d6e580">5</a></sup> sugli emolumenti della Segreteria di Stato dell’economia nel campo dell’accreditamento.</p>
<p><sup>4</sup> Per il resto si applica l’ordinanza generale dell’8 settembre 2004<sup><a href="#fn-d6e595" id="fnbck-d6e595">6</a></sup> sugli emolumenti.</p>
<p><i>Art. 21</i></p>
<p class=" man-font-style-italic ">Abrogato</p>
<div class="footnotes">
<p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/2007/134" target="_blank">RS <b>810.122.2</b></a></p>
<p id="fn-d6e42"><sup><a href="#fnbck-d6e42">2</a></sup> <a href="https://fedlex.data.admin.ch/eli/cc/2007/131" target="_blank">RS <b>810.12</b></a></p>
<p id="fn-d6e122"><sup><a href="#fnbck-d6e122">3</a></sup>  <a href="https://fedlex.data.admin.ch/eli/cc/2004/811" target="_blank">RS <b>363</b></a></p>
<p id="fn-d6e236"><sup><a href="#fnbck-d6e236">4</a></sup> Il testo delle direttive può essere consultato all’indirizzo www.sgrm.ch &gt; Forensische Genetik &gt; Über die Sektion &gt; Dokumente.</p>
<p id="fn-d6e580"><sup><a href="#fnbck-d6e580">5</a></sup>  <a href="https://fedlex.data.admin.ch/eli/cc/2006/177" target="_blank">RS <b>946.513.7</b></a></p>
<p id="fn-d6e595"><sup><a href="#fnbck-d6e595">6</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p>
</div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p><sup>1</sup> L’allegato 1 è sostituito dalla versione qui annessa.</p>
<p><sup>2</sup> Alla presente ordinanza sono aggiunti gli allegati 2 e 3 secondo la versione qui annessa.</p>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III </a>
</h1>
<div class="collapseable">
<p>La presente ordinanza entra in vigore il 1° dicembre 2022.</p>
<p></p>
<div class="table"><table border="1">
			
			
			<tr>
				
				<td>
					
					<p>23 settembre 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1 </a>
</h1>
<div class="collapseable">
<p>(art. 4 cpv. 2)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Norma determinante per l’accreditamento dei laboratori giusta l’articolo 4 capoverso 1 lettera a </a>
</h2>
<div class="collapseable">
<p>SN EN ISO/IEC 17025:2018, Requisiti generali per la competenza dei laboratori di prova e taratura<sup><a href="#fn-d6e661" id="fnbck-d6e661">7</a></sup></p>
<div class="footnotes"><p id="fn-d6e661"><sup><a href="#fnbck-d6e661">7</a></sup> Il testo di questa norma può essere consultato gratuitamente presso una delle quattro sedi dell’Associazione svizzera di normalizzazione (SNV). Può essere ottenuto a pagamento presso la SNV, Sulzerallee 70, <i>8404 </i>Winterthur; www.snv.ch.</p></div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2  </a>
</h1>
<div class="collapseable">
<p>(art. 10 cpv. 3)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Norme applicabili al sistema di gestione della qualità determinanti ai fini dell’affidamento di un mandato in subappalto a un laboratorio non riconosciuto in Svizzera o a un laboratorio all’estero </a>
</h2>
<div class="collapseable">
<dl>
<dt>1. </dt>
<dd>ISO/IEC 17025:2017, Requisiti generali per la competenza dei laboratori di prova e taratura<sup><a href="#fn-d6e684" id="fnbck-d6e684">8</a></sup>
</dd>
<dt>2. </dt>
<dd>ISO 15189:2012, Laboratori medici – Requisiti riguardanti la qualità e la competenza<sup><a href="#fn-d6e698" id="fnbck-d6e698">9</a></sup>
</dd>
</dl>
<div class="footnotes">
<p id="fn-d6e684"><sup><a href="#fnbck-d6e684">8</a></sup> Questa norma corrisponde alla norma SN EN ISO/IEC 17025:2018. Entrambe le norme possono essere consultate gratuitamente presso una delle quattro sedi dell’Associazione svizzera di normalizzazione (SNV). Possono essere ottenute a pagamento presso la SNV, Sulzerallee 70, <i>8404 </i>Winterthur; www.snv.ch.</p>
<p id="fn-d6e698"><sup><a href="#fnbck-d6e698">9</a></sup> Questa norma corrisponde alla norma SN EN ISO 15189:2013. Entrambe le norme possono essere consultate gratuitamente presso una delle quattro sedi dell’Associazione svizzera di normalizzazione (SNV). Possono essere ottenute a pagamento presso la SNV, Sulzerallee 70, <i>8404 </i>Winterthur; www.snv.ch.</p>
</div>
</div></section>
</div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3  </a>
</h1>
<div class="collapseable">
<p>(art. 16<i>b</i> cpv. 3)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Misure tecniche e organizzative per garantire operazioni sicure relative ai campioni e ai dati genetici </a>
</h2>
<div class="collapseable">
<p>Per garantire operazioni sicure relative ai campioni e ai dati genetici, il laboratorio deve adottare in particolare le seguenti misure tecniche e organizzative:</p>
<section id="annex_3/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_1">1. Accesso ai locali </a>
</h3>
<div class="collapseable">
<p>1.1 L’accesso ai locali e all’area circostante il laboratorio, compresi i locali degli uffici e dei server, è riservato alle persone autorizzate. Le persone che entrano o escono dal laboratorio senza autorizzazione sono sorvegliate. Il motivo dell’accesso e il momento dell’entrata o dell’uscita sono documentati.</p>
<p>1.2 Le persone autorizzate all’accesso soltanto in via eccezionale sono informate in merito alle regole di comportamento e di riservatezza del laboratorio.</p>
<p>1.3 Le autorizzazioni di accesso ai locali sono mantenute costantemente aggiornate.</p>
</div></section><section id="annex_3/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_2">2. Accesso ai dati e ai campioni </a>
</h3>
<div class="collapseable">
<p>2.1 Il laboratorio protegge i dati dall’accesso non autorizzato mediante la pseudonimizzazione e il controllo degli accessi. Nella scelta della pseudonimizzazione si tiene conto della durata di conservazione dei dati genetici.</p>
<p>2.2 Le autorizzazioni di accesso ai campioni e ai dati genetici sono mantenute costantemente aggiornate.</p>
</div></section><section id="annex_3/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_3">3. Personale </a>
</h3>
<div class="collapseable"><p>Il laboratorio stabilisce, documenta e comunica le responsabilità, le competenze e i rapporti di lavoro all’interno dell’organizzazione.</p></div></section><section id="annex_3/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_4">4. Informazione e formazione dei collaboratori </a>
</h3>
<div class="collapseable">
<p>4.1 Le disposizioni sulle operazioni sicure relative ai campioni e ai dati genetici sono facilmente accessibili a tutti i collaboratori.</p>
<p>4.2 I collaboratori ricevono una formazione regolare in merito alle operazioni sicure relative ai campioni e ai dati genetici e vengono informati sulle principali modifiche in materia.</p>
</div></section><section id="annex_3/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_5">5. Documentazione dell’attività e tracciabilità delle modifiche </a>
</h3>
<div class="collapseable">
<p>5.1 Le attività di laboratorio legate al risultato di un esame, a un rapporto d’esame o ad altre informazioni determinanti sono registrate.</p>
<p>5.2 Le registrazioni contengono i dati sull’identità delle persone responsabili per l’attività di laboratorio esercitata nonché per l’analisi dei campioni e per i dati genetici e i risultati. Esse contengono inoltre la data dell’attività di laboratorio e dell’esame.</p>
<p>5.3 Le modifiche apportate alle registrazioni sono tracciabili e completate dai dati sull’identità della persona che ha effettuato la modifica e dalla data della modifica.</p>
<p>5.4 Il laboratorio garantisce la caratterizzazione, la conservazione, la protezione, la sicurezza, l’archiviazione, la reperibilità, il termine di conservazione e la distruzione delle registrazioni e dei campioni.</p>
</div></section><section id="annex_3/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_6">6. Garanzia della riservatezza dei dati genetici </a>
</h3>
<div class="collapseable"><p>I sistemi utilizzati per trattare, in particolare per rilevare, registrare, conservare o comunicare dati genetici sono valutati dal laboratorio in materia di efficienza e di punti deboli prima della loro introduzione.</p></div></section><section id="annex_3/lvl_u1/lvl_7"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_7">7. Gestione del rischio </a>
</h3>
<div class="collapseable"><p>Il laboratorio identifica, analizza e valuta possibili rischi nelle operazioni relative ai campioni e ai dati genetici. Esso adotta misure per ridurre al minimo, eliminare e sorvegliare i rischi.</p></div></section><section id="annex_3/lvl_u1/lvl_8"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_8">8. Incidenti legati alla sicurezza </a>
</h3>
<div class="collapseable">
<p>8.1. Il laboratorio adotta provvedimenti tecnici e organizzativi per riconoscere, analizzare e valutare gli incidenti legati alla sicurezza. Su questa base, stabilisce e attua le misure necessarie.</p>
<p>8.2 Il laboratorio documenta gli incidenti legati alla sicurezza.</p>
</div></section>
</div></section>
</div></section>
</div>
</div></body>
</html>
