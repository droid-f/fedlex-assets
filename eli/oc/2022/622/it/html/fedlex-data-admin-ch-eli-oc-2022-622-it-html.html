<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-622-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza<br>sul trasporto aereo</h1>
<h2 class="erlasskurztitel ">(OTrA)</h2>
<p>Modifica del 12 ottobre 2022</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>L’ordinanza del 17 agosto 2005<sup><a href="#fn-d6e27" id="fnbck-d6e27">1</a></sup> sul trasporto aereo è modificata come segue:</p>
<p class=" man-font-style-italic ">Titolo</p>
<p><i>Concerne solamente il testo tedesco</i></p>
<p class=" man-font-style-italic ">Ingresso</p>
<p>visti gli articoli 6<i>a</i> e 75 della legge federale del 21 dicembre 1948<sup><a href="#fn-d6e50" id="fnbck-d6e50">2</a></sup> <br>sulla navigazione aerea;<br>in applicazione della Convenzione del 28 maggio 1999<sup><a href="#fn-d6e65" id="fnbck-d6e65">3</a></sup> per l’unificazione di alcune norme relative al trasporto aereo internazionale (Convenzione di Montreal)<sup><a href="#fn-d6e77" id="fnbck-d6e77">4</a></sup>,</p>
<p class=" man-font-style-italic ">Sostituzione di un’espressione </p>
<p class=" man-font-style-italic ">In tutta l’ordinanza «Ufficio» è sostituito da «UFAC».</p>
<p class=" man-font-style-italic ">Art. 1 cpv. 3 lett. a</p>
<p><sup>3</sup> Essa non si applica:</p>
<dl>
<dt>a. </dt>
<dd>ai trasporti disciplinati dalla legislazione sul servizio postale, da accordi internazionali sul servizio postale o da accordi speciali conclusi fra La Posta svizzera e le imprese di trasporto aereo, ad eccezione dei trasporti di merci pericolose di cui all’articolo 16, compresa la formazione in tale ambito (artt. 16<i>b</i> e 16<i>c</i>);</dd>
</dl>
<p class=" man-font-style-italic ">Art. 4 cpv. 1</p>
<p><sup>1</sup> Le condizioni di trasporto delle imprese svizzere di trasporto aereo titolari di una concessione sono soggette all’approvazione dell’Ufficio federale dell’aviazione civile (UFAC).</p>
<p class=" man-font-style-italic ">Art. 7 cpv. 2 e 3 frase introduttiva</p>
<p><sup>2</sup> Il vettore non può escludere o limitare la propria responsabilità per i danni che non superano il valore di 128 821 diritti speciali di prelievo per passeggero.</p>
<p><sup>3</sup> Il vettore non è responsabile dei danni che superano il valore di 128 821 diritti speciali di prelievo per passeggero qualora provi che:</p>
<p class=" man-font-style-italic ">Art. 8 cpv. 5</p>
<p><sup>5</sup> La responsabilità del vettore in caso di distruzione, perdita o deterioramento dei bagagli e degli effetti personali è limitata alla somma di 1288 diritti speciali di prelievo per passeggero, a meno che al momento della consegna il passeggero abbia dichiarato un valore più elevato e pagato un’eventuale tassa supplementare. In tal caso il vettore sarà tenuto al risarcimento sino a concorrenza della somma dichiarata, a meno che egli non dimostri che tale somma è superiore all’interesse reale del mittente alla consegna a destinazione.</p>
<p class=" man-font-style-italic ">Art. 9 cpv. 2 primo periodo</p>
<p><sup>2</sup> La responsabilità del vettore è limitata alla somma di 22 diritti speciali di prelievo per chilogrammo, a meno che al momento della consegna il passeggero abbia dichiarato un valore più elevato e pagato un’eventuale tassa supplementare.</p>
<p class=" man-font-style-italic ">Art. 10 cpv. 2</p>
<p><sup>2</sup> La responsabilità del vettore è limitata:</p>
<dl>
<dt>a. </dt>
<dd>alla somma di 5346 diritti speciali di prelievo per passeggero in caso di ritardo nel trasporto di passeggeri;</dd>
<dt>b. </dt>
<dd>alla somma di 1288 diritti speciali di prelievo per passeggero in caso di ritardo nel trasporto di bagagli, a meno che al momento della consegna il passeggero abbia dichiarato un valore più elevato e pagato un’eventuale tassa supplementare; in tal caso il vettore sarà tenuto al risarcimento sino a concorrenza della somma dichiarata, a meno che egli non dimostri che tale somma è superiore all’interesse reale del passeggero alla consegna a destinazione;</dd>
<dt>c. </dt>
<dd>alla somma di 22 diritti speciali di prelievo per chilogrammo in caso di ritardo nel trasporto di merci, a meno che al momento della consegna il mittente abbia dichiarato un valore più elevato e pagato un’eventuale tassa supplementare; in tal caso il vettore sarà tenuto al risarcimento sino a concorrenza della somma dichiarata, a meno che egli non dimostri che tale somma è superiore all’interesse reale del mittente alla consegna a destinazione.</dd>
</dl>
<p class=" man-font-style-italic ">Art. 11 cpv. 2</p>
<p><sup>2</sup> Se in caso di decesso o di lesione corporale dello stesso passeggero, parecchi aventi diritto possono pretendere il versamento di indennità per un importo complessivo superiore a 128 821 diritti speciali di prelievo, il giudice riduce le indennità in proporzione al rapporto fra questo valore massimo e l’importo complessivo.</p>
<p class=" man-font-style-italic ">Art. 16 cpv. 1</p>
<p><sup>1</sup> Per il trasporto aereo di merci pericolose su voli interni e internazionali sono direttamente applicabili le norme dell’Organizzazione dell’aviazione civile internazionale recate nell’allegato 18 alla Convenzione del 7 dicembre 1944<sup><a href="#fn-d6e175" id="fnbck-d6e175">5</a></sup> relativa all’aviazione civile internazionale (Annesso 18 ICAO), nonché le prescrizioni tecniche pertinenti (Technical Instructions – T.I.)<sup><a href="#fn-d6e187" id="fnbck-d6e187">6</a></sup>. Sono fatte salve le deroghe notificate secondo l’articolo 38 di tale Convenzione.</p>
<p><i>Art. 16a</i></p>
<p class=" man-font-style-italic ">Abrogato</p>
<p><i>Art. 16b</i><i> </i>Programmi di addestramento e obbligo di approvazione</p>
<p><sup>1</sup> Il datore di lavoro del personale incaricato di attività volte a garantire la conformità del trasporto di merci pericolose ai requisiti di cui all’articolo 16 capoverso 1 deve definire un programma di addestramento e tenerlo aggiornato. </p>
<p><sup>2</sup> Il programma di addestramento deve comprendere i seguenti elementi:</p>
<dl>
<dt>a. </dt>
<dd>risultati dell’analisi del bisogno formativo;</dd>
<dt>b. </dt>
<dd>piano di addestramento;</dd>
<dt>c. </dt>
<dd>piano di valutazione;</dd>
<dt>d. </dt>
<dd>piano di misure per il monitoraggio dell’efficacia.</dd>
</dl>
<p><sup>3</sup> I programmi di addestramento delle seguenti imprese sono subordinati all’approvazione dell’UFAC:</p>
<dl>
<dt>a. </dt>
<dd>imprese soggette all’obbligo di approvazione ai sensi delle norme ORO.GEN.110 e NCO.GEN.140 del regolamento (UE) n. 965/2012<sup><a href="#fn-d6e245" id="fnbck-d6e245">7</a></sup>; </dd>
<dt>b. </dt>
<dd>Designated Postal Operators (DPO) secondo Part 1, Chapter 4.7.2 delle T.I. dell’Annesso 18 ICAO. </dd>
</dl>
<p><i>Art. 16c</i> Attestati di qualifica richiesti agli istruttori e agli esaminatori</p>
<p><sup>1</sup> Gli istruttori e gli esaminatori devono poter fornire attestati di qualifica per i seguenti ambiti:</p>
<dl>
<dt>a. </dt>
<dd>conoscenze specialistiche: attestato delle conoscenze specialistiche acquisite in materia di merci pericolose, almeno negli ambiti che sono oggetto della formazione o degli esami; </dd>
<dt>b. </dt>
<dd>esperienza professionale: attestato dell’esperienza maturata in una funzione direttamente correlata al trasporto di merci pericolose in un ambito aziendale oggetto della formazione o degli esami. </dd>
</dl>
<p><sup>2</sup> Gli istruttori devono inoltre sodsfare le seguenti condizioni:</p>
<dl>
<dt>a. </dt>
<dd>dimostrare di possedere conoscenze di didattica e metodologia;</dd>
<dt>b. </dt>
<dd>durata dell’esperienza professionale maturata: almeno 6 mesi negli ultimi cinque anni precedenti il primo corso di formazione da svolgere, ad eccezione degli istruttori che hanno lavorato già tra il 1° gennaio 2021 e il 31 dicembre 2022 per un’impresa con sede o filiale in Svizzera e i cui corsi di formazione riguardano lo stesso ambito aziendale in cui hanno lavorato.</dd>
</dl>
<p><sup>3</sup> Le qualifiche sono valide per la seguente durata: </p>
<dl>
<dt>a. </dt>
<dd>qualifiche di cui al capoverso 1 lettera a e al capoverso 2 lettera a: 24 mesi; </dd>
<dt>b. </dt>
<dd>qualifiche di cui al capoverso 1 lettera b: nessun limite temporale, a condizione che l’interruzione dell’attività non superi i cinque anni consecutivi.</dd>
</dl>
<p msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>4</sup> Per una prorog della validità delle qualifiche devono essere soddisfatte le seguenti condizioni:</p>
<dl>
<dt>a. </dt>
<dd>per le qualifiche di cui al capoverso 1 lettera a: <dl>
<dt>1. </dt>
<dd>negli ultimi 24 mesi l’istruttore ha partecipato a un corso di formazione ricorrente o ha condotto almeno un corso di formazione negli ambiti che sono oggetto della formazione da fornire, </dd>
<dt>2. </dt>
<dd>negli ultimi 24 mesi l’esaminatore ha partecipato a un corso di formazione ricorrente o ha condotto almeno una valutazione negli ambiti che sono oggetto della valutazione da fornire; </dd>
</dl>
</dd>
<dt>b. </dt>
<dd>per le qualifiche di cui al capoverso 2 lettera a: negli ultimi 24 mesi l’istruttore ha fornito almeno una formazione. </dd>
</dl>
<p><sup>5</sup> In presenza di circostanze particolari l’UFAC può concedere in singoli casi e per un periodo di tempo limitato deroghe ai requisiti di cui ai capoversi 3 e 4.</p>
<p><sup>6</sup> Il datore di lavoro del personale di cui all’articolo 16<i>b</i> capoverso 1 è responsabile del rispetto dei requisiti di qualifica di cui ai capoversi 1–4 da parte degli istruttori e degli esaminatori.</p>
<p><i>Art. 16d</i> Obbligo di dichiarazione e controllo della dichiarazione</p>
<p><sup>1</sup> Le imprese con sede o filiale in Svizzera indicate come mittenti nella documentazione di trasporto delle merci pericolose di cui alla Part 5, Chapter 4 delle T.I. dell’Annesso 18 ICAO devono disporre di una dichiarazione. </p>
<p><sup>2</sup> La dichiarazione deve essere presentata all’UFAC da una persona dell’impresa con diritto di firma e deve contenere le seguenti informazioni:</p>
<dl>
<dt>a. </dt>
<dd>dati dell’impresa;</dd>
<dt>b. </dt>
<dd>numero di identificazione dell’impresa (numero IDI), come riportato nel registro IDI dell’Ufficio federale di statistica;</dd>
<dt>c. </dt>
<dd>contatti; </dd>
<dt>d. </dt>
<dd>informazioni sulle classi di merci pericolose da trasportare; </dd>
<dt>e. </dt>
<dd>dichiarazione di conformità ai requisiti di legge; </dd>
<dt>f. </dt>
<dd>consenso al trattamento e all’utilizzo dei dati; e </dd>
<dt>g. </dt>
<dd>dati sulla persona con diritto di firma. </dd>
</dl>
<p><sup>3</sup> Le imprese soggette all’obbligo di dichiarazione sono tenute ad aggiornare le informazioni di cui all’articolo 16<i>d</i> capoverso 2.</p>
<p><sup>4</sup> L’UFAC invita regolarmente le imprese che hanno presentato una dichiarazione a confermare i dati forniti. In mancanza di conferma, la validità della dichiarazione decade automaticamente entro un periodo di tempo comunicato dall’UFAC.</p>
<p><sup>5</sup> Se non è disponibile alcuna dichiarazione, il punto di accettazione merci deve respingere la spedizione di merci pericolose provenienti da imprese soggette all’obbligo di dichiarazione di cui al capoverso 1 al momento della procedura di accettazione merci, conformemente alla Part 7, Chapter 1 delle T.I. dell’Annesso 18 ICAO.</p>
<p><i>Art. 16e</i> Acquisizione, trattamento e utilizzo dei dati</p>
<p><sup>1</sup> Per adempiere al proprio dovere di sorveglianza, l’UFAC tratta i dati ricevuti ai sensi dell’articolo 16<i>d</i> capoverso 2, in particolare ai fini di:</p>
<dl>
<dt>a. </dt>
<dd>identificazione dei soggetti da sottoporre a vigilanza;</dd>
<dt>b. </dt>
<dd>controllo della dichiarazione ai sensi dell’articolo 16<i>d</i> capoverso 1.</dd>
</dl>
<p><sup>2</sup> L’UFAC può trasmettere ai punti di accettazione merci autorizzati i dati necessari per il controllo della dichiarazione. </p>
<p><sup>3</sup> Ai fini del controllo della dichiarazione, il punto di accettazione merci autorizzato può consultare ulteriori dati sulla base di quelli ricevuti in conformità al capoverso 2. </p>
<div class="footnotes">
<p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/2005/556" target="_blank">RS <b>748.411</b></a></p>
<p id="fn-d6e50"><sup><a href="#fnbck-d6e50">2</a></sup> <a href="https://fedlex.data.admin.ch/eli/cc/1950/471_491_479" target="_blank">RS <b>748.0</b></a></p>
<p id="fn-d6e65"><sup><a href="#fnbck-d6e65">3</a></sup> <a href="https://fedlex.data.admin.ch/eli/cc/2005/566" target="_blank">RS <b>0.748.411</b></a></p>
<p id="fn-d6e77"><sup><a href="#fnbck-d6e77">4</a></sup> La presente O tiene parimenti conto del Regolamento (CE) n. 889/2002 del Parlamento europeo e del Consiglio del 13 maggio 2002, che modifica il regolamento (CE) n. 2027/97 del Consiglio sulla responsabilità del vettore aereo in caso d’incidente, nell’edizione vincolante per la Svizzera secondo il numero 7 dell’allegato all’Accordo sul trasporto aereo (<a href="https://fedlex.data.admin.ch/eli/cc/2002/258" target="_blank">RS <b>0.748.127.192.68</b></a>), del regolamento (CE) n. 785/2004 del Parlamento europeo e del Consiglio del 21 aprile 2004 relativo ai requisiti assicurativi applicabili ai vettori aerei e agli esercenti di aeromobili, nell’edizione vincolante per la Svizzera secondo il numero 1 dell’allegato all’Accordo sul trasporto aereo, e del regolamento (CE) n. 261/2004 del Parlamento europeo e del Consiglio dell’11 febbraio 2004 che istituisce regole comuni in materia di compensazione ed assistenza ai passeggeri in caso di negato imbarco, di cancellazione del volo e di ritardo prolungato e che abroga il regolamento (CEE) n. 295/91, nell’edizione vincolante per la Svizzera secondo il numero 7 dell’allegato all’Accordo sul trasporto aereo.</p>
<p id="fn-d6e175"><sup><a href="#fnbck-d6e175">5</a></sup> <a href="https://fedlex.data.admin.ch/eli/cc/63/1377_1378_1381" target="_blank">RS <b>0.748.0</b></a>. Questo allegato viene pubblicato nella RU e nella RS tramite rimando corrispondente. Può essere consultato gratuitamente all’indirizzo www.bazl.admin.ch &gt; Temi &gt; Basi legali, o acquistato presso l’Organizzazione dell’aviazione civile internazionale (Organisation de l’aviation civile internationale, Groupe de la vente des documents, 999 rue de l’Université, Québec, Canada H3C 5H7; www.icao.int).</p>
<p id="fn-d6e187"><sup><a href="#fnbck-d6e187">6</a></sup> Le norme e le prescrizioni tecniche non vengono pubblicate nella RU né nella RS. Possono essere consultate in lingua francese o inglese presso l’UFAC e i servizi d’informazione degli aeroporti nazionali; esse non sono tradotte né in tedesco né in italiano.</p>
<p id="fn-d6e245"><sup><a href="#fnbck-d6e245">7</a></sup> Regolamento (UE) n. 965/2012 della Commissione del 5 ottobre 2012 che stabilisce i requisiti tecnici e le procedure amministrative per quanto riguarda le operazioni di volo ai sensi del regolamento (CE) n. 216/2008 del Parlamento europeo e del Consiglio, nell’edizione vincolante per la Svizzera secondo il numero 3 dell’allegato all’accordo del 21 giugno 1999 tra la Confederazione Svizzera e la Comunità europea sul trasporto aereo (<a href="https://fedlex.data.admin.ch/eli/cc/2002/258" target="_blank">RS <b>0.748.127.192.68</b></a>).</p>
</div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p class=" man-font-style-italic ">Modifica di un altro atto normativo</p>
<p>L’ordinanza del 14 novembre 1973<sup><a href="#fn-d6e453" id="fnbck-d6e453">8</a></sup> sulla navigazione aerea è modificata come segue:</p>
<p class=" man-font-style-italic ">Art. 106 cpv. 1 lett. a n. 2 e 3</p>
<p><sup>1</sup> L’autorizzazione è rilasciata soltanto se il richiedente:</p>
<dl>
<dt>a. </dt>
<dd>dispone delle seguenti garanzie:<dl>
<dt>2. </dt>
<dd>a titolo di responsabilità civile di una copertura minima di 1288 diritti speciali di prelievo per passeggero in caso di danni ai bagagli,</dd>
<dt>3. </dt>
<dd>a titolo di responsabilità civile di una copertura minima di 22 diritti speciali di prelievo per chilogrammo in caso di danni alle merci; e</dd>
</dl>
</dd>
</dl>
<p class=" man-font-style-italic ">Art. 132a cpv. 1</p>
<p><sup>1</sup> La copertura minima a titolo di responsabilità civile verso i passeggeri ammonta a 250 000 diritti speciali di prelievo per passeggero. Per l’esercizio non commerciale di un aeromobile con un peso al decollo inferiore o uguale a 2700 chilogrammi, la copertura minima può essere inferiore a questa somma ma deve ammontare almeno a 128 821 diritti speciali di prelievo per passeggero.</p>
<div class="footnotes"><p id="fn-d6e453"><sup><a href="#fnbck-d6e453">8</a></sup> <a href="https://fedlex.data.admin.ch/eli/cc/1973/1856_1856_1856" target="_blank">RS <b>748.01</b></a></p></div>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III </a>
</h1>
<div class="collapseable">
<p><sup>1</sup> Con riserva del capoverso 2, la presente ordinanza entra in vigore il 1° gennaio 2023.</p>
<p><sup>2</sup> L’articolo 16<i>d </i>capoversi 1–4 entra in vigore il 1° aprile 2023 e l’articolo 16<i>d</i> capoverso 5 entra in vigore il 1° novembre 2023.</p>
<p></p>
<div class="table"><table border="1">
			
			
			<tr>
				
				
				<td>
					
					<p>12 ottobre 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p></p>
</div></section></main>
</div></body>
</html>
