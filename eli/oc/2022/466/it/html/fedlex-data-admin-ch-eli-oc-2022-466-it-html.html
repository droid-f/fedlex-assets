<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-466-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale <i><br></i>sui diritti politici<br>(LDP)</h1>
<h2 class="erlasskurztitel ">(Trasparenza nel finanziamento della politica)</h2>
<p>Modifica del 18 giugno 2021</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il rapporto della Commissione delle istituzioni politiche del Consiglio <br>degli Stati del 24 ottobre 2019<sup><a href="#fn-d6e26" id="fnbck-d6e26">1</a></sup>; <br>visto il parere del Consiglio federale del 27 novembre 2019<sup><a href="#fn-d6e40" id="fnbck-d6e40">2</a></sup>,</p>
<p>decreta:</p>
<div class="footnotes">
<p id="fn-d6e26"><sup><a href="#fnbck-d6e26">1</a></sup> <a href="https://fedlex.data.admin.ch/eli/fga/2019/2692" target="_blank">FF <b>2019</b> 6555</a></p>
<p id="fn-d6e40"><sup><a href="#fnbck-d6e40">2</a></sup> <a href="https://fedlex.data.admin.ch/eli/fga/2019/2804" target="_blank">FF <b>2019</b> 6831</a></p>
</div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>La legge federale del 17 dicembre 1976<sup><a href="#fn-d6e60" id="fnbck-d6e60">3</a></sup> sui diritti politici è modificata come segue:</p>
<p class=" man-font-style-italic ">Titolo prima dell’art. 76b</p>
<p class=" man-font-weight-bold ">Titolo quinto <i>b</i>: Trasparenza nel finanziamento della politica</p>
<p><i>Art. 76b</i> Obbligo dei partiti di rendere pubblico il loro finanziamento</p>
<p><sup>1</sup> I partiti rappresentati nell’Assemblea federale rendono pubblico il loro finanzia­mento.</p>
<p><sup>2</sup> Adempiono questo obbligo comunicando al servizio competente:</p>
<dl>
<dt>a. </dt>
<dd>le loro entrate;</dd>
<dt>b. </dt>
<dd>ogni vantaggio economico di valore superiore a 15 000 franchi per donatore e per anno concesso loro volontariamente (liberalità monetaria o non monetaria);</dd>
<dt>c. </dt>
<dd>i contributi dei loro membri investiti di un mandato pubblico.</dd>
</dl>
<p><sup>3</sup> I membri senza partito dell’Assemblea federale rendono pubbliche le liberalità monetarie e non monetarie secondo il capoverso 2 lettera b.</p>
<p><i>Art. 76c</i> Obbligo di rendere pubblico il finanziamento di campagne in vista di elezioni o votazioni</p>
<p><sup>1</sup> Le persone fisiche e giuridiche nonché le società di persone che conducono una campagna in vista di un’elezione nel Consiglio nazionale o di una votazione federale impiegando più di 50 000 franchi rendono pubblico il finanziamento della campagna.</p>
<p><sup>2</sup> Adempiono questo obbligo comunicando al servizio competente:</p>
<dl>
<dt>a. </dt>
<dd>le entrate preventivate e il conto finale delle entrate;</dd>
<dt>b. </dt>
<dd>le liberalità monetarie e non monetarie concesse loro nei 12 mesi precedenti la votazione o l’elezione e il cui valore è superiore a 15 000 franchi per donatore e per campagna.</dd>
</dl>
<p><sup>3</sup> Le persone fisiche e giuridiche nonché le società di persone che hanno condotto una campagna in vista dell’elezione di un membro del Consiglio degli Stati impiegando a tal fine più di 50 000 franchi comunicano il conto finale delle entrate nonché le liberalità monetarie e non monetarie di cui al capoverso 2 lettera b.</p>
<p><sup>4</sup> Le persone o società di persone che conducono una campagna comune comunicano congiuntamente le entrate preventivate e il conto finale delle entrate; nel caso di elezioni nel Consiglio degli Stati comunicano soltanto il conto finale delle entrate. Le liberalità monetarie e non monetarie concesse loro e le loro spese sono sommate. Il Consiglio federale disciplina i dettagli.</p>
<p><i>Art. 76d</i> Termini e modalità dell’obbligo di rendere pubblico il finanziamento</p>
<p><sup>1</sup> Sono comunicati:</p>
<dl>
<dt>a. </dt>
<dd>i dati di cui all’articolo 76<i>b</i>, annualmente;</dd>
<dt>b. </dt>
<dd>nel caso di votazioni ed elezioni nel Consiglio nazionale, le entrate preven­tivate, 45 giorni prima della votazione o dell’elezione, e il conto finale delle entrate nonché le liberalità monetarie e non monetarie di cui all’articolo 76<i>c</i> capoverso 2 lettera b, 60 giorni dopo la votazione o l’elezione;</dd>
<dt>c. </dt>
<dd>nel caso di elezioni nel Consiglio degli Stati, il conto finale delle entrate nonché le liberalità monetarie e non monetarie di cui all’articolo 76<i>c</i> capoverso 2 lettera b, 30 giorni dopo l’entrata in funzione.</dd>
</dl>
<p><sup>2</sup> Le liberalità monetarie e non monetarie di cui all’articolo 76<i>c </i>capoverso 2 lettera b sono comunicate senza indugio al servizio competente nel periodo compreso tra la scadenza del termine di trasmissione delle entrate preventivate e la votazione o l’elezione.</p>
<p><sup>3</sup> Nelle entrate preventivate e nel conto finale delle entrate le liberalità monetarie e non monetarie sono indicate separatamente.</p>
<p><sup>4</sup> La comunicazione delle liberalità monetarie e non monetarie di valore superiore a 15 000 franchi indi­ca il valore della liberalità e la data della sua concessione, nonché il cognome, il nome e il Comune di domicilio o la ragione sociale e la sede del­l’autore della liberalità.</p>
<p><sup>5</sup> I dati secondo il capoverso 4 vanno documentati.</p>
<p><sup>6</sup> Il Consiglio federale stabilisce la forma della comunicazione.</p>
<p><i>Art. 76e</i> Controllo</p>
<p><sup>1</sup> Il servizio competente controlla se gli attori politici hanno trasmesso i dati e i documenti di cui agli articoli 76<i>b</i> e 76<i>c </i>entro il termine stabilito. Il controllo della correttezza dei dati e dei documenti è effettuato per campionatura.</p>
<p><sup>2</sup> Se constata che determinati dati e documenti non sono stati trasmessi entro il ter­mine stabilito o non sono corretti, ingiunge agli attori politici interessati di fornire i dati e i documenti necessari impartendo loro un termine a tal fine.</p>
<p><sup>3</sup> Se i dati e i documenti non sono forniti entro il termine impartito, il servizio competente è tenuto a denunciare all’autorità di perseguimento penale competente i reati di cui viene a conoscenza in occasione del controllo. Informa di quest’obbligo quan­do impartisce il termine di cui al capoverso 2. </p>
<p><i>Art. 76f</i> Pubblicazione</p>
<p><sup>1</sup> Al termine del controllo di cui all’articolo 76<i>e</i> il servizio competente pubblica i dati e i documenti sul suo sito Internet.</p>
<p><sup>2</sup> Sono pubblicati:</p>
<dl>
<dt>a. </dt>
<dd>i dati di cui all’articolo 76<i>d</i> capoverso 1 lettera a, annualmente;</dd>
<dt>b. </dt>
<dd>i dati di cui all’articolo 76<i>d</i> capoverso 1 lettere b e c, al più tardi 15 giorni dopo che il servizio competente li ha ricevuti<i>. </i>
</dd>
</dl>
<p><sup>3</sup> I dati relativi alle liberalità monetarie e non monetarie che devono essere comunicati senza indugio secondo l’articolo 76<i>d</i> capoverso 2 sono pubblicati in modo continuativo.</p>
<p><i>Art. 76g</i> Servizio competente</p>
<p>Il Consiglio federale designa l’autorità competente per il controllo e la pubblica­zione.</p>
<p><i>Art. 76h</i> Liberalità anonime e liberalità provenienti dall’estero</p>
<p><sup>1</sup> Gli attori politici di cui agli articoli 76<i>b</i> e 76<i>c</i> non possono accettare:</p>
<dl>
<dt>a. </dt>
<dd>liberalità monetarie e non monetarie anonime; e</dd>
<dt>b. </dt>
<dd>liberalità monetarie e non monetarie provenienti dall’estero.</dd>
</dl>
<p><sup>2</sup> Le liberalità monetarie e non monetarie concesse da Svizzeri all’estero non sono considerate provenienti dal­l’estero.</p>
<p><sup>3</sup> Chi riceve una liberalità monetaria o non monetaria anonima deve:</p>
<dl>
<dt>a. </dt>
<dd>fornire i dati relativi alla provenienza secondo l’articolo 76<i>d</i> capoverso 4; o</dd>
<dt>b. </dt>
<dd>se possibile, restituirla; se la restituzione non è possibile o non è ragionevolmente esigibile, la liberalità è comunicata al servizio competente e ver­sata alla Confederazione.</dd>
</dl>
<p><sup>4</sup> Chi riceve una liberalità monetaria o non monetaria proveniente dall’estero, deve restituirla. Se la restituzione non è possibile o non è ragionevolmente esigibile, la liberalità è comunicata al servizio competente e versata alla Confederazione.</p>
<p><sup>5</sup> In deroga ai capoversi 1–4, gli attori politici di cui all’articolo 76<i>c</i> capoverso 3 comunicano, insieme al conto finale di cui all’articolo 76<i>d</i> capoverso 1 lettera c, le liberalità monetarie e non monetarie anonime e quelle provenienti dall’estero concesse loro per una campagna in vista dell’elezione di un membro del Consiglio degli Stati.</p>
<p><i>Art. 76i</i> Trattamento di dati personali e scambio di informazioni</p>
<p><sup>1</sup> Ai fini dell’adempimento dei suoi compiti legali, in particolare di quelli relativi al controllo e alla pubblicazione, il servizio competente è autorizzato a trattare i dati personali concernenti:</p>
<dl>
<dt>a. </dt>
<dd>l’identità e la situazione finanziaria degli attori politici di cui agli articoli 76<i>b</i> e 76<i>c</i>;</dd>
<dt>b. </dt>
<dd>l’identità degli autori delle liberalità monetarie e non monetarie concesse agli attori politici di cui agli articoli 76<i>b</i> e 76<i>c</i>;</dd>
<dt>c. </dt>
<dd>l’identità dei membri investiti di un mandato pubblico che versano un contributo ai partiti di cui all’articolo 76<i>b</i>.</dd>
</dl>
<p><sup>2</sup> Il servizio competente può trasmettere le informazioni relative agli attori politici, segnatamente i dati personali necessari all’adempimento dei loro compiti legali, alle seguenti autorità:</p>
<dl>
<dt>a. </dt>
<dd>autorità cantonali e comunali competenti per la trasparenza nel finanziamento della politica secondo il diritto cantonale;</dd>
<dt>b. </dt>
<dd>autorità di perseguimento penale competenti in caso di denuncia di un reato conformemente all’articolo 76<i>e</i> capoverso 3.</dd>
</dl>
<p><sup>3</sup> Le autorità cantonali e comunali competenti per la trasparenza nel finanziamento della politica secondo il diritto cantonale comunicano al servizio competente di cui all’articolo 76<i>g</i>, su sua richiesta, le informazioni necessarie all’esecuzione del controllo e alla pubblicazione, segnatamente i dati personali.</p>
<p><i>Art. 76j</i> Disposizioni penali</p>
<p><sup>1</sup> È punito con la multa sino a 40 000 franchi chiunque, intenzionalmente, viola:</p>
<dl>
<dt>a. </dt>
<dd>uno degli obblighi di rendere pubblico il finanziamento di cui agli articoli 76<i>b</i>–76<i>d</i>;</dd>
<dt>b. </dt>
<dd>uno degli obblighi di cui all’articolo 76<i>h</i> capoversi 3–5.</dd>
</dl>
<p><sup>2</sup> Il perseguimento penale spetta ai Cantoni.</p>
<p><i>Art. 76k</i> Riserva della legislazione cantonale</p>
<p>Nell’esercizio dei diritti politici a livello federale, è riservato ai Cantoni di prevedere disposizioni più severe in materia di trasparenza nel finanzia­mento degli attori politici cantonali.</p>
<div class="footnotes"><p id="fn-d6e60"><sup><a href="#fnbck-d6e60">3</a></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p></div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p><sup>1</sup> La presente legge sottostà a referendum facoltativo.</p>
<p><sup>2</sup> Costituisce il controprogetto indiretto all’iniziativa popolare del 10 ottobre 2017<sup><a href="#fn-d6e444" id="fnbck-d6e444">4</a></sup> «Per più trasparenza nel finanziamento della politica (Iniziativa sulla trasparenza)».</p>
<p><sup>3</sup> Essa sarà pubblicata nel Foglio federale non appena l’iniziativa popolare «Per più trasparenza nel finanziamento della politica (Iniziativa sulla trasparenza)» sarà stata ritirata<sup><a href="#fn-d6e460" id="fnbck-d6e460">5</a></sup> o respinta.</p>
<p><sup>4</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio degli Stati, 18 giugno 2021</p>
					<p>Il presidente: Alex Kuprecht<br>La segretaria: Martina Buol</p>
				</td>
				<td>
					
					<p>Consiglio nazionale, 18 giugno 2021</p>
					<p>Il presidente: Andreas Aebi<br>Il segretario: Pierre-Hervé Freléchoz</p>
				</td>
			</tr>
		</table></div>
<p><i>Referendum ed entrata in vigore</i></p>
<p><sup>1</sup> Il termine di referendum per la presente legge è decorso infruttuosamente il 7 ottobre 2021.<sup><a href="#fn-d6e511" id="fnbck-d6e511">6</a></sup></p>
<p><sup>2</sup> La presente legge entra in vigore il 23 ottobre 2022.</p>
<p></p>
<div class="table"><table border="1">
			
			
			<tr>
				
				<td>
					
					<p>24 agosto 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione,Walter Thurnherr</p>
				</td>
			</tr>
		</table></div>
<p></p>
<div class="footnotes">
<p id="fn-d6e444"><sup><a href="#fnbck-d6e444">4</a></sup> <a href="https://fedlex.data.admin.ch/eli/fga/2017/2004" target="_blank">FF <b>2017</b> 5901</a></p>
<p id="fn-d6e460"><sup><a href="#fnbck-d6e460">5</a></sup> <a href="https://fedlex.data.admin.ch/eli/fga/2021/1504" target="_blank">FF <b>2021</b> 1504</a></p>
<p id="fn-d6e511"><sup><a href="#fnbck-d6e511">6</a></sup>  <a href="https://fedlex.data.admin.ch/eli/fga/2021/1492" target="_blank">FF <b>2021 </b>1492</a></p>
</div>
</div></section></main>
</div></body>
</html>
