<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-373-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale<br>sul trasporto di merci sotterraneo</h1>
<h2 class="erlasskurztitel ">(LTMS)</h2>
<p>del 17 dicembre 2021</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 81 e 87 della Costituzione federale<sup><a href="#fn-d6e21" id="fnbck-d6e21">1</a></sup>; <br>visto il messaggio del Consiglio federale del 28 ottobre 2020<sup><a href="#fn-d6e34" id="fnbck-d6e34">2</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e34"><sup><a href="#fnbck-d6e34">2</a></sup><sup> </sup><a href="https://fedlex.data.admin.ch/eli/fga/2020/2362" target="_blank">FF <b>2020</b> 7743</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e scopo </a>
</h6>
<div class="collapseable"> <p><sup>1</sup> La presente legge disciplina la costruzione e l’esercizio di impianti intercantonali per il trasporto di merci sotterraneo e il relativo esercizio di veicoli.</p>
<p><sup>2</sup> Prevede che il trasporto di merci sotterraneo si basi sull’iniziativa privata e sia finanziariamente autonomo. Il trasporto di merci sotterraneo deve contribuire allo sviluppo sostenibile del trasporto di merci in Svizzera e rendere l’approvvigiona­mento di beni più efficiente e rispettoso dell’ambiente, in particolare nelle città e negli agglomerati.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d’applicazione </a>
</h6>
<div class="collapseable"> <p><sup>1</sup> La presente legge si applica ai seguenti impianti e veicoli:</p>
<dl>
<dt>a. </dt>
<dd>agli impianti di trasporto sotterranei e ai relativi pozzi, ai depositi e agli impianti di trasbordo di superficie nonché alle altre installazioni necessarie per l’esercizio;</dd>
<dt>b. </dt>
<dd>agli impianti di trasporto di superficie indispensabili per il trasporto di merci sotterraneo;</dd>
<dt>c. </dt>
<dd>ai veicoli impiegati negli impianti di trasporto o nei pozzi.</dd>
</dl>
<p><sup>2</sup> Non si applica al raccordo dei depositi e degli impianti di trasbordo al resto della rete dei trasporti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Rapporti di proprietà </a>
</h6>
<div class="collapseable"> <p><sup>1</sup> Il capitale dei proprietari e dei gestori degli impianti nonché i diritti di voto direttamente o indirettamente ad esso connessi devono appartenere in maggioranza a per­sone svizzere.</p>
<p><sup>2</sup> L’Ufficio federale dei trasporti (UFT) può esigere in ogni momento che i proprietari e i gestori forniscano la prova del rispetto di questa condizione.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Istanze dei Cantoni </a>
</h6>
<div class="collapseable"> <p>Nell’ambito della pianificazione e costruzione degli impianti si deve tenere adeguatamente conto delle istanze dei Cantoni interessati in merito al tracciato degli impianti di trasporto e all’ubicazione degli altri impianti.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Divieto di discriminazione </a>
</h6>
<div class="collapseable"> <p><sup>1</sup> I gestori degli impianti concedono ai clienti l’accesso senza discriminazioni a tutti i servizi di trasporto offerti.</p>
<p><sup>2</sup> Si concedono reciprocamente il raccordo senza discriminazioni ai propri impianti, purché questo sia tecnicamente possibile ed economicamente sostenibile.</p>
<p><sup>3</sup> La Commissione del trasporto ferroviario (ComFerr) giudica le controversie concernenti:</p>
<dl>
<dt>a. </dt>
<dd>la concessione dell’accesso;</dd>
<dt>b. </dt>
<dd>le convenzioni sull’accesso;</dd>
<dt>c. </dt>
<dd>il calcolo non discriminatorio del prezzo, senza indicazione dello schema di calcolo.</dd>
</dl>
<p><sup>4</sup> La procedura è retta dagli articoli 40<i>a</i><sup>ter</sup>–40<i>a</i><sup>quinquies</sup> della legge federale del 20 di­cembre 1957<sup><a href="#fn-d6e183" id="fnbck-d6e183">3</a></sup> sulle ferrovie (Lferr).</p>
<div class="footnotes"><p id="fn-d6e183"><sup><a href="#fnbck-d6e183">3</a></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Espropriazione </a>
</h6>
<div class="collapseable"> <p><sup>1</sup> Per la costruzione e l’esercizio degli impianti può essere esercitato il diritto di espro­priazione secondo la legge federale del 20 giugno 1930<sup><a href="#fn-d6e209" id="fnbck-d6e209">4</a></sup> sull’espropriazione (LEspr). </p>
<p><sup>2</sup> La procedura di espropriazione è applicabile soltanto se sono falliti i tentativi di acquisire i diritti necessari mediante trattative private o mediante ricomposizione particellare.</p>
<div class="footnotes"><p id="fn-d6e209"><sup><a href="#fnbck-d6e209">4</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Procedura del piano settoriale e del piano direttore </a>
</h1>
<div class="collapseable"><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable">
<p><sup>1</sup> L’impresa che intende presentare una domanda di approvazione dei piani per un progetto ne informa tempestivamente l’UFT. Presenta all’UFT i documenti necessari per la valutazione delle aree idonee per gli impianti. Da tali documenti devono risul­tare, in particolare, i potenziali di conflitto e di ottimizzazione rispetto all’utiliz­za­zione del territorio, agli impianti destinati al traffico esistenti e all’ambiente.</p>
<p><sup>2</sup> Sulla base delle indicazioni e dei documenti dell’im­presa il Consiglio federale de­cide se designare in un piano settoriale le aree idonee per gli impianti progettati.</p>
<p><sup>3</sup> Se il Consiglio federale designa le aree idonee in un piano settoriale, i Cantoni de­finiscono su questa base le aree per gli impianti e il tracciato degli impianti di trasporto nei propri piani direttori.</p>
<p><sup>4</sup> Il Consiglio federale può impartire ai Cantoni un termine per queste definizioni. Se un Cantone non definisce il tracciato entro il termine impartito, il Consiglio federale può provvedervi nel piano settoriale.</p>
<p><sup>5</sup> La Confederazione e i Cantoni possono esigere che l’impresa elabori, con la partecipazione dei Cantoni interessati, almeno due varianti per il tracciato degli impianti di trasporto e per l’ubicazione dei depositi e degli impianti di trasbordo, allacciamento compreso. </p>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Pianificazione, costruzione, esercizio e smantellamento </a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Esigenze del traffico, della pianificazione del territorio, della protezione dell’ambiente, della natura e del paesaggio nonché della sicurezza </a>
</h6>
<div class="collapseable"> <p><sup>1</sup> Gli impianti e i veicoli devono essere costruiti, gestiti, mantenuti e rinnovati secon­do le esigenze del traffico, della pianificazione del territorio, della protezione del­l’ambiente, della natura e del paesaggio nonché della sicurezza come pure secondo le regole tecniche riconosciute.</p>
<p><sup>2</sup> Il Consiglio federale può emanare prescrizioni sulla costruzione e sull’esercizio, in particolare sulla compatibilità tecnica e sulla protezione delle persone e dell’ambien­te.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Approvazione dei piani </a>
</h6>
<div class="collapseable"> <p><sup>1</sup> <inl>L</inl>e opere destinate esclusivamente o prevalentemente alla costruzione o all’eserci­zio di un impianto possono essere costruite o modificate unicamente previa approvazione dei piani.</p>
<p><sup>2</sup> È considerata modifica di un impianto anche l’integrazione di altri impianti, purché l’impianto modificato continui a essere destinato esclusivamente o prevalentemente al trasporto di merci sotterraneo.</p>
<p><sup>3</sup> L’autorità competente per l’approvazione dei piani è l’UFT.</p>
<p><sup>4</sup> Con l’approvazione dei piani sono rilasciate tutte le autorizzazioni necessarie se-condo il diritto federale.</p>
<p><sup>5</sup> Fatto salvo l’articolo 21, non è necessaria alcuna concessione, autorizzazione o piano cantonale. Va tenuto conto del diritto cantonale per quanto esso non limiti in modo sproporzionato l’attività dell’impresa.</p>
<p><sup>6</sup> L’approvazione dei piani è rilasciata se:</p>
<dl>
<dt>a. </dt>
<dd>nessun interesse pubblico rilevante, segnatamente in materia di sicurezza, di pianificazione del territorio o di protezione dell’ambiente, della natura e del paesaggio, vi si oppone; e</dd>
<dt>b. </dt>
<dd>l’impresa ha una capacità finanziaria sufficiente.</dd>
</dl>
<p><sup>7</sup> Per l’approvazione dei piani di progetti che incidono considerevolmente sulla pia­nificazione del territorio e sull’ambiente occorre un piano settoriale.</p>
<p><sup>8</sup> Sono considerati impianti anche quelli di allacciamento dei cantieri e le aree di cantiere nonché i siti per il riciclaggio e il deposito del materiale di sgombero e di scavo che sono in uno stretto rapporto spaziale e funzionale con l’impianto progettato.</p>
<p><sup>9</sup> Nell’ambito dell’approvazione dei piani possono essere definiti anche altri siti per il riciclaggio e il deposito del materiale di sgombero e di scavo, purché siano conformi ai piani direttori cantonali.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Valutazione degli aspetti rilevanti per la sicurezza </a>
</h6>
<div class="collapseable"> <p><sup>1</sup> Nelle procedure di approvazione dei piani l’UFT valuta gli aspetti rilevanti per la sicurezza mediante controlli per campionatura, in funzione dei rischi e sulla scorta di perizie di sicurezza.</p>
<p><sup>2</sup> L’UFT stabilisce i punti per i quali l’impresa richiedente deve produrre perizie di sicu­rezza.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modifiche non soggette ad approvazione </a>
</h6>
<div class="collapseable"> <p><sup>1</sup> Gli impianti possono essere costruiti o modificati senza approvazione dei piani, se:</p>
<dl>
<dt>a. </dt>
<dd>non ledono interessi degni di protezione concernenti la pianificazione del territorio, la protezione dell’ambiente, della natura e del paesaggio, o di terzi; e</dd>
<dt>b. </dt>
<dd>non necessitano di altre autorizzazioni o approvazioni secondo le disposizioni del diritto federale.</dd>
</dl>
<p><sup>2</sup> Nei casi dubbi è svolta una procedura di approvazione dei piani.</p>
<p><sup>3</sup> Le imprese presentano annualmente all’UFT un elenco di tutti gli impianti la cui costruzione o modifica non sottostà ad approvazione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Diritto applicabile </a>
</h6>
<div class="collapseable"> <p><sup>1</sup> La procedura di approvazione dei piani è retta dalla legge federale del 20 dicembre 1968<sup><a href="#fn-d6e399" id="fnbck-d6e399">5</a></sup> sulla procedura amministrativa (PA), per quanto la presente legge non vi dero-ghi.</p>
<p><sup>2</sup> Se sono necessarie espropriazioni, si applicano inoltre le disposizioni della LEspr<sup><a href="#fn-d6e414" id="fnbck-d6e414">6</a></sup>.</p>
<div class="footnotes">
<p id="fn-d6e399"><sup><a href="#fnbck-d6e399">5</a></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d6e414"><sup><a href="#fnbck-d6e414">6</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Introduzione della procedura </a>
</h6>
<div class="collapseable"> <p>La domanda di approvazione dei piani va presentata, con la documentazione necessaria, all’UFT. Quest’ultimo esamina se la documentazione è completa e, se del caso, chiede di completarla.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Atti preparatori </a>
</h6>
<div class="collapseable"> <p><sup>1</sup> Prima del deposito pubblico della domanda, l’impresa comunica le modifiche che l’opera progettata implica, segnatamente:</p>
<dl>
<dt>a. </dt>
<dd>le modifiche in superficie devono essere messe in evidenza sul terreno;</dd>
<dt>b. </dt>
<dd>le modifiche sotterranee devono essere indicate.</dd>
</dl>
<p><sup>2</sup> Le obiezioni contro il picchettamento o l’indicazione di profili devono essere pre­sentate subito, al più tardi però entro il termine di deposito dei piani, presso l’UFT.</p>
<p><sup>3</sup> Agli altri atti preparatori, all’eliminazione delle divergenze o per consolidare le ba­si decisionali si applica la procedura di cui all’articolo 15 LEspr<sup><a href="#fn-d6e466" id="fnbck-d6e466">7</a></sup>. Circa le obiezioni di terzi decide l’UFT. </p>
<div class="footnotes"><p id="fn-d6e466"><sup><a href="#fnbck-d6e466">7</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Parere dei Cantoni, pubblicazione e deposito dei piani </a>
</h6>
<div class="collapseable"> <p><sup>1</sup> L’UFT trasmette la domanda ai Cantoni interessati, invitandoli a esprimere il loro parere entro tre mesi. In casi motivati tale termine può eccezionalmente essere prorogato.</p>
<p><sup>2</sup> La domanda deve essere pubblicata negli organi ufficiali dei Cantoni e dei Comuni interessati e depositata pubblicamente durante 30 giorni.</p>
<p><sup>3</sup> Il deposito pubblico ha per conseguenza il bando d’espropriazione secondo gli articoli 42–44 LEspr<sup><a href="#fn-d6e497" id="fnbck-d6e497">8</a></sup>.</p>
<div class="footnotes"><p id="fn-d6e497"><sup><a href="#fnbck-d6e497">8</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Avviso personale </a>
</h6>
<div class="collapseable"> <p>Al più tardi con il deposito pubblico della domanda l’impresa invia agli aventi diritto all’indennità secondo l’articolo 31 LEspr<sup><a href="#fn-d6e518" id="fnbck-d6e518">9</a></sup>, nonché ai proprietari dei fondi situati al di sopra dell’impianto o ad esso contigui, un avviso personale sui diritti da espropriare.</p>
<div class="footnotes"><p id="fn-d6e518"><sup><a href="#fnbck-d6e518">9</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Opposizione </a>
</h6>
<div class="collapseable"> <p><sup>1</sup> Chi ha qualità di parte secondo le disposizioni della PA<sup><a href="#fn-d6e541" id="fnbck-d6e541">10</a></sup> può, durante il termine di deposito dei piani, fare opposizione presso l’autorità competente per l’approvazione dei piani. Se non fa opposizione, è escluso dal seguito della procedura.</p>
<p><sup>2 </sup>Chi ha qualità di parte secondo le disposizioni della LEspr<sup><a href="#fn-d6e556" id="fnbck-d6e556">11</a></sup> può, durante il termi­ne di deposito dei piani, far valere tutte le istanze di cui all’articolo 33 LEspr.</p>
<p><sup>3</sup> I Comuni salvaguardano i loro interessi mediante opposizione.</p>
<div class="footnotes">
<p id="fn-d6e541"><sup><a href="#fnbck-d6e541">10</a></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d6e556"><sup><a href="#fnbck-d6e556">11</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p>
</div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Eliminazione delle divergenze  </a>
</h6>
<div class="collapseable"> <p>L’eliminazione delle divergenze nell’Amministrazione federale è disciplinata dal­l’articolo 62<i>b</i> della legge del 21 marzo 1997<sup><a href="#fn-d6e585" id="fnbck-d6e585">12</a></sup> sull’organizzazione del Go­verno e del­l’Amministrazione.</p>
<div class="footnotes"><p id="fn-d6e585"><sup><a href="#fnbck-d6e585">12</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Durata di validità </a>
</h6>
<div class="collapseable"> <p><sup>1</sup> Con l’approvazione dei piani l’UFT decide simultaneamente anche circa le opposizioni relative al diritto di espropriazione.</p>
<p><sup>2</sup> Può approvare progetti a tappe se la loro trattazione separata non pregiudica la va­lutazione globale del progetto.</p>
<p><sup>3</sup> L’approvazione dei piani decade se entro cinque anni dal passaggio in giudicato della decisione l’impresa non ha dato inizio all’esecuzione del progetto di costru­zione.</p>
<p><sup>4</sup> Per gravi motivi, l’UFT può prorogare di tre anni al massimo la durata di validità dell’approvazione. La proroga è esclusa se la situazione determinante di fatto o di diritto si è sostanzialmente modificata dal passaggio in giudicato dell’approvazione.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Procedura di conciliazione e di stima, immissione in possesso anticipata </a>
</h6>
<div class="collapseable"> <p><sup>1</sup> Dopo la conclusione della procedura di approvazione dei piani è eseguita, se neces­sario, la procedura di conciliazione e di stima dinanzi alla Commissione federale di stima (Commissione di stima) secondo le disposizioni della LEspr<sup><a href="#fn-d6e632" id="fnbck-d6e632">13</a></sup>.</p>
<p><sup>2</sup> Il presidente della Commissione di stima può, sulla base di una deci­sione esecutiva di approvazione dei piani, autorizzare l’immissione in possesso anticipata. Si presume che, senza l’immissione in possesso anticipata, l’espropriante subirebbe un signi­ficativo pregiudizio. Per il rimanente si applica l’articolo 76 LEspr.</p>
<div class="footnotes"><p id="fn-d6e632"><sup><a href="#fnbck-d6e632">13</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Smaltimento del materiale di sgombero e di scavo </a>
</h6>
<div class="collapseable"> <p><sup>1</sup> Se la costruzione degli impianti genera considerevoli quantità di materiale di sgombero o di scavo che non può essere riciclato o depositato secondo l’arti­colo 9 capoverso 8 o 9, i Cantoni interessati designano, su domanda dell’impresa, i siti per il suo smaltimento.</p>
<p><sup>2</sup> Se al momento dell’approvazione dei piani non vi è un’autorizzazione passata in giudicato del Cantone interessato, l’UFT può designare un sito per il deposito temporaneo e stabilire le condizioni e gli oneri connessi al suo uso nell’ambito dell’ap­provazione dei piani. Il Cantone designa i siti per lo smaltimento del materiale entro cinque anni dall’approvazione dei piani.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Ricomposizione particellare </a>
</h6>
<div class="collapseable"> <p><sup>1</sup> Se consente di assicurare i diritti reali necessari a un progetto e se non avviene volontariamente, la ricomposizione particellare dev’essere ordinata su richiesta del­l’UFT entro un termine da esso fissato secondo il diritto cantonale. Se tale termine non è osservato, si effettua la procedura ordinaria con espropriazioni.</p>
<p><sup>2</sup> Nella procedura di ricomposizione particellare:</p>
<dl>
<dt>a. </dt>
<dd>possono essere inseriti fondi dell’impresa;</dd>
<dt>b. </dt>
<dd>può essere ridotta la superficie dei fondi inclusa nella procedura;</dd>
<dt>c. </dt>
<dd>possono essere computati i plusvalori da bonifiche fondiarie che la costruzione ha comportato;</dd>
<dt>d. </dt>
<dd>l’impresa può essere anticipatamente immessa in possesso;</dd>
<dt>e. </dt>
<dd>possono essere presi altri provvedimenti di diritto cantonale.</dd>
</dl>
<p><sup>3</sup> Il terreno ceduto all’impresa per le sue esigenze mediante riduzioni di superficie è rimunerato al proprietario fondiario interessato, al valore venale.</p>
<p><sup>4</sup> L’impresa sostiene i costi supplementari provocati dalla costruzione. Se la ricomposizione particellare deve essere eseguita esclusivamente a causa della costruzione, l’impresa sopporta integralmente le spese.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Impianti secondo il diritto cantonale </a>
</h6>
<div class="collapseable"> <p><sup>1</sup> La costruzione e la modifica di impianti non destinati esclusivamente o prevalentemente al trasporto di merci sotterraneo sottostanno al diritto cantonale.</p>
<p><sup>2</sup> La loro autorizzazione da parte del Cantone necessita del consenso dell’UFT se anche il trasporto di merci sotterraneo ne beneficia o potrebbe risultarne pregiudi­cato.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b><b></b> <b></b>Smantellamento e messa in sicurezza </a>
</h6>
<div class="collapseable"> <p><sup>1</sup> Se la costruzione o l’esercizio degli impianti cessa definitivamente, gli impianti sono smantellati o messi in sicurezza a spese del proprietario. L’autorità competente decide in quale misura deve essere ripristinato lo stato anteriore.</p>
<p><sup>2</sup> L’UFT esige garanzie adeguate.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Sicurezza e ambiente </a>
</h1>
<div class="collapseable">
<article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Responsabilità e obbligo di diligenza </a>
</h6>
<div class="collapseable"> <p>L’impresa è responsabile della sicurezza della costruzione e dell’esercizio degli impianti e della sicurezza dell’esercizio dei veicoli. Provvede segnatamente a un esercizio, una manutenzione e un rinnovo degli impianti e dei veicoli tali da garantirne la sicurezza in ogni momento.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b><b></b> <b></b>Misure nell’interesse pubblico </a>
</h6>
<div class="collapseable"> <p><sup>1</sup> Qualora i lavori di costruzione pregiudichino opere pubbliche come strade e vie, captazioni d’acqua sotterranea, condutture e impianti simili, l’impresa provvede ad assicurarne l’uso, per quanto sia richiesto dall’interesse pubblico.</p>
<p><sup>2</sup> L’impresa sostiene le spese causate da queste misure. Le spese derivanti da misure rese necessarie da progetti di costruzione o da altre esigenze di terzi sono a carico di questi ultimi.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b><b></b> <b></b>Trasporto di merci pericolose </a>
</h6>
<div class="collapseable"> <p><sup>1</sup> Il Consiglio federale può emanare prescrizioni sul trasporto di merci pericolose e designare le tratte sulle quali è ammesso.</p>
<p><sup>2</sup> Emana in particolare prescrizioni concernenti:</p>
<dl>
<dt>a. </dt>
<dd>la procedura di verifica della conformità dei mezzi di contenimento per merci pericolose ai requisiti essenziali;</dd>
<dt>b. </dt>
<dd>la procedura di riconoscimento dei servizi indipendenti incaricati di effettuare le valutazioni di conformità.</dd>
</dl>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b><b></b> <b></b>Obbligo d’indennità </a>
</h6>
<div class="collapseable"> <p>L’obbligo d’indennità per i danni causati dall’impresa con una violazione di diritti di terzi che non deve essere tollerata conformemente al diritto di vicinato o ad altre prescrizioni legali e che è una conseguenza inevitabile o difficilmente evitabile della costruzione o dell’esercizio degli impianti o dell’esercizio dei veicoli dell’impresa è disciplinato dalla LEspr<sup><a href="#fn-d6e826" id="fnbck-d6e826">14</a></sup>.</p>
<div class="footnotes"><p id="fn-d6e826"><sup><a href="#fnbck-d6e826">14</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b><b></b> <b></b>Pregiudizi per la sicurezza causati da terzi </a>
</h6>
<div class="collapseable"> <p><sup>1</sup> I terzi che con i loro impianti o le loro attività pregiudicano la sicurezza degli impianti dell’impresa devono, a domanda di quest’ultima, rimediarvi. Se le parti non si accordano, l’UFT, su proposta dell’impresa e sentite le parti, decide le misure da prendere. Nel frattempo deve essere tralasciato qualsiasi intervento che potrebbe pregiudicare la sicurezza degli impianti e dei veicoli. Nei casi di grande urgenza, l’impresa può adottare i provvedimenti opportuni alla rimozione del pericolo.</p>
<p><sup>2</sup> Se gli impianti e le attività dei terzi esistevano già prima della costruzione degli impianti dell’impresa, il diritto dei terzi all’indennità, alla quale è tenuta l’impresa, è disciplinato dalla LEspr<sup><a href="#fn-d6e856" id="fnbck-d6e856">15</a></sup>. Per gli impianti costruiti o le attività dei terzi avviate successivamente, i terzi sostengono le spese causate dalle misure previste nel capoverso 1; inoltre, non hanno diritto ad alcuna indennità.</p>
<div class="footnotes"><p id="fn-d6e856"><sup><a href="#fnbck-d6e856">15</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p></div>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b><b></b> <b></b>Impianti di segnalazione e di telecomunicazione </a>
</h6>
<div class="collapseable"> <p><sup>1</sup> Le imprese possono costruire ed esercitare gli impianti di segnalazione e di telecomunicazione necessari al trasporto di merci sotterraneo. </p>
<p><sup>2</sup> Il Dipartimento federale dell’ambiente, dei trasporti, dell’energia e delle comunicazioni (DATEC) designa gli impianti e ne disciplina l’uso.</p>
<p><sup>3</sup> Gli impianti di telecomunicazioni sottostanno in ogni caso alle disposizioni sulla procedura d’approvazione dei piani per gli impianti delle imprese.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b><b></b> <b></b>Esame dell’impatto sull’ambiente e provvedimenti preparatori </a>
</h6>
<div class="collapseable"> <p><sup>1</sup> L’esame dell’impatto sull’ambiente è retto dalle disposizioni del capitolo 3 della legge del 7 ottobre 1983<sup><a href="#fn-d6e905" id="fnbck-d6e905">16</a></sup> sulla protezione dell’ambiente.</p>
<p><sup>2</sup> Le imprese possono adottare provvedimenti preparatori per la messa a punto dei progetti o per la verifica delle basi decisionali. Il DATEC decide sulle obiezioni di terzi. I proprietari sono avvertiti preliminarmente conformemente alla LEspr<sup><a href="#fn-d6e920" id="fnbck-d6e920">17</a></sup> ed e­ventualmente indennizzati.</p>
<div class="footnotes">
<p id="fn-d6e905"><sup><a href="#fnbck-d6e905">16</a></sup> <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p>
<p id="fn-d6e920"><sup><a href="#fnbck-d6e920">17</a></sup> <a href="https://fedlex.data.admin.ch/eli/cc/47/689_701_723" target="_blank">RS <b>711</b></a></p>
</div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Vigilanza </a>
</h1>
<div class="collapseable">
<article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Autorità competente </a>
</h6>
<div class="collapseable"> <p><sup>1</sup> L’UFT sorveglia:</p>
<dl>
<dt>a. </dt>
<dd>il rispetto delle disposizioni della presente legge durante la costruzione degli impianti e durante l’esercizio, la manutenzione e il rinnovo degli impianti e dei veicoli;</dd>
<dt>b. </dt>
<dd>il rispetto delle prescrizioni rilevanti per la sicurezza in funzione dei rischi.</dd>
</dl>
<p><sup>2</sup> Può esigere prove e perizie. Può procedere autonomamente a prove per campionatura.</p>
<p><sup>3</sup> Prende le misure necessarie a ristabilire la sicurezza qualora constati che la costruzione o l’esercizio degli impianti o l’esercizio dei veicoli potrebbe compromettere la sicurezza di persone o beni. Può limitare o vietare l’esercizio degli impianti e dei veicoli.</p>
</div></article><article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Obbligo di notifica e di collaborazione </a>
</h6>
<div class="collapseable"> <p><sup>1</sup> Eventi particolari durante la costruzione o l’esercizio degli impianti o durante l’esercizio dei veicoli devono essere notificati senza indugio all’UFT.</p>
<p><sup>2</sup> L’impresa è tenuta in ogni momento a fornire informazioni all’UFT e a presentargli tutta la documentazione. Concede all’UFT libero accesso a tutte le parti degli impianti e ai veicoli e lo coadiuva a titolo gratuito nelle attività di esame e di controllo.</p>
</div></article><article id="art_34"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> Inchiesta sugli incidenti e sui quasi incidenti </a>
</h6>
<div class="collapseable"> <p><sup>1</sup> Per ogni incidente e quasi incidente nell’esercizio degli impianti e dei veicoli è aperta un’inchiesta intesa a chiarirne le circostanze, la dinamica e le cause.</p>
<p><sup>2</sup> L’inchiesta serve a prevenire incidenti. Essa non verte sulla determinazione della colpa e della responsabilità.</p>
<p><sup>3</sup> Alla procedura d’inchiesta si applicano per analogia gli articoli 15<i>a–</i>15<i>c</i> Lferr<sup><a href="#fn-d6e1007" id="fnbck-d6e1007">18</a></sup>.</p>
<div class="footnotes"><p id="fn-d6e1007"><sup><a href="#fnbck-d6e1007">18</a></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p></div>
</div></article><article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35"><b>Art. 35</b><b></b> <b></b>Trattamento di dati da parte dell’UFT  </a>
</h6>
<div class="collapseable"> <p><sup>1</sup> Nell’ambito della sua attività di vigilanza, l’UFT è autorizzato a rilevare i dati necessari presso le imprese e a elaborarli. Le imprese forniscono i dati necessari per la statistica ufficiale dei trasporti.</p>
<p><sup>2</sup> Ai fini della pianificazione dei trasporti, l’UFT può chiedere alle imprese di rilevare e trasmettergli dati relativi alle tratte. Può divulgarli nella misura necessaria per conseguire gli obiettivi prefissati e se sussiste un interesse pubblico preponderante.</p>
<p><sup>3</sup> Dopo aver valutato la proporzionalità del provvedimento, l’UFT può pubblicare dati degni di particolare protezione se essi consentono di trarre conclusioni sul rispetto delle prescrizioni in materia di sicurezza da parte dell’impresa. Può in particolare pubblicare informazioni concernenti:</p>
<dl>
<dt>a. </dt>
<dd>oneri e restrizioni dell’esercizio;</dd>
<dt>b. </dt>
<dd>violazioni delle disposizioni concernenti la protezione del lavoro o le condizioni di lavoro.</dd>
</dl>
<p><sup>4</sup> Il Consiglio federale disciplina i dettagli, in particolare la forma della pubbli­ca­zione.</p>
</div></article><article id="art_36"><a name="a36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><b>Art. 36</b><b></b> <b></b>Trattamento di dati da parte delle imprese </a>
</h6>
<div class="collapseable"> <p><sup>1</sup> Per le loro attività, le imprese sottostanno agli articoli 12–15 della legge federale del 19 giugno 1992<sup><a href="#fn-d6e1071" id="fnbck-d6e1071">19</a></sup> sulla protezione dei dati (LPD).</p>
<p><sup>2</sup> La vigilanza è retta dall’articolo 29 LPD.</p>
<div class="footnotes"><p id="fn-d6e1071"><sup><a href="#fnbck-d6e1071">19</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: <inl name="w:shd" md="S" id="d6e8101" xmlns:tmp="urn:com:c-moria:legi4ch:xslt:temp"></inl>Costi di mantenimento degli enti di difesa<inl md="E" id="d6e8101" xmlns:tmp="urn:com:c-moria:legi4ch:xslt:temp"></inl> </a>
</h1>
<div class="collapseable"><article id="art_37"><a name="a37"></a><h6 class="heading" role="heading">
<span class="display-icon"></span><span class="external-link-icon"></span><a href="#art_37"><b>Art. </b><b>37</b> </a>
</h6>
<div class="collapseable">
<p><sup>1</sup> Le imprese partecipano ai costi di mantenimento e di fornitura delle prestazioni degli enti di difesa per l’intervento sugli impianti delle imprese stesse.</p>
<p><sup>2</sup> Concludono con i Cantoni interessati convenzioni sulla fornitura delle prestazioni e sull’assunzione dei costi.</p>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni penali </a>
</h1>
<div class="collapseable">
<article id="art_38"><a name="a38"></a><h6 class="heading" role="heading">
<span class="display-icon"></span><span class="external-link-icon"></span><a href="#art_38"><b>Art. 38</b><b></b> <b></b>Infrazioni contro l’approvazione dei piani </a>
</h6>
<div class="collapseable"> <p><sup>1</sup> È punito con una pena detentiva fino a tre anni o con una pena pecuniaria chiunque, intenzionalmente, esegue o fa eseguire un progetto di costruzione senza l’ap­provazione dei piani necessaria secondo l’articolo 9 capoverso 1 o senza osservarla.</p>
<p><sup>2</sup> Se l’autore ha agito per negligenza, la pena è una pena pecuniaria.</p>
</div></article><article id="art_39"><a name="a39"></a><h6 class="heading" role="heading">
<span class="display-icon"></span><span class="external-link-icon"></span><a href="#art_39"><b>Art. 39</b> Contravvenzioni </a>
</h6>
<div class="collapseable"> <p><sup>1</sup> È punito con la multa chiunque, intenzionalmente o per negligenza, in violazione dell’obbligo di collaborazione secondo l’articolo 33 capoverso 2:</p>
<dl>
<dt>a. </dt>
<dd>fornisce informazioni false o incomplete all’UFT;</dd>
<dt>b. </dt>
<dd>si rifiuta di presentare tutta la documentazione all’UFT;</dd>
<dt>c. </dt>
<dd>si rifiuta di concedere all’UFT libero accesso a tutte le parti degli impianti e ai veicoli.</dd>
</dl>
<p><sup>2</sup> Il Consiglio federale può dichiarare punibili le violazioni delle disposizioni d’ese­cuzione.</p>
</div></article><article id="art_40"><a name="a40"></a><h6 class="heading" role="heading">
<span class="display-icon"></span><span class="external-link-icon"></span><a href="#art_40"><b>Art. 40</b> Perseguimento penale </a>
</h6>
<div class="collapseable"> <p>I Cantoni perseguono e giudicano le infrazioni alla presente legge.</p>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni finali </a>
</h1>
<div class="collapseable">
<article id="art_41"><a name="a41"></a><h6 class="heading" role="heading">
<span class="display-icon"></span><span class="external-link-icon"></span><a href="#art_41"><b>Art. 41</b> Esecuzione </a>
</h6>
<div class="collapseable"> <p><sup>1</sup> Il Consiglio federale esegue la presente legge.</p>
<p><sup>2</sup> Emana le disposizioni d’esecuzione. Può emanare in particolare prescrizioni per impedire discriminazioni nell’accesso ai servizi di trasporto.</p>
</div></article><article id="art_42"><a name="a42"></a><h6 class="heading" role="heading">
<span class="display-icon"></span><span class="external-link-icon"></span><a href="#art_42"><b>Art. 42</b><b></b> <b></b>Coordinamento  </a>
</h6>
<div class="collapseable"> <p class=" man-font-style-italic ">All’entrata in vigore della legge federale del 25 settembre 2020<sup><a href="#fn-d6e1206" id="fnbck-d6e1206">20</a></sup> sulla protezione dei dati la disposizione qui appresso ha il seguente tenore:</p>
<div class="footnotes"><p id="fn-d6e1206"><sup><a href="#fnbck-d6e1206">20</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a>; <a href="https://fedlex.data.admin.ch/eli/fga/2020/1998" target="_blank">FF <b>2020</b> 6695</a></p></div>
</div></article><article id="art_36"><a name="ta36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><i>Art. 36</i><b></b> <b></b>Trattamento di dati da parte delle imprese </a>
</h6>
<div class="collapseable"> <p><sup>1</sup> Per le loro attività, le imprese sottostanno agli articoli 30–32 della legge federale del 25 settembre 2020<sup><a href="#fn-d6e1238" id="fnbck-d6e1238">21</a></sup> sulla protezione dei dati (LPD).</p>
<p><sup>2</sup> La vigilanza è retta dagli articoli 49–53 LPD.</p>
<div class="footnotes"><p id="fn-d6e1238"><sup><a href="#fnbck-d6e1238">21</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a>; <a href="https://fedlex.data.admin.ch/eli/fga/2020/1998" target="_blank">FF <b>2020</b> 6695</a></p></div>
</div></article><article id="art_43"><a name="a43"></a><h6 class="heading" role="heading">
<span class="display-icon"></span><span class="external-link-icon"></span><a href="#art_43"><b>Art. 43</b><b></b> <b></b>Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p></p>
<div class="table"><table border="1">
			
			
			<tr>
				
				
				<td>
					
					<p>Consiglio degli Stati, 17 dicembre 2021</p>
					<p>Il presidente: Thomas Hefti<br>La segretaria: Martina Buol</p>
				</td>
				<td>
					
					<p>Consiglio nazionale, 17 dicembre 2021</p>
					<p>La presidente: Irène Kälin<br>Il segretario: Pierre-Hervé Freléchoz</p>
				</td>
			</tr>
		</table></div>
<p class=" man-font-style-italic ">Referendum ed entrata in vigore</p>
<p><sup>1</sup> Il termine di referendum per la presente legge è decorso infruttuosamente il 7 aprile 2022.<sup><a href="#fn-d6e1312" id="fnbck-d6e1312">22</a></sup></p>
<p><sup>2</sup> La presente legge entra in vigore il 1° agosto 2022.</p>
<p></p>
<div class="table"><table border="1">
			
			
			<tr>
				
				<td>
					
					<p>22 giugno 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione,Walter Thurnherr</p>
				</td>
			</tr>
		</table></div>
<div class="footnotes"><p id="fn-d6e1312"><sup><a href="#fnbck-d6e1312">22</a></sup>  <a href="https://fedlex.data.admin.ch/eli/fga/2021/3004" target="_blank">FF <b>2021 </b>3004</a></p></div>
</div></article>
</div></section></main>
</div></body>
</html>
