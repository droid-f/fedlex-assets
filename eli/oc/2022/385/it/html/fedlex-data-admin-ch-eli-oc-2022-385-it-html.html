<!DOCTYPE html>
<!-- Generated by Aspose.Words for .NET 22.5.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-385-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Legge federale<br>sugli stupefacenti e sulle sostanze psicotrope</h1>
<h2 class="erlasskurztitel ">(Legge sugli stupefacenti, LStup)</h2>
<p>Modifica del 19 marzo 2021</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto il messaggio del Consiglio federale del 24 giugno 2020<sup><a href="#fn-d6e21" id="fnbck-d6e21">1</a></sup>,</p>
<p>decreta:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup><sup> </sup><a href="https://fedlex.data.admin.ch/eli/fga/2020/1492" target="_blank">FF <b>2020</b> 5391</a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>La legge del 3 ottobre 1951<sup><a href="#fn-d6e42" id="fnbck-d6e42">2</a></sup> sugli stupefacenti è modificata come segue:</p>
<p class=" man-font-style-italic ">Sostituzione di espressioni</p>
<p><sup>1</sup> <i>In tutta la legge </i>«Istituto»<i> è sostituito, con i necessari adeguamenti grammaticali, con </i>«Swissmedic».</p>
<p><sup>2</sup> <i>Nell’articolo 4 capoverso 1 </i>«(Istituto)»<i> è sostituito con </i>«(Swissmedic)».</p>
<p><sup>3</sup> <i>In tutta la legge </i>«Ufficio federale della sanità pubblica»<i> è sostituito con </i>«UFSP».</p>
<p><sup>4</sup> <i>Negli articoli 4 capoverso 2 e 17 capoverso 1 </i>«permesso»<i> è sostituito, con i necessari adeguamenti grammaticali, con </i>«autorizzazione».</p>
<p><i>Art. 3f</i></p>
<p><i>Abrogato</i></p>
<p class=" man-font-style-italic ">Art. 8 cpv. 1 lett. d e 5–7</p>
<p><sup>1</sup> I seguenti stupefacenti non possono essere coltivati, importati, fabbricati o messi in commercio:</p>
<dl>
<dt>d. </dt>
<dd>gli stupefacenti con effetti del tipo della canapa, salvo quando siano utilizzati a fini medici.</dd>
</dl>
<p><sup>5</sup> Se non vi ostano convenzioni internazionali, l’Ufficio federale della sanità pubblica (UFSP) può rilasciare autorizzazioni eccezionali per la coltivazione, l’impor­ta­zione, la fabbricazione e la messa in commercio degli stupefacenti:</p>
<dl>
<dt>a. </dt>
<dd>di cui ai capoversi 1 lettere a–c e 3, se tali stupefacenti sono utilizzati per la ricerca scientifica, per lo sviluppo di medicamenti o per un’applicazione medica limitata;</dd>
<dt>b. </dt>
<dd>di cui al capoverso 1 lettera d, se tali stupefacenti sono utilizzati per la ricerca scientifica. </dd>
</dl>
<p><sup>6</sup> Per la coltivazione di stupefacenti di cui ai capoversi 1 lettere a–c e 3 utilizzati come principi attivi in un medicamento omologato è necessaria un’autorizzazione eccezionale dell’UFSP.</p>
<p><sup>7</sup> Per l’importazione, la fabbricazione e la messa in commercio di uno stupefacente di cui ai capoversi 1 lettere a–c e 3 utilizzato come principio attivo di un medicamento omologato è necessaria un’autorizzazione di Swissmedic conformemente all’articolo 4.</p>
<p class=" man-font-style-italic ">Inserire prima della Sezione 2</p>
<p><i>Art. 8b</i><i> </i>Rilevamento dei dati relativi ai trattamenti medici con stupefacenti con effetti del tipo della canapa</p>
<p><sup>1</sup> L’UFSP rileva i dati relativi ai trattamenti medici con stupefacenti con effetti del tipo della canapa (medicamenti a base di canapa) che:</p>
<dl>
<dt>a. </dt>
<dd>non sono omologati;</dd>
<dt>b. </dt>
<dd>sono omologati, ma sono prescritti per un’indicazione diversa da quella omologata e applicati in una forma farmaceutica diversa da quella omologata.</dd>
</dl>
<p><sup>2</sup> Il rilevamento dei dati serve:</p>
<dl>
<dt>a. </dt>
<dd>alla valutazione scientifica secondo l’articolo 29<i>a</i>; e </dd>
<dt>b. </dt>
<dd>all’analisi statistica. </dd>
</dl>
<p><sup>3</sup> L’UFSP mette i risultati dell’analisi statistica a disposizione:</p>
<dl>
<dt>a. </dt>
<dd>delle autorità cantonali di esecuzione;</dd>
<dt>b. </dt>
<dd>dei medici coinvolti nel trattamento;</dd>
<dt>c. </dt>
<dd>delle strutture di ricerca interessate.</dd>
</dl>
<p class=" man-font-style-italic ">Titolo prima dell’art. 18a</p>
<p class=" man-font-weight-bold ">Capitolo 3<i>a</i>: Protezione e trattamento dei dati </p>
<p class=" man-font-weight-bold ">Sezione 1: <br><a href="https://www.admin.ch/opc/it/classified-compilation/19981989/index.html" target="_blank">
				Protezione dei dati nell’ambito degli Accordi di associazione alla normativa di Schengen
			</a></p>
<p class=" man-font-style-italic ">Titolo prima dell’art. 18d</p>
<p class=" man-font-weight-bold ">Sezione 2: Trattamento dei dati</p>
<p><i>Art. 18d</i><i> </i>In relazione alla cura di tossicomani</p>
<p><sup>1</sup> Le autorità e le istituzioni competenti per l’esecuzione della presente legge hanno il diritto di trattare dati personali, dati personali degni di particolare protezione e pro­fili della personalità allo scopo di verificare le condizioni e l’andamento delle cu­re prestate a tossicomani.</p>
<p><sup>2</sup> Garantiscono la protezione dei dati di cui al capoverso 1 mediante misure tec­niche e orga­nizzative.</p>
<p><sup>3</sup> Il Consiglio federale definisce i dettagli, in particolare:</p>
<dl>
<dt>a. </dt>
<dd>le autorità e istituzioni competenti per il trattamento dei dati;</dd>
<dt>b. </dt>
<dd>i dati da trattare;</dd>
<dt>c. </dt>
<dd>i flussi di dati;</dd>
<dt>d. </dt>
<dd>i diritti d’accesso.</dd>
</dl>
<p><i>Art. 18e</i> In relazione alle autorizzazioni di cui agli articoli 4, 5 e 8</p>
<p><sup>1</sup> Qualora ciò sia necessario per il rilascio delle autorizzazioni di cui agli articoli 4 e 5 e delle autorizzazioni eccezionali di cui all’articolo 8 capoversi 5–8 o per verificare che queste siano rispettate, l’UFSP e Swissmedic possono trattare i seguenti da­ti personali: </p>
<dl>
<dt>a. </dt>
<dd>indicazioni su eventuali procedimenti amministrativi o penali a carico del richiedente secondo gli articoli 4, 5 e 8 capoversi 5–8;</dd>
<dt>b. </dt>
<dd>indicazioni necessarie all’identificazione del paziente; e</dd>
<dt>c. </dt>
<dd>dati medici rilevanti nel quadro di un’applicazione medica limitata conformemente all’articolo 8 capoverso 5 lettera a.</dd>
</dl>
<p><sup>2</sup> Il Consiglio federale stabilisce:</p>
<dl>
<dt>a. </dt>
<dd>i dati che possono essere trattati;</dd>
<dt>b. </dt>
<dd>i termini di conservazione dei dati.</dd>
</dl>
<p><i>Art. 18f </i><i> </i>In relazione ai medicamenti a base di canapa</p>
<p><sup>1</sup> L’UFSP gestisce un sistema d’informazione per il trattamento dei dati secondo l’articolo 8<i>b</i>.</p>
<p><sup>2</sup> I medici che trattano persone con medicamenti a base di canapa registrano i dati necessari al rilevamento dei dati secondo l’articolo 8<i>b. </i>I dati dei pazienti sono registrati in forma pseudonimizzata.</p>
<p><sup>3</sup> Il Consiglio federale stabilisce:</p>
<dl>
<dt>a. </dt>
<dd>i dati necessari per il rilevamento secondo l’articolo 8<i>b</i>, segnatamente anche quelli relativi agli effetti secondari;</dd>
<dt>b. </dt>
<dd>la frequenza e il momento della registrazione;</dd>
<dt>c. </dt>
<dd>i diritti di accesso dei medici secondo il capoverso 2;</dd>
<dt>d. </dt>
<dd>gli aspetti tecnici e organizzativi del sistema di rilevamento dei dati;</dd>
<dt>e. </dt>
<dd>i termini di conservazione dei dati;</dd>
<dt>f. </dt>
<dd>la pubblicazione delle analisi statistiche.</dd>
</dl>
<p><sup>4</sup> Può stabilire che non debbano più essere rilevati dati se per la valutazione scientifica di cui all’articolo 8<i>b</i> capoverso 2 non sono più necessari nuovi dati.</p>
<p class=" man-font-style-italic ">Art. 20 cpv. 1 lett. c</p>
<p><sup>1</sup> È punito con una pena detentiva sino a tre anni o con una pena pecuniaria chiunque:</p>
<dl>
<dt>c. </dt>
<dd>senza autorizzazione, coltiva, fabbrica, importa, esporta, deposita, usa o mette in commercio sostanze di cui all’articolo 3 capoverso 1, nonché sostanze e preparati di cui all’articolo 7;</dd>
</dl>
<p class=" man-font-style-italic ">Art. 29 cpv. 4</p>
<p><i>Abrogato</i></p>
<p class=" man-font-style-italic ">Art. 29a cpv. 1</p>
<p><sup>1</sup> L’UFSP provvede alla valutazione scientifica delle misure adottate in virtù della presente legge. Può trasmettere in forma anonima all’Ufficio federale di statistica i dati di cui agli articoli 18<i>d–</i>18<i>f </i>per analisi e pubblicazione.</p>
<p><i>Art. 36a</i> Disposizioni transitorie della modifica del 19 marzo 2021</p>
<p><sup>1</sup> Il Consiglio federale stabilisce fino a quando le autorizzazioni eccezionali rilasciate dall’UFSP in virtù del diritto anteriore per la coltivazione, l’importazione, la fabbricazione e la messa in commercio a fini medici di stupefacenti con effetti del tipo della canapa rimangono valide dopo l’entrata in vigore della modifica del 19 marzo 2021.</p>
<p><sup>2</sup> Fino a quando l’autorizzazione eccezionale di cui al capoverso 1 rimane valida, non è necessaria alcuna autorizzazione di Swissmedic secondo l’articolo 4.</p>
<div class="footnotes"><p id="fn-d6e42"><sup><a href="#fnbck-d6e42">2</a></sup> <a href="https://fedlex.data.admin.ch/eli/cc/1952/241_241_245" target="_blank">RS <b>812.121</b></a></p></div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p>Coordinamento con la legge federale del 25 settembre 2020 sulla protezione dei dati</p>
<p><i>All’entrata in vigore della legge federale del 25 settembre 2020</i><sup><a href="#fn-d6e409" id="fnbck-d6e409">3</a></sup><i> sulla protezione dei dati, le disposizioni qui appresso della presente legge hanno il seguente tenore:</i></p>
<p><i>Art. 3f</i></p>
<p><i>Abrogato</i></p>
<p class=" man-font-style-italic ">Art. 18d cpv. 1</p>
<p><sup>1</sup> Le autorità e le istituzioni competenti per l’esecuzione della presente legge hanno il diritto di trattare dati personali, inclusi dati personali degni di particolare protezione, allo scopo di verificare le condizioni e l’andamento delle cure prestate a tossicomani.</p>
<div class="footnotes"><p id="fn-d6e409"><sup><a href="#fnbck-d6e409">3</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a>; <a href="https://fedlex.data.admin.ch/eli/fga/2020/1998" target="_blank">FF <b>2020</b> 6695</a></p></div>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III </a>
</h1>
<div class="collapseable">
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p><sup>3</sup> Gli articoli 8<i>b </i>e<i> </i>18<i>f</i> hanno effetto per sette anni dalla data dell’entrata in vigore.</p>
<p></p>
<div class="table"><table border="1">
			
			
			<tr>
				
				<td>
					
					<p>Consiglio nazionale, 19 marzo 2021</p>
					<p>Il presidente: Andreas Aebi<br>Il segretario: Pierre-Hervé Freléchoz</p>
				</td>
				<td>
					
					<p>Consiglio degli Stati, 19 marzo 2021</p>
					<p>Il presidente: Alex Kuprecht<br>La segretaria: Martina Buol</p>
				</td>
			</tr>
		</table></div>
<p><i>Referendum ed entrata in vigore</i></p>
<p><sup>1</sup> Il termine di referendum per la presente legge è decorso infruttuosamente l’8 luglio 2021.<sup><a href="#fn-d6e498" id="fnbck-d6e498">4</a></sup></p>
<p><sup>2</sup> La presente legge entra in vigore il 1° agosto 2022.</p>
<p></p>
<div class="table"><table border="1">
			
			
			<tr>
				
				<td>
					
					<p>22 giugno 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione,Walter Thurnherr</p>
				</td>
			</tr>
		</table></div>
<p></p>
<div class="footnotes"><p id="fn-d6e498"><sup><a href="#fnbck-d6e498">4</a></sup> <a href="https://fedlex.data.admin.ch/eli/fga/2021/666" target="_blank">FF <b>2021 </b>666</a></p></div>
</div></section></main>
</div></body>
</html>
