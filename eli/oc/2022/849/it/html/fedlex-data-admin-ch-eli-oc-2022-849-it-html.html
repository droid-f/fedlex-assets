<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-849-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza <br>sui servizi di telecomunicazione</h1>
<h2 class="erlasskurztitel ">(OST)</h2>
<p>Modifica del 16 dicembre 2022</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>L’ordinanza del 9 marzo 2007<sup><sup><a href="#fn-d6e28" id="fnbck-d6e28">1</a></sup></sup> sui servizi di telecomunicazione è modificata come segue:</p>
<p class=" man-font-style-italic ">Titolo dopo l’art. 14 </p>
<p class=" man-font-weight-bold ">Sezione 1<i>a</i>: Campo di applicazione</p>
<p class=" man-font-style-italic "><inl name="w:shd" md="S" id="d6e463" xmlns:tmp="urn:com:c-moria:legi4ch:xslt:temp"></inl>Inserire gli art. 14a e 14b dopo il titolo della sezione 1a<inl md="E" id="d6e463" xmlns:tmp="urn:com:c-moria:legi4ch:xslt:temp"></inl></p>
<p><i>Art. 14a</i> Principio</p>
<p>Le sezioni 2 e 3 si applicano ai contratti tra il concessionario del servizio universale e i suoi clienti, conclusi espressamente per adempiere gli obblighi legati al servizio universale.</p>
<p><i>Art. 14b </i><i> </i>Sussidiarietà</p>
<p>Il concessionario del servizio universale può rinunciare alla stipula di un contratto secondo l’articolo 14<i>a</i> se per il cliente in questione è disponibile un’offerta comparabile sul mercato. Se nondimeno fornisce un servizio al cliente, non può conteggiare i costi ai fini di un’indennità ai sensi dell’articolo 19 capoverso 1 LTC. </p>
<p class=" man-font-style-italic ">Art. 15 cpv. 1 lett. b–d</p>
<p><sup>1</sup> Il servizio universale comprende le seguenti prestazioni:</p>
<dl>
<dt>b. </dt>
<dd><i>Abrogata</i></dd>
<dt>c. </dt>
<dd>un’iscrizione nell’elenco del servizio telefonico pubblico in caso di utilizzo di uno dei servizi di cui alla lettera a; le economie domestiche hanno diritto a due iscrizioni;</dd>
<dt>d. </dt>
<dd>il servizio di accesso a Internet con una delle seguenti velocità di trasmissione specificate:<dl>
<dt>1. </dt>
<dd>10 Mbit/s per il download e 1 Mbit/s per l’upload, </dd>
<dt>2. </dt>
<dd>80 Mbit/s per il download e 8 Mbit/s per l’upload;</dd>
</dl>
</dd>
</dl>
<p><i>Art. 16</i> Collegamento</p>
<p><sup>1</sup> Le prestazioni di cui all’articolo 15 capoverso 1 devono essere fornite mediante un collegamento fino al punto terminale di rete all’interno dei locali abitativi o commerciali del cliente. Il concessionario del servizio universale determina quale soluzione tecnologica utilizzare.</p>
<p><sup>2</sup> L’UFCOM determina le specifiche per il punto terminale di rete sulla base di norme armonizzate a livello internazionale.</p>
<p><i>Art. 18</i><i> </i>Durata minima del contratto e partecipazione ai costi</p>
<p><sup>1</sup> Il concessionario del servizio universale può rifiutare l’allestimento o l’adattamento di un collegamento per la fornitura di prestazioni di cui all’articolo 15 capoverso 1 se il cliente non accetta la durata minima del contratto stabilita dal concessionario. Il contratto termina al più tardi alla scadenza della concessione del servizio universale.</p>
<p><sup>2</sup> Può rinunciare all’allestimento o all’adattamento anche nel caso in cui risultino costi superiori a 12 700 franchi e il cliente non voglia assumere la parte dei costi che eccede tale importo.</p>
<p><sup>3</sup> Se il cliente partecipa ai costi, il concessionario del servizio universale non può prevedere una durata minima del contratto.</p>
<p><i>Art. 19</i> Riduzione della portata della prestazione</p>
<p><sup>1</sup> Se, per motivi tecnici o economici, il collegamento non permette di fornire il servizio di accesso a Internet di cui all’articolo 15 capoverso 1 lettera d, in casi eccezionali il concessionario del servizio universale può ridurre la portata della prestazione di tale servizio.</p>
<p><sup>2</sup> In caso di partecipazione finanziaria del cliente secondo l’articolo 18 capoverso 2, la portata della prestazione non può essere ridotta.</p>
<p><i>Art. 19a</i><i> </i>Resoconto sui casi in cui si è rinunciato a fornire il servizio e in cui è stata ridotta la portata delle prestazioni</p>
<p><sup>1</sup> Il concessionario del servizio universale è tenuto a presentare ogni anno all’UFCOM un rapporto sui casi in cui si è rinunciato a fornire il servizio ai sensi dell’articolo 14<i>b</i> e sui casi eccezionali di cui all’articolo 19, in particolare con i seguenti dati:</p>
<dl>
<dt>a. </dt>
<dd>il numero di casi in cui si è rinunciato a fornire il servizio e in cui sono state ridotte le prestazioni;</dd>
<dt>b. </dt>
<dd>il motivo che ha condotto alla rinuncia a fornire il servizio o alla riduzione delle prestazioni;</dd>
<dt>c. </dt>
<dd>il luogo toccato dalla rinuncia a fornire il servizio o dalla riduzione delle prestazioni;</dd>
<dt>d. </dt>
<dd>la portata della riduzione delle prestazioni.</dd>
</dl>
<p><sup>2</sup> L’UFCOM può pubblicare in forma anonima i dati di cui al capoverso 1.</p>
<p><i>Art. 20</i><i> </i>Idoneità e modalità di messa a disposizione</p>
<p><sup>1</sup> Il concessionario del servizio universale decide entro un termine di 45 giorni dal ricevimento della domanda se mettere a disposizione il collegamento ai sensi dell’articolo 16. Se intende rinunciare alla stipula di un contratto ai sensi dell’articolo 14<i>a</i>, esamina l’esistenza di un collegamento gestito da un altro fornitore e, all’occorrenza, verifica se tale fornitore possa mettere a disposizione un’offerta comparabile ai sensi dell’articolo 14<i>b</i>. Il fornitore sollecitato è tenuto a rispondere alla domanda del concessionario del servizio universale entro 15 giorni.</p>
<p><sup>2</sup> Se la messa a disposizione del collegamento ai sensi dell’articolo 16 genera costi superiori a quelli di cui all’articolo 18 capoverso 2, il concessionario del servizio universale deve fornire gratuitamente un preventivo alla persona interessata entro 90 giorni dopo aver ricevuto le informazioni richieste; la tecnologia utilizzata deve essere precisata.</p>
<p><sup>3</sup> Il concessionario del servizio universale deve mettere a disposizione il servizio entro 12 mesi dalla stipula del contratto. Se non è necessario alcun lavoro del genio civile, il termine è di sei mesi.</p>
<p><sup>4</sup> In caso di disaccordo in merito all’importo dei costi aggiuntivi, l’UFCOM può avvalersi della collaborazione di un perito indipendente, a spese della persona interessata, per procedere alla verifica. In caso di abuso manifesto da parte del concessionario del servizio universale, le spese della perizia sono a suo carico.</p>
<p><i>Art. 21</i><i> </i>Qualità del servizio universale</p>
<p><sup>1</sup> Il concessionario del servizio universale valuta la qualità delle prestazioni del servizio universale e redige ogni anno un rapporto all’attenzione dell’UFCOM. I criteri di qualità sono i seguenti:</p>
<dl>
<dt>a. </dt>
<dd>per i collegamenti:<dl>
<dt>1. </dt>
<dd>il termine per la messa in servizio di un collegamento,</dd>
<dt>2. </dt>
<dd>la frequenza annuale, per collegamento, dei tentativi infruttuosi,</dd>
<dt>3. </dt>
<dd>la durata delle riparazioni;</dd>
</dl>
</dd>
<dt>b. </dt>
<dd>per il servizio telefonico pubblico:<dl>
<dt>1. </dt>
<dd>la disponibilità del servizio,</dd>
<dt>2. </dt>
<dd>il tempo necessario a stabilire la comunicazione,</dd>
<dt>3. </dt>
<dd>la qualità della trasmissione vocale,</dd>
<dt>4. </dt>
<dd>la frequenza dei tentativi infruttuosi di stabilire la comunicazione causati dal sovraccarico o da errori della rete;</dd>
</dl>
</dd>
<dt>c. </dt>
<dd>per il servizio di accesso a Internet:<dl>
<dt>1. </dt>
<dd>la disponibilità del servizio,</dd>
<dt>2. </dt>
<dd>la velocità di trasmissione dei dati,</dd>
<dt>3. </dt>
<dd>il termine per la trasmissione dei dati,</dd>
<dt>4. </dt>
<dd>la qualità della trasmissione dei dati;</dd>
</dl>
</dd>
<dt>d. </dt>
<dd>i tempi di reazione dei servizi destinati ai disabili;</dd>
<dt>e. </dt>
<dd>l’esattezza della fatturazione.</dd>
</dl>
<p><sup>2</sup> L’UFCOM disciplina i dettagli tecnici e definisce i valori di riferimento per i criteri qualitativi. Esso tiene conto dell’evoluzione della qualità e dei progressi tecnologici.</p>
<p><sup>3</sup> Il concessionario del servizio universale è tenuto a garantire all’UFCOM l’accesso agli impianti di misurazione e ai dati grezzi dei risultati delle misurazioni affinché esso possa controllare che i valori di riferimento per i criteri qualitativi siano stati effettivamente raggiunti.</p>
<p><sup>4</sup> Per controllare che i criteri qualitativi abbiano raggiunto i valori di riferimento, l’UFCOM può avvalersi della collaborazione di un perito indipendente. I risultati di questa perizia possono essere resi pubblici.</p>
<p><i>Art. 22</i> Limiti massimi di prezzo</p>
<p><sup>1</sup> Vigono i seguenti limiti massimi di prezzo (IVA esclusa):</p>
<dl>
<dt>a. </dt>
<dd>servizio telefonico pubblico con un solo numero (art. 15 cpv. 1 lett. a) e una o due iscrizioni nell’elenco (art. 15 cpv. 1 lett. c), incluso il collegamento (art. 16): 23,45 franchi al mese;</dd>
<dt>b. </dt>
<dd>servizio di accesso a Internet:<dl>
<dt>1.  </dt>
<dd>con una velocità di trasmissione specificata di 10/1 Mbit/s (art. 15 cpv. 1 lett. d n. 1), incluso il collegamento (art. 16): 45 franchi al mese,</dd>
<dt>2.  </dt>
<dd>con una velocità di trasmissione specificata di 80/8 Mbit/s (art. 15 cpv. 1 lett d n. 2), incluso il collegamento (art. 16): 60 franchi al mese;</dd>
</dl>
</dd>
<dt>c. </dt>
<dd>servizio telefonico pubblico con un solo numero (art. 15 cpv. 1 lett. a), una o due iscrizioni nell’elenco (art. 15 cpv. 1 lett. c) e un servizio di accesso a Internet:<dl>
<dt>1. </dt>
<dd>con una velocità di trasmissione specificata di 10/1 Mbit/s (art. 15 cpv. 1 lett. d n. 1), incluso il collegamento (art. 16): 50 franchi al mese,</dd>
<dt>2. </dt>
<dd>con velocità di trasmissione specificata di 80/8 Mbit/s (art. 15 cpv. 1 lett. d n. 2), incluso il collegamento (art. 16): 65 franchi al mese;</dd>
</dl>
</dd>
<dt>d. </dt>
<dd>fornitura delle prestazioni di cui alle lettere a–c: una tassa unica di 40 franchi al momento della stipula del contratto; il passaggio a un’altra delle prestazioni summenzionate deve essere gratuito;</dd>
<dt>e. </dt>
<dd>comunicazioni nazionali stabilite nel quadro del servizio telefonico pubblico (art. 15 cpv. 1 lett. a) verso collegamenti fissi, fatturate al secondo e arrotondate ai successivi 10 centesimi: 7,5 centesimi al minuto;</dd>
<dt>f. </dt>
<dd>utilizzazione del servizio di trascrizione (art. 15 cpv. 1 lett. e n. 1), fatturato al secondo e arrotondato ai successivi 10 centesimi: 3,4 centesimi al minuto.</dd>
</dl>
<p><sup>2</sup> Il concessionario del servizio universale notifica all’UFCOM tutti i cambiamenti delle sue tariffe almeno 30 giorni prima della loro introduzione.</p>
<p><i>Art. 22a </i><i> </i>Invio della fattura cartacea</p>
<p>L’invio periodico della fattura cartacea deve essere gratuito per i clienti che non dispongono di un servizio di accesso a Internet (art. 15 cpv. 1 lett. d).</p>
<p><i>Art. 108a</i></p>
<p class=" man-font-style-italic ">Abrogato</p>
<div class="footnotes"><p id="fn-d6e28"><sup><a href="#fnbck-d6e28">1</a></sup>  <a href="https://fedlex.data.admin.ch/eli/cc/2007/166" target="_blank">RS <b>784.101.1</b></a></p></div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p>La presente ordinanza entra in vigore il 1° gennaio 2024.</p>
<p></p>
<div class="table"><table border="1">
			
			
			<tr>
				
				<td>
					
					<p>16 dicembre 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione, Walter Thurnherr</p>
				</td>
			</tr>
		</table></div>
<p></p>
</div></section></main>
</div></body>
</html>
