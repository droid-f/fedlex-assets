<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-407-it-docx</title>
</head>
<body><div id="lawcontent">
<div id="preface">
<h1 class="erlasstitel botschafttitel ">Ordinanza<br>sull’ammissione alla circolazione di persone e veicoli</h1>
<h2 class="erlasskurztitel ">(Ordinanza sull’ammissione alla circolazione, OAC)</h2>
<p>Modifica del 22 giugno 2022</p>
</div>
<div id="preamble">
<p>Il Consiglio federale svizzero</p>
<p>ordina:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable">
<p>L’ordinanza del 27 ottobre 1976<sup><a href="#fn-d6e27" id="fnbck-d6e27">1</a></sup> sull’ammissione alla circolazione è modificata come segue:</p>
<p><i>Art. 30</i> Revoca preventiva</p>
<p><sup>1</sup> Se sussistono seri dubbi sull’idoneità alla guida di una persona, l’autorità cantonale può decidere la revoca preventiva della licenza per allievo conducente o della licenza di condurre.</p>
<p><sup>2</sup> L’autorità cantonale restituisce all’avente diritto la licenza per allievo conducente o la licenza di condurre sequestrata e trasmessale dalla polizia se non decide almeno la revoca preventiva entro dieci giorni lavorativi dal sequestro. </p>
<p><i>Art. 30a</i> Domanda di rivalutazione della revoca preventiva</p>
<p><sup>1</sup> La persona alla quale è stata revocata a titolo preventivo la licenza per allievo conducente o la licenza di condurre può esigere dall’autorità cantonale, mediante domanda scritta, una rivalutazione della decisione di revoca una volta decorsi tre mesi dal passaggio in giudicato. </p>
<p><sup>2</sup> Può inoltre esigere dall’autorità cantonale, mediante domanda scritta, una rivalutazione della decisione di conferma della revoca preventiva una volta decorsi tre mesi dal passaggio in giudicato. </p>
<p><sup>3</sup> In entrambi i casi, entro 20 giorni lavorativi dal ricevimento della domanda, conferma mediante decisione impugnabile la revoca preventiva della licenza per allievo conducente o della licenza di condurre oppure la restituisce all’avente diritto.</p>
<p class=" man-font-style-italic ">Inserire prima del titolo 132 Revoca della licenza di condurre</p>
<p><i>Art. 30b</i> Notifiche trasmesse da privati in merito a carenze nell’idoneità alla guida</p>
<p><sup>1</sup> Se un privato notifica all’autorità cantonale i propri dubbi in merito all’idoneità alla guida di un’altra persona, l’autorità cantonale può chiedere al medico curante di quest’ultima di redigere un rapporto. Se il privato che ha trasmesso la notifica lo desidera e dimostra un interesse degno di protezione, l’autorità cantonale garantisce la riservatezza dei suoi dati. La sua identità non può essere divulgata neppure nel quadro di un procedimento amministrativo. </p>
<p><sup>2</sup> Se la persona in questione non ha un medico curante oppure non ne comunica l’identità, l’autorità cantonale può ordinare, in virtù del suo potere di apprezzamento, un esame di cui all’articolo 28<i>a</i>.</p>
<p><sup>3</sup> Eventuali pretese di risarcimento nei confronti dell’autorità da parte della persona oggetto della notifica, in particolare dei costi per esami di idoneità alla guida ordinati sulla base di notifiche ingiustificate, sono disciplinate dal pertinente diritto cantonale in materia di responsabilità.</p>
<p class=" man-font-style-italic ">Art. 33 cpv. 5 e 6</p>
<p><sup>5</sup> L’autorità cantonale può rilasciare al titolare della licenza un’autorizzazione a effettuare corse durante il periodo di revoca della licenza per allievo conducente o della licenza di condurre nella misura necessaria per l’esercizio della propria professione. I dettagli concernenti le corse autorizzate sono fissati nella decisione. L’autorizzazione è concessa a condizione che la licenza:</p>
<dl>
<dt>a. </dt>
<dd>sia revocata per un’infrazione lieve secondo l’articolo 16<i>a</i> LCStr;</dd>
<dt>b. </dt>
<dd>non sia revocata per una durata indeterminata o definitivamente; e</dd>
<dt>c. </dt>
<dd>non sia stata revocata più di una volta nei cinque anni precedenti.</dd>
</dl>
<p><sup>6</sup> In casi di rigore, l’autorità cantonale può decidere, nel rispetto del limite minimo stabilito dalla legge, una revoca di durata diversa per ciascuna categoria, sottocategoria o categoria speciale. </p>
<div class="footnotes"><p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/1976/2423_2423_2423" target="_blank">RS <b>741.51</b></a></p></div>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p>La presente ordinanza entra in vigore il 1° aprile 2023.</p>
<p></p>
<div class="table"><table border="1">
			
			
			<tr>
				
				<td>
					
					<p>22 giugno 2022</p>
				</td>
				<td>
					
					<p>In nome del Consiglio federale svizzero:</p>
					<p>Il presidente della Confederazione, Ignazio Cassis<br>Il cancelliere della Confederazione, Walter Thurnherr</p>
				</td>
			</tr>
		</table></div>
</div></section></main>
</div></body>
</html>
