<!DOCTYPE html>
<!-- Generated by Aspose.Words for .NET 22.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-oc-2022-850-it-docx</title>
</head>
<body><div id="lawcontent">
<div id="preface">
<p class=" man-font-style-italic ">Traduzione</p>
<h1 class="erlasstitel botschafttitel ">Accordo <br>tra la Confederazione Svizzera e il Regno del Marocco in vista dell’attuazione dell’Accordo di Parigi sul clima</h1>
<p>Concluso il 7 novembre 2022<br>Entrato in vigore il 6 gennaio 2023</p>
</div>
<div id="preamble">
<p>La Confederazione Svizzera <br>e <br>il Regno del Marocco</p>
<p>(di seguito denominate «Parti»), </p>
<p><i>tenendo conto </i>delle relazioni amichevoli tra le Parti;</p>
<p><i>intendendo </i>rafforzare tali relazioni e la cooperazione proficua tra le Parti;</p>
<p><i>riaffermando </i>l’impegno delle Parti a favore della democrazia, dello Stato di diritto, dei diritti umani e delle libertà fondamentali, conformemente ai loro impegni di diritto internazionale, tra cui lo Statuto delle Nazioni Unite<sup><a href="#fn-d6e39" id="fnbck-d6e39">1</a></sup> e la Dichiarazione universale dei diritti dell’uomo, nonché alle disposizioni dell’Accordo di Parigi e alle direttive adottate nelle successive Conferenze delle Parti (Conference of the Parties; COP); </p>
<p><i>ricordando </i>l’Accordo di Parigi, concluso il 12 dicembre 2015<sup><a href="#fn-d6e54" id="fnbck-d6e54">2</a></sup> ed entrato in vigore il 4 novembre 2016, in particolare gli articoli 4, 6, 9 e 13 e le decisioni pertinenti adottate in virtù di detto Accordo;</p>
<p><i>riaffermando </i>la loro intenzione di modificare il presente Accordo di attuazione in funzione delle ulteriori direttive che saranno adottate dalla Conferenza delle Parti del­l’Accordo di Parigi (Conference of the Parties serving as the meeting of the Parties of the Paris Agreement; CMA);</p>
<p><i>ricordando </i>gli Obiettivi di sviluppo sostenibile delle Nazioni Unite;</p>
<p><i>ricordando</i> l’impegno delle Parti ad accelerare il loro sviluppo a basse emissioni di gas a effetto serra; </p>
<p><i>sottolineando </i>la necessità di raggiungere il picco globale di emissioni di gas a effetto serra il più presto possibile e un equilibrio tra le fonti di emissioni antropogeniche e gli assorbimenti di gas a effetto serra nella seconda metà del corrente secolo, tenendo conto dell’articolo 4 paragrafo 1 dell’Accordo di Parigi, e la necessità di ridurre a zero le emissioni globali nette di carbonio entro il 2050 secondo i risultati pubblicati nel rapporto speciale del Gruppo intergovernativo sul cambiamento climatico (Intergo­v­ernmental Panel on Climate Change; IPCC) sulle ripercussioni di un riscaldamento globale pari a 1,5 gradi centigradi al di sopra dei livelli preindustriali e sui relativi percorsi di riduzione delle emissioni globali di gas a effetto serra;</p>
<p><i>ricordando </i>l’importanza di formulare e comunicare al segretariato dell’Accordo di Parigi la messa a punto di strategie, per la metà del corrente secolo, a lungo termine per uno sviluppo a basse emissioni di gas a effetto serra conformemente all’articolo 4 paragrafo 19 dell’Accordo di Parigi;</p>
<p><i>osservando </i>che la cooperazione di cui all’articolo 6 dell’Accordo di Parigi permette di accrescere l’ambizione delle azioni di mitigazione e adattamento;</p>
<p><i>riaffermando </i>l’impegno nell’assicurare la trasparenza ed evitare la doppia contabilizzazione, nel proteggere l’ambiente e promuovere lo sviluppo sostenibile;</p>
<p><i>riconoscendo</i> che l’attuale contributo determinato a livello nazionale dalla Confederazione Svizzera nel quadro dell’Accordo di Parigi comprende l’utilizzo di risultati di mitigazione trasferiti a livello internazionale;</p>
<p><i>osservando </i>che il Regno del Marocco prende in considerazione la possibilità di autorizzare il trasferimento a livello internazionale di riduzioni di emissioni a condizione che non costituisca un ostacolo al raggiungimento del contributo determinato a livello nazionale;</p>
<p><i>osservando</i> che ogni Parte può assumere il ruolo di Parte trasferente o Parte ricevente conformemente al presente Accordo,</p>
<p>hanno convenuto quanto segue:</p>
<div class="footnotes">
<p id="fn-d6e39"><sup><a href="#fnbck-d6e39">1</a></sup> <a href="https://fedlex.data.admin.ch/eli/cc/2003/160" target="_blank">RS <b>0.120</b></a></p>
<p id="fn-d6e54"><sup><a href="#fnbck-d6e54">2</a></sup> <a href="https://fedlex.data.admin.ch/eli/cc/2017/619" target="_blank">RS <b>0.814.012</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni generali  </a>
</h6>
<div class="collapseable"> <p>Ai fini del presente Accordo si applicano le seguenti definizioni.</p>
<dl>
<dt>1. </dt>
<dd>«Attività di mitigazione» è un progetto o un programma volto a limitare le emissioni di gas a effetto serra.</dd>
<dt>2. </dt>
<dd>«Rettifica corrispondente» è il meccanismo di aggiustamento nei rapporti previsti dall’Accordo di Parigi al fine di evitare la doppia contabilizzazione dei risultati di mitigazione trasferiti a livello internazionale in applicazione del­l’articolo 4 paragrafo 13, dell’articolo 6 paragrafo 2 e dell’articolo 13 paragrafo 7 lettera b dell’Accordo di Parigi.</dd>
<dt>3. </dt>
<dd>«Anno» corrisponde all’anno in cui è stato ottenuto un risultato di mitigazione.</dd>
<dt>4. </dt>
<dd>«Autorizzazione» designa la dichiarazione ufficiale con la quale ogni Parte si impegna a riconoscere, fatto salvo il rispetto di tutti i requisiti applicabili al trasferimento conformemente all’articolo 7, il trasferimento a livello internazionale di risultati di mitigazione e il relativo utilizzo al fine di raggiungere il contributo determinato a livello nazionale o per altri scopi di mitigazione.</dd>
<dt>5. </dt>
<dd>«Contributo determinato a livello nazionale» o «NDC» (Nationally Determined Contribution) corrisponde al contributo di una Parte agli obiettivi dell’Accordo di Parigi conformemente all’articolo 3 di detto Accordo.</dd>
<dt>6. </dt>
<dd>«Descrittivo dell’attività di mitigazione» o «MADD» (Mitigation Activity Design Document) è un documento che descrive l’attività di mitigazione. </dd>
<dt>7. </dt>
<dd>«Certificazione» corrisponde all’iscrizione in un registro di un risultato di mitigazione trasferibile.</dd>
<dt>8. </dt>
<dd>«Parte trasferente» è la Parte del presente Accordo che riconosce i risultati di mitigazione trasferiti nel proprio registro come la cessione di un ITMO.</dd>
<dt>9. </dt>
<dd>«Parte ricevente» è la Parte del presente Accordo che riconosce nel proprio registro in quanto ITMO i risultati di mitigazione trasferiti. </dd>
<dt>10. </dt>
<dd>«Ente ricevente» è l’ente che riceve gli ITMO riconosciuti in virtù del presente Accordo.</dd>
<dt>11. </dt>
<dd>«Ente autorizzato a effettuare trasferimenti» è l’ente autorizzato dalla Parte trasferente a trasferire risultati di mitigazione riconosciuti in virtù del presente Accordo.</dd>
<dt>12. </dt>
<dd>«Periodo di attuazione dell’NDC» corrisponde al periodo a disposizione di una Parte dell’Accordo di Parigi per raggiungere l’NDC.</dd>
<dt>13. </dt>
<dd>«Rapporto biennale di trasparenza» si riferisce ai rapporti di cui all’articolo 13 dell’Accordo di Parigi.</dd>
<dt>14. </dt>
<dd>«Rapporto di monitoraggio» è un rapporto sui risultati di un’attività di mitigazione, misurati mediante indicatori verificabili.</dd>
<dt>15. </dt>
<dd>«Rapporto di verifica» è il rapporto allestito dall’organismo di verifica per confermare l’esattezza di un rapporto di monitoraggio.</dd>
<dt>16. </dt>
<dd>«Riconoscimento di trasferimento» corrisponde all’iscrizione di un’informazione in un registro per confermare un trasferimento, senza certificazione di quote.</dd>
<dt>17. </dt>
<dd>«Registro» è un sistema digitale per tracciare i risultati di mitigazione.</dd>
<dt>18. </dt>
<dd>«Risultato di mitigazione» corrisponde alla riduzione o all’assorbimento di emissioni pari a una tonnellata metrica di CO<sub>2</sub> equivalente applicando metodi e orientamenti conformemente all’articolo 4 paragrafo 13 dell’Accordo di Parigi.</dd>
<dt>19. </dt>
<dd>«Risultato di mitigazione trasferito a livello internazionale» o «ITMO» (Internationally Transferred Mitigation Outcome) è un risultato di mitigazione trasferito e riconosciuto conformemente all’articolo 8 del presente Accordo.</dd>
<dt>20 </dt>
<dd>«Organismo di verifica» è l’ente indipendente di terza parte incaricato di verificare i rapporti di monitoraggio.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo  </a>
</h6>
<div class="collapseable"> <p>Il presente Accordo mira a stabilire un quadro per il trasferimento di risultati di mitigazione da utilizzare ai fini del raggiungimento dell’NDC o per scopi di mitigazione diversi dal conseguimento dell’NDC. Così facendo, entrambe le Parti promuovono lo sviluppo sostenibile e assicurano l’integrità e la trasparenza ambientali, anche in materia di governance, e applicano un metodo di calcolo rigoroso al fine di evitare la doppia contabilizzazione. </p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Integrità ambientale </a>
</h6>
<div class="collapseable"> <p>Per assicurare l’integrità ambientale dei risultati di mitigazione il cui trasferimento e utilizzo sono autorizzati si applicano i seguenti requisiti minimi:</p>
<dl>
<dt>1. </dt>
<dd>i risultati di mitigazione si aggiungono a quelli che sarebbero comunque stati ottenuti; sono reali, verificati, durabili o raggiunti in un sistema che ne garantisca la durabilità, ad esempio compensando eventuali aspetti legati alla non permanenza;</dd>
<dt>2. </dt>
<dd>i risultati di mitigazione si riferiscono alle mitigazioni ottenute a partire dal 1° gennaio 2021;</dd>
<dt>3. </dt>
<dd>l’anno di un risultato di mitigazione e il relativo utilizzo rientrano nello stesso periodo di attuazione dell’NDC;</dd>
<dt>4. </dt>
<dd>i risultati di mitigazione sono generati da attività che:<dl>
<dt>a. </dt>
<dd>non comportano un aumento delle emissioni globali,</dd>
<dt>b. </dt>
<dd>sono in linea con le strategie disponibili di ogni Parte per uno sviluppo a basse emissioni di gas a effetto serra,</dd>
<dt>c. </dt>
<dd>favoriscono la transizione verso uno sviluppo economico a basse emissioni di gas a effetto serra,</dd>
<dt>d. </dt>
<dd>non comprendono attività basate sull’energia nucleare ed evitano di mantenere livelli di emissioni, tecnologie o pratiche ad elevate emissioni di gas a effetto serra incompatibili con il raggiungimento dell’obiettivo a lungo termine dell’Accordo di Parigi. Ciò riguarda, in particolare, qualsiasi attività basata sull’ulteriore utilizzo di combustibili fossili,</dd>
<dt>e. </dt>
<dd>promuovono un’azione climatica più intensa e non incoraggiano le Parti ad abbassare le loro ambizioni,</dd>
<dt>f. </dt>
<dd>limitano il rischio di rilascio di carbonio,</dd>
<dt>g. </dt>
<dd>si basano su valori di riferimento calcolati in modo prudenziale, tenendo conto dell’estremità inferiore della forbice delle previsioni di evoluzione delle emissioni,</dd>
<dt>h. </dt>
<dd>tengono conto di tutte le politiche nazionali esistenti e previste, anche a livello legislativo,</dd>
<dt>i. </dt>
<dd>prendono in considerazione altri fattori finalizzati a incentivare la Parte trasferente a intensificare la propria azione climatica,</dd>
<dt>j. </dt>
<dd>collegano i risultati di mitigazione alle fonti di finanziamento, ove opportuno, e</dd>
<dt>k. </dt>
<dd>prevengono ripercussioni negative sull’ambiente e sulla società, ad esempio sulla qualità dell’aria e sulla biodiversità, sulle disuguaglianze sociali e sulla discriminazione di gruppi di popolazione basata sul genere, sull’etnia o sull’età.</dd>
</dl>
</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Sviluppo sostenibile  </a>
</h6>
<div class="collapseable"> <p>I risultati di mitigazione il cui trasferimento e utilizzo sono autorizzati sono generati da attività che: </p>
<dl>
<dt>1. </dt>
<dd>sono conformi allo sviluppo sostenibile e alle strategie e politiche nazionali corrispondenti;</dd>
<dt>2. </dt>
<dd>sono conformi alle disposizioni pertinenti delle strategie nazionali a lungo termine di sviluppo a basse emissioni e di resilienza ai cambiamenti climatici disponibili e promuovono lo sviluppo a basse emissioni;</dd>
<dt>3. </dt>
<dd>prevengono le ripercussioni sull’ambiente e rispettano le normative nazionali e internazionali in materia ambientale;</dd>
<dt>4. </dt>
<dd>prevengono ripercussioni negative sulla società.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorizzazione </a>
</h6>
<div class="collapseable"> <p>1.  Il trasferimento internazionale e l’utilizzo di risultati di mitigazione ai fini del raggiungimento dell’NDC o di altri scopi di mitigazione diversi dal raggiungimento dell’NDC richiedono l’autorizzazione di ogni Parte conformemente all’articolo 6 paragrafo 3 dell’Accordo di Parigi e agli articoli 3 e 4 del presente Accordo. Le autorizzazioni devono essere conformi ai requisiti nazionali applicabili.</p>
<p>2.  Ogni Parte stabilisce una procedura che consente agli enti di inoltrare richieste di autorizzazione, tra cui il MADD, pubblica i propri requisiti nazionali e informa l’altra Parte in caso di modifiche. </p>
<p>3.  Ogni Parte pubblica le autorizzazioni in inglese o in francese, accompagnate dai MADD, nel registro ufficiale che ha definito conformemente all’articolo 9 paragrafo 1 e notifica all’altra Parte le autorizzazioni che ha rilasciato, compresi gli aggiornamenti e le modifiche. Ogni Parte inoltra l’autorizzazione al segretariato dell’Accordo di Parigi o a un ente ad hoc stabilito nelle decisioni pertinenti della CMA.</p>
<p>4.  Ogni Parte può verificare la coerenza tra le autorizzazioni corrispondenti e rilasciare una dichiarazione di incoerenza. In assenza di una tale dichiarazione, un’autorizzazione rilasciata ai sensi dell’articolo 5 paragrafo 1 del presente Accordo entra in vigore allo scadere di 30 giorni civili dalla sua pubblicazione ad opera di entrambe le Parti. </p>
<p>5.  Coerentemente con la richiesta dell’Ente autorizzato a effettuare trasferimenti, ogni Parte può aggiornare o modificare le proprie autorizzazioni secondo le procedure di cui al presente articolo. Gli aggiornamenti e le modifiche sono convalidati conformemente ai paragrafi 3 e 4 del presente articolo.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Forma dell’autorizzazione </a>
</h6>
<div class="collapseable"> <p>1.  La dichiarazione di autorizzazione fa riferimento al MADD e comprende le indicazioni seguenti:</p>
<dl>
<dt>a. </dt>
<dd>attività di mitigazione che genera i risultati di mitigazione; </dd>
<dt>b. </dt>
<dd>standard o metodologie di riferimento applicati, inter alia, e requisiti per i rapporti di monitoraggio e di verifica; </dd>
<dt>c. </dt>
<dd>periodo di contabilizzazione dei risultati di mitigazione;</dd>
<dt>d. </dt>
<dd>se del caso, il periodo o i periodi dell’NDC per il quale o per i quali l’utilizzo degli ITMO è autorizzato;</dd>
<dt>e. </dt>
<dd>massimo totale cumulato dei risultati di mitigazione il cui trasferimento e utilizzo sono autorizzati, che corrisponde al totale o a una parte della quantità indicata nella richiesta di autorizzazione; </dd>
<dt>f. </dt>
<dd>se del caso, l’autorizzazione corrispondente dell’altra Parte;</dd>
<dt>g. </dt>
<dd>requisiti necessari al trasferimento internazionale dei risultati di mitigazione, in particolare i requisiti menzionati nell’articolo 7 paragrafo 5. </dd>
</dl>
<p>2.  L’autorizzazione della Parte trasferente comprende l’identificazione dell’ente autorizzato a effettuare trasferimenti. </p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Monitoraggio, verifica ed esame </a>
</h6>
<div class="collapseable"> <p>1.  Per ogni attività di mitigazione che genera gli ITMO riconosciuti in virtù del presente Accordo sono richiesti rapporti di monitoraggio e relative verifiche. Un organismo di verifica, approvato da entrambe le Parti e scelto dall’ente autorizzato a effettuare trasferimenti, allestisce un rapporto di verifica. </p>
<p>2.  Ogni Parte mette a disposizione un elenco degli organismi di verifica riconosciuti. </p>
<p>3.  Ogni Parte esamina i rapporti di monitoraggio e di verifica basandosi sui requisiti definiti nell’autorizzazione di cui all’articolo 6 paragrafo 1 lettera b. L’approvazione delle Parti entra in vigore allo scadere di 90 giorni civili dalla presentazione delle relazioni di monitoraggio e verifica da parte dell’organismo di verifica, a meno che una delle Parti non si opponga entro tale periodo. </p>
<p>4.  Ogni Parte pubblica i rapporti di monitoraggio e di verifica.</p>
<p>5.  Entro 90 giorni civili a decorrere dalla data di inoltro dei rapporti di monitoraggio e verifica da parte dell’organismo di verifica, la Parte trasferente esamina se i risultati di mitigazione il cui trasferimento è autorizzato soddisfano i requisiti seguenti:</p>
<dl>
<dt>a. </dt>
<dd>i risultati di mitigazione non sono oggetto di doppie contabilizzazioni in altri sistemi nazionali o internazionali o per altri scopi;</dd>
<dt>b. </dt>
<dd>non risultano discrepanze con le disposizioni che figurano nell’autorizzazione; </dd>
<dt>c. </dt>
<dd>non risulta alcuna inosservanza di normative nazionali della Parte trasferente e dei suoi obblighi di diritto internazionale pertinenti che ha sottoscritto, in particolare dei diritti dell’uomo, nell’attuazione delle attività di mitigazione che generano i risultati di mitigazione.</dd>
</dl>
<p>La Parte trasferente pubblica i risultati del proprio esame inoltrandone una notifica alla Parte ricevente e all’ente autorizzato a effettuare trasferimenti.</p>
<p>6.  Entro 30 giorni civili a decorrere dall’esito dell’esame della Parte trasferente, la Parte ricevente conferma che i requisiti per il trasferimento sono soddisfatti. La Parte ricevente pubblica tale conferma inoltrandone una notifica alla Parte trasferente e all’ente autorizzato a effettuare trasferimenti.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Riconoscimento dei trasferimenti  </a>
</h6>
<div class="collapseable"> <p>1.  Ogni Parte riconosce i trasferimenti autorizzati di risultati di mitigazione per i quali l’esame effettuato da entrambe le Parti è risultato positivo in virtù dell’articolo 7 paragrafi 5 e 6. </p>
<p>2.  Conformemente alla richiesta dell’ente autorizzato a effettuare trasferimenti, la Parte trasferente notifica il trasferimento all’entità ricevente e alla Parte ricevente. La notifica comprende l’identificazione dell’ente ricevente, la quantità di risultati di mitigazione trasferiti, un identificativo univoco per ogni risultato di mitigazione che ne specifichi l’origine e l’anno, il metodo applicabile per le rettifiche corrispondenti di cui all’articolo 10 e il riferimento alla relativa autorizzazione. </p>
<p>3.  La Parte trasferente riconosce il trasferimento dei risultati di mitigazione nel registro di cui all’articolo 9 paragrafo 1 come pure i risultati di mitigazione trasferiti effettuando le rettifiche corrispondenti conformemente all’articolo 10 del presente Accordo. </p>
<p>4.  La Parte ricevente riconosce i risultati di mitigazione trasferiti in quanto ITMO nel registro di cui all’articolo 9 paragrafo 1.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Registro </a>
</h6>
<div class="collapseable"> <p>1.  Per il riconoscimento dei trasferimenti di cui all’articolo 8 del presente Accordo, ogni Parte definisce e utilizza un registro dalle caratteristiche seguenti:</p>
<dl>
<dt>a. </dt>
<dd>è pubblico;</dd>
<dt>b. </dt>
<dd>è aggiornato ogni volta che una voce è modificata in base al presente Accordo;</dd>
<dt>c. </dt>
<dd>comprende identificativi univoci per tutti gli ITMO riconosciuti in virtù del presente Accordo, indicazioni sull’origine e sull’anno, un riferimento alle autorizzazioni corrispondenti, nonché la documentazione richiesta per il riconoscimento del trasferimento di risultati di mitigazione.</dd>
</dl>
<p>2.  Le Parti possono approvare l’utilizzo di un registro comune per l’emissione, il trasferimento e il tracciamento delle unità internazionali che rappresentano gli ITMO.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rettifiche corrispondenti </a>
</h6>
<div class="collapseable"> <p>Per evitare doppie contabilizzazioni degli ITMO riconosciuti in virtù del presente Accordo, ogni Parte effettua le rettifiche corrispondenti conformemente alle linee guida adottate ai sensi dell’articolo 6 paragrafo 2 dell’Accordo di Parigi.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Rapporti </a>
</h6>
<div class="collapseable"> <p>Ogni Parte comunica le informazioni relative all’attuazione del presente Accordo conformemente alle linee guida adottate ai sensi dell’articolo 6 paragrafo 2 dell’Accordo di Parigi. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Esclusione di doppie contabilizzazioni nell’ambito del finanziamento climatico internazionale </a>
</h6>
<div class="collapseable"> <p>Le risorse finanziarie per l’acquisizione degli ITMO riconosciuti in virtù del presente Accordo non sono considerate assistenza fornita o mobilitata conformemente agli articoli 9, 10 e 11 dell’Accordo di Parigi, salvo disposizione diversa delle Parti conformemente all’articolo 13 paragrafo 13 dell’Accordo di Parigi.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Autorità competenti </a>
</h6>
<div class="collapseable"> <p>1.  Il Regno del Marocco ha autorizzato il Ministero per la transizione energetica e lo sviluppo sostenibile ad agire in suo nome per attuare il presente Accordo.</p>
<p>2.  La Confederazione Svizzera ha autorizzato il Dipartimento federale dell’ambiente, dei trasporti, dell’energia e delle comunicazioni, rappresentato dall’Ufficio federale dell’ambiente (UFAM), ad agire in suo nome per attuare il presente Accordo.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Intenti comuni </a>
</h6>
<div class="collapseable"> <p>Le Parti convengono di unire i loro sforzi per combattere la corruzione e, in particolare, dichiarano che ogni regalo, offerta, pagamento, rimunerazione o vantaggio di qualsivoglia tipo e destinato a chiunque, direttamente o indirettamente, per ottenere un’autorizzazione o il riconoscimento di un trasferimento di cui al presente Accordo è considerato atto illegale o pratica di corruzione. Qualsivoglia atto di questo tipo rappresenta un motivo sufficiente per sospendere il riconoscimento dei trasferimenti conformemente all’articolo 19. Le Parti si informano a vicenda senza indugio in caso di sospetto fondato di atto illegale o pratica di corruzione. </p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore </a>
</h6>
<div class="collapseable"> <p>Il presente Accordo entra in vigore 60 giorni dopo la firma delle Parti. </p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Emendamenti  </a>
</h6>
<div class="collapseable"> <p>Qualsivoglia emendamento o modifica al presente Accordo richiede la forma scritta e l’accordo di entrambe le Parti. </p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Risoluzione delle controversie </a>
</h6>
<div class="collapseable"> <p>Le controversie derivanti dal presente Accordo sono risolte per via diplomatica.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Denuncia dell’Accordo </a>
</h6>
<div class="collapseable"> <p>1.  Ogni Parte può denunciare il presente Accordo mediante notifica scritta all’altra Parte. Tale denuncia entra in vigore dopo quattro anni a decorrere dal termine del periodo di attuazione dell’NDC durante il quale la denuncia è stata notificata (ossia al più presto nel 2034). </p>
<p>2.  La Parte trasferente informa senza indugio gli enti autorizzati a effettuare i trasferimenti in merito all’estinzione dell’Accordo.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Sospensione del riconoscimento dei trasferimenti </a>
</h6>
<div class="collapseable"> <p>1.  Ogni Parte può sospendere il riconoscimento di un trasferimento se:</p>
<dl>
<dt>a. </dt>
<dd>l’altra Parte non rispetta l’articolo 4 paragrafo 2 dell’Accordo di Parigi, laddove la valutazione del mancato rispetto si fonda sulle considerazioni del comitato di esperti istituito conformemente all’articolo 15 dell’Accordo di Parigi;</dd>
<dt>b. </dt>
<dd>l’altra Parte non rispetta le disposizioni del presente Accordo.</dd>
</dl>
<p>2.  La sospensione del riconoscimento di trasferimenti è comunicata all’altra Parte mediante notifica scritta ed entra in vigore dopo 60 giorni civili a decorrere dalla data di ricezione della notifica scritta o a una data ulteriore, secondo quanto specificato in detta notifica.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Estinzione dell’Accordo </a>
</h6>
<div class="collapseable"> <p>1.  Il presente Accordo e tutte le autorizzazioni in virtù del presente Accordo si estinguono nel momento in cui una delle Parti si ritira dall’Accordo di Parigi.</p>
<p>2.  L’estinzione entra in vigore il giorno stesso dell’entrata in vigore del ritiro della Parte dall’Accordo di Parigi.</p>
<p>Fatto a Sharm el-Sheikh, il 7 novembre 2022, in due originali in lingua francese.</p>
<p></p>
<div class="table"><table border="1">
			
			
			<tr>
				
				<td>
					
					<p><inl name="w:caps" md="S" id="d6e5077" xmlns:tmp="urn:com:c-moria:legi4ch:xslt:temp"></inl>P<inl md="E" id="d6e5077" xmlns:tmp="urn:com:c-moria:legi4ch:xslt:temp"></inl>er la <br><inl name="w:caps" md="S" id="d6e5108" xmlns:tmp="urn:com:c-moria:legi4ch:xslt:temp"></inl>C<inl md="E" id="d6e5108" xmlns:tmp="urn:com:c-moria:legi4ch:xslt:temp"></inl>onfederazione<inl name="w:caps" md="S" id="d6e5130" xmlns:tmp="urn:com:c-moria:legi4ch:xslt:temp"></inl> S<inl md="E" id="d6e5130" xmlns:tmp="urn:com:c-moria:legi4ch:xslt:temp"></inl>vizzera<inl name="w:caps" md="S" id="d6e5152" xmlns:tmp="urn:com:c-moria:legi4ch:xslt:temp"></inl>:<inl md="E" id="d6e5152" xmlns:tmp="urn:com:c-moria:legi4ch:xslt:temp"></inl></p>
					<p>Ignazio Cassis</p>
				</td>
				<td>
					
					<p>Per il <inl name="w:caps" md="S" id="d6e5218" xmlns:tmp="urn:com:c-moria:legi4ch:xslt:temp"></inl><br><inl md="E" id="d6e5218" xmlns:tmp="urn:com:c-moria:legi4ch:xslt:temp"></inl>Regno del <inl name="w:caps" md="S" id="d6e5239" xmlns:tmp="urn:com:c-moria:legi4ch:xslt:temp"></inl>M<inl md="E" id="d6e5239" xmlns:tmp="urn:com:c-moria:legi4ch:xslt:temp"></inl>arocco<inl name="w:caps" md="S" id="d6e5261" xmlns:tmp="urn:com:c-moria:legi4ch:xslt:temp"></inl>:<inl md="E" id="d6e5261" xmlns:tmp="urn:com:c-moria:legi4ch:xslt:temp"></inl></p>
					<p>Leila Benali</p>
				</td>
			</tr>
		</table></div>
<p></p>
</div></article></main>
</div></body>
</html>
