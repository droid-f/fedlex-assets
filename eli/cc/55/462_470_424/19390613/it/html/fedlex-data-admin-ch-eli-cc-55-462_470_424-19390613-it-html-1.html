<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-55-462_470_424-19390613-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.132.136.52Nicht löschen bitte "<sup><a href="#fn-d6e8" id="fnbck-d6e8">1</a></sup> " !! </p>
<!--0.132.136.52--><p class="srnummer ">0.132.136.52</p>
<p class=" man-font-style-italic ">Traduzione<i><sup><a href="#fn-d6e26" id="fnbck-d6e26">2</a></sup></i></p>
<h1 class="erlasstitel botschafttitel ">Convenzione<br>tra la Svizzera e il Reich germanico concernente<br>lo spostamento del confine tra il Cantone di Turgovia<br>e il circondario della città di Costanza</h1>
<p>Conchiusa il 21 settembre 1938<br>Approvata dall’Assemblea federale il 6 dicembre 1938<sup><a href="#fn-d6e43" id="fnbck-d6e43">3</a></sup><br>Istrumenti di ratificazione scambiati il 1° maggio 1939<br>Entrata in vigore il 13 giugno 1939</p>
<p></p>
<div class="footnotes">
<p id="fn-d6e8"><sup><a href="#fnbck-d6e8">1</a></sup> CS <b>11</b> 54; <i>FF <b>1938</b> II 509 </i>ediz. ted. 513 ediz. franc.</p>
<p id="fn-d6e26"><sup><a href="#fnbck-d6e26">2</a></sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d6e43"><sup><a href="#fnbck-d6e43">3</a></sup> Art. 1 n. 1 del DF del 6 dic. 1938 (<i>RU <b>55</b> 423</i>).</p>
</div>
</div>
<div id="preamble">
<p>Il Consiglio federale svizzero<br>e<br>il Cancelliere del Reich germanico,</p>
<p>animati dal desiderio di modificare il confine secondo i bisogni dei due Stati e di procedere a questo scopo a uno scambio di particelle di territorio d’uguale superficie, hanno deciso di concludere una convenzione ed hanno designato quali loro pienipotenziari:</p>
<p class=" man-font-style-italic ">(Seguono i nomi dei plenipotenziari)</p>
<p>I plenipotenziari, esaminati i loro pieni poteri e trovatili in debita forma, hanno convenuto quanto segue in merito alla modificazione dei confine stabilito con la convenzione tra il Cantone di Turgovia e il Granducato di Baden addì 28 marzo 1831 concernente la rettifica della frontiera presso Costanza, e con la Convenzione tra la Svizzera e l’Impero germanico del 24 giugno 1879<sup><a href="#fn-d6e70" id="fnbck-d6e70">4</a></sup> concernente il regolamento della frontiera presso Costanza.</p>
<div class="footnotes"><p id="fn-d6e70"><sup><a href="#fnbck-d6e70">4</a></sup> <a href="https://fedlex.data.admin.ch/eli/cc/4/282_246_282" target="_blank">RS <b>0.132.136.51</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6e82" id="fnbck-d6e82">5</a></sup>
</h6>
<div class="collapseable">
<p>(1)  La Svizzera cede al Reich germanico la particella della superficie totale di 27 a 79 m<sup>2</sup>, indicata nell’elenco qui allegato (allegato 1) e segnata con punteggiatura sui piani allegati A a C (allegato 2).</p>
<p>(2)  Il Reich germanico cede alla Svizzera la particella della superficie totale di 27 a 79 m<sup>2</sup>, indicata nell’elenco qui allegato (allegato 1) e segnata con tratteggi sui piani allegati A a C (allegato 2).</p>
<p>(3)  Il confine nella baia di Costanza fissato nell’articolo 1 della convenzione tra la Svizzera e l’Impero germanico del 24 giugno 1879 concernente il regolamento della frontiera presso Costanza sarà stabilito in conformità della descrizione data nella carta qui allegata (allegato 3).</p>
<p>(4)  L’elenco, i piani e la carta indicati nei capoversi 1 a 3 fanno parte integrante della presente convenzione.</p>
<div class="footnotes"><p id="fn-d6e82"><sup><a href="#fnbck-d6e82">5</a></sup> L’elenco delle superfici scambiate, i piani e le carte menzionati come allegati in questo articolo non sono stati pubblicati nella RU.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>(1)  1 registri fondiari e catastali relativi alle particelle scambiate (articolo 1) nonchè tutti i documenti, scritti e carte che vi si riferiscono saranno consegnati dalle autorità che tenevano finora il registro fondiario e il. catasto alle autorità dell’altro Stato in copie certificate conformi o, per quanto possibile, in originali. La consegna sarà fatta direttamente dalle autorità centrali interessate o dai servizi che ne saranno incaricati.</p>
<p>(2)  Le autorità centrali competenti sono, da parte svizzera, il Dipartimento federale di giustizia e polizia, a Berna; da parte germanica, il Ministero della giustizia dei Reich e il Ministero dell’interno del Reich, a Berlino.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Gli Stati contraenti faranno in modo che le particelle scambiate vengano consegnate libere da qualsiasi onere.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>Lo scambio dei territori si farà, per quanto concerne il registro fondiario ed il catasto, d’ufficio<sup><a href="#fn-d6e123" id="fnbck-d6e123">6</a></sup>, senza spese giudiziarie e oneri fiscali, e senza tasse. Lo stesso vale per quanto riguarda le operazioni necessarie allo sgravio delle particelle scambiate.</p>
<div class="footnotes"><p id="fn-d6e123"><sup><a href="#fnbck-d6e123">6</a></sup> Correzione della traduzione italiana pubblicata nella RU.</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>I tribunali dello Stato cedente restano competenti a giudicare le constatazioni relative a pretese su un fondo scambiato e pendenti all’entrata in vigore della presente convenzione. Gli accordi generali in vigore tra i due Stati contraenti sono applicabili al riconoscimento e all’esecuzione delle sentenze.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p>Le spese delle mutazioni e della terminazione, rese necessarie dalla presente convenzione, vengono sopportate, metà ciascuno, dai due Stati contraenti.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p>La presente convenzione è stesa in due esemplari originali.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p>La presente convenzione sarà ratificata. Gli atti di ratificazione saranno scambiati a Berlino. La convenzione entrerà in vigore 6 settimane dopo lo scambio delle ratificazioni.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i plenipotenziari hanno firmato la presente Convenzione e vi hanno apposto i loro sigilli.</p>
<p>Fatto a Berna, il 21 settembre 1938.</p>
<p></p>
<div class="table"><table border="1"><tr>
<td><p>Häusermann</p></td>
<td><p>Conrad Roediger</p></td>
</tr></table></div>
<p></p>
<p></p>
</div></section></main>
</div></body>
</html>
