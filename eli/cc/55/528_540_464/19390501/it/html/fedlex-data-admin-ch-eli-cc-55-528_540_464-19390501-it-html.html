<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-55-528_540_464-19390501-it-docx</title>
</head>
<body><div id="lawcontent">
<div id="preface">
<!--0.812.101.945.4--><p class="srnummer">0.812.101.945.4</p>
<p> CS <b>12</b> 448</p>
<p>Traduzione<i><sup><a href="#fn-d1042e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra la Svizzera e l’Italia concernente il commercio<br>dei medicinali</h1>
<?del-struct abstand18pt><p>Conchiuso il 20 giugno 1936<br>Entrato in vigore il 1° maggio 1939</p>
<p></p>
<div class="footnotes"><p id="fn-d1042e15"><sup>1</sup> Il testo originale è pubblicato sotto lo stesso numero nell’ediz. franc. della presente Rac­colta.</p></div>
</div>
<div id="preamble">
<p>Il Governo Svizzero<br>e<br>il Governo Italiano,</p>
<p>riconoscendo la necessità di stabilire delle norme da applicarsi, dal punto di vista sanitario, all’importazione dei medicinali e in particolare delle specialità medicinali, dalla Svizzera in Italia e dall’Italia nella Svizzera, in sostituzione delle disposizioni dell’art. 7 del Trattato di commercio firmato il 27 gennaio 1923<sup><a href="#fn-d1042e43">2</a></sup> tra i due paesi, hanno convenuto quanto segue:</p>
<dl>
<dt>A.</dt>
<dd>Governo italiano consente che i medicinali e le specialità medicinali d’origine e provenienza svizzera siano importati liberamente nell’Italia, purché siano osservate le norme e le condizioni stabilite dalla legislazione italiana.</dd>
<dt>B.</dt>
<dd>Il Governo svizzero consente la libera importazione nella Svizzera dei medicinali e delle specialità medicinali d’origine e provenienza italiana, purché siano osservate le norme e le condizioni stabilite dalla legislazione svizzera, tanto da disposizioni federali e cantonali quanto da accordi intercantonali.</dd>
<dt>C.</dt>
<dd>In modo generale, i medicinali importati da uno dei due paesi nell’altro non saranno sottoposti ad un trattamento meno favorevole che i medicinali di produzione nazionale.</dd>
<dt>D.</dt>
<dd>I sieri, i vaccini, i virus, le tossine, i prodotti biologici ed i prodotti affini, come pure i prodotti opoterapici sono sottoposti solo alle disposizioni legali che sono o che saranno in vigore in ciascuno dei due paesi.</dd>
<dt>E.</dt>
<dd>Ciascuna delle due Parti contraenti si riserva il diritto, in casi eccezionali e allo scopo di proteggere la salute pubblica, di vietare l’importazione di prodotti che formano oggetto del presente Accordo, a condizione, in simili casi, di informare immediatamente l’altra Parte contraente della sua decisione.</dd>
<dt>F.</dt>
<dd>La data dell’entrata in vigore del presente Accordo sarà fissata mediante intesa speciale tra i due Governi<sup><a href="#fn-d1042e71">3</a></sup>. Fino a quella data restano in vigore le disposizioni dell’art. 7 del Trattato di commercio tra la Svizzera e l’Italia del 27 gennaio 1923<sup><a href="#fn-d1042e76">4</a></sup>. A contare dall’entrata in vigore del presente Accordo, sarà concesso un termine di 12 mesi per adattarlo alle nuove prescrizioni concernenti il commercio dei medicinali.</dd>
<dt>G.</dt>
<dd>Il presente Accordo resterà in vigore per tutta la durata del Trattato di commercio conchiuso il 27 gennaio 1923 tra la Svizzera e l’Italia<sup><a href="#fn-d1042e88">5</a></sup>.</dd>
</dl>
<p>Fatto a Roma, in doppio esemplare, il 20 giugno 1936.</p>
<p></p>
<div class="table"><table border="1"><tr>
<td><p>Paul Rüegger</p></td>
<td><p>Ciano</p></td>
</tr></table></div>
<p></p>
<div class="footnotes">
<p id="fn-d1042e43"><sup>2</sup> <a href="https://fedlex.data.admin.ch/eli/cc/40/105_105_109/19831231">RS <b>0.946.294.541</b></a></p>
<p id="fn-d1042e71"><sup>3</sup> L’entrata in vigore del presente Accordo al 1° maggio 1939 è stata fissata con scambio di note 30 aprile 1939.</p>
<p id="fn-d1042e76"><sup>4</sup> <a href="https://fedlex.data.admin.ch/eli/cc/40/105_105_109/19831231">RS <b>0.946.294.541</b></a></p>
<p id="fn-d1042e88"><sup>5</sup> <a href="https://fedlex.data.admin.ch/eli/cc/40/105_105_109/19831231">RS <b>0.946.294.541</b></a></p>
</div>
</div>
</div></body>
</html>
