<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.916.320.1 --><p class="srnummer ">0.631.252.916.320.1 </p>
<p class="ref "><sup> </sup>RU<b> 1964</b> 1194; FF <b>1963</b> 1655</p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Protocollo<br>concernente l’applicazione al Principato del Liechtenstein,<br>della Convenzione austro‑svizzera<br>relativa agli uffici a controlli nazionali abbinati<br>e i controlli in corso di viaggio, compreso il Protocollo finale</h1>
<p class="erlasssubtitel ">Conchiuso il 2 settembre 1963<br>Approvato dall’Assemblea federale l’11 marzo 1964<sup><a href="#fn-d7e31" id="fnbck-d7e31">1</a></sup><br>Istrumenti di ratificazione scambiati il 14 dicembre 1964<br>Entrato in vigore il 14 gennaio 1965</p>
<p class="erlassdatum "> (Stato 14 gennaio 1965) </p>
<div class="footnotes"><p id="fn-d7e31"><sup><a href="#fnbck-d7e31">1</a></sup><sup></sup> <a href="https://fedlex.data.admin.ch/eli/oc/1964/389_385_385" target="_blank">RU <b>1964</b> 385</a></p></div>
</div>
<div id="preamble"><div><p class="absatz ">La Confederazione Svizzera, il Principato del Liechtenstein e la Repubblica Austriaca hanno convenuto quanto segue:</p></div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">La Convenzione del 2 settembre 1963<sup><a href="#fn-d7e57" id="fnbck-d7e57">2</a></sup>, relativa agli uffici a controlli nazionali abbinati e ai controlli in corso di viaggio, conchiusa tra la Confederazione Svizzera e la Repubblica d’Austria, compreso il Protocollo finale, è applicabile al Principato del Liechtenstein riguardo agli uffici a controlli abbinati siti lungo le vie di comunicazione congiungenti i due Paesi contraenti attraverso il territorio del Principato del Liechtenstein, come anche riguardo ai percorsi di cui all’articolo 1, numero 3, lettere b, c e d della Convenzione, se attraversano tale territorio.</p>
<p class="absatz ">In particolare, ai fini della presente Convenzione, il territorio, il diritto, le autorità, i cittadini e gli abitanti del Liechtenstein sono, per analogia, parificati a quelli della Svizzera, in quanto richiesto dal contenuto delle singole disposizioni. A tale riguardo, è determinante il diritto applicabile nel Liechtenstein.</p>
<div class="footnotes"><p id="fn-d7e57"><sup><a href="#fnbck-d7e57">2</a></sup><sup></sup> <a href="https://fedlex.data.admin.ch/eli/cc/1964/1149_1149_1181" target="_blank">RS <b>0.631.252.916.320</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Gli accordi, di cui all’articolo 1, numero 3, della Convenzione<sup><a href="#fn-d7e75" id="fnbck-d7e75">3</a></sup>, concernenti gli uffici a controlli abbinati o i controlli nei veicoli in corso di viaggio sul territorio del Liechtenstein, sono conchiusi tra i Governi della Confederazione Svizzera, del Principato del Liechtenstein e della Repubblica Austriaca. Qualora tali accordi prevedano dei percorsi conformemente all’articolo 1, numero 3, lettere c e d, della Convenzione, oppure vie di comunicazioni congiungenti, attraverso il territorio del Liechtenstein, gli uffici a controlli abbinati di una Parte contraente con l’altra, l’ordinamento relativo sarà stabilito da accordi particolari tra la Confederazione Svizzera, il Principato del Liechtenstein e la Repubblica Austriaca.</p>
<div class="footnotes"><p id="fn-d7e75"><sup><a href="#fnbck-d7e75">3</a></sup><sup></sup> <a href="https://fedlex.data.admin.ch/eli/cc/1964/1149_1149_1181" target="_blank">RS <b>0.631.252.916.320</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Qualora i provvedimenti da prendere, per l’esecuzione della Convenzione<sup><a href="#fn-d7e91" id="fnbck-d7e91">4</a></sup>, giusta l’articolo 22 della stessa, richiedano la collaborazione dell’autorità del Liechtenstein, dovrà essere ottenuto l’accordo di quest’ultima.</p>
<div class="footnotes"><p id="fn-d7e91"><sup><a href="#fnbck-d7e91">4</a></sup><sup></sup> <a href="https://fedlex.data.admin.ch/eli/cc/1964/1149_1149_1181" target="_blank">RS <b>0.631.252.916.320</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">Se la Commissione mista austro‑svizzera, formata conformemente all’articolo 23 della Convenzione<sup><a href="#fn-d7e107" id="fnbck-d7e107">5</a></sup>, tratta questioni relative all’applicazione della Convenzione al territorio del Liechtenstein, i rappresentanti di quest’ultimo Stato faranno parimente parte della Commissione.</p>
<div class="footnotes"><p id="fn-d7e107"><sup><a href="#fnbck-d7e107">5</a></sup><sup></sup> <a href="https://fedlex.data.admin.ch/eli/cc/1964/1149_1149_1181" target="_blank">RS <b>0.631.252.916.320</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">Il presente Protocollo sarà ratificato. Gli strumenti di ratifica saranno depositati presso il Governo svizzero, il quale comunicherà l’avvenuto deposito ai Governi degli altri Paesi firmatari.</p>
<p class="absatz ">Esso entrerà in vigore un mese dopo il deposito del terzo strumento di ratificazione. Esso avrà effetto fino a quando il Principato del Liechtenstein continuerà nell’unione doganale con la Svizzera e fino a quando la Convenzione<sup><a href="#fn-d7e125" id="fnbck-d7e125">6</a></sup> permarrà in vigore.</p>
<div class="footnotes"><p id="fn-d7e125"><sup><a href="#fnbck-d7e125">6</a></sup><sup></sup> <a href="https://fedlex.data.admin.ch/eli/cc/1964/1149_1149_1181" target="_blank">RS <b>0.631.252.916.320</b></a></p></div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che, </i>i Plenipotenziari degli Stati contraenti hanno firmato il presente Protocollo e vi hanno apposto i loro sigilli.</p>
<p class="absatz ">Fatto a Berna, il 2 settembre 1963, in tre esemplari originali in lingua tedesca.</p>
<p class="absatz "></p>
<p></p>
<div class="table"><table border="1">
<tr><td>
<p class="unterschriftenfi1 ">Per la Confederazione svizzera:</p>
<p class="unterschriftenfi ">Wahlen</p>
</td></tr>
<tr><td>
<p class="unterschriftenfi1 ">Per il Principato del Liechtenstein:</p>
<p class="unterschriftenfi ">Heinrich Prinz von Liechtenstein</p>
</td></tr>
<tr><td>
<p class="unterschriftenfi1 ">Per la Repubblica d’Austria:</p>
<p class="unterschriftenfi ">Tursky</p>
</td></tr>
</table></div>
<?del-struct abstand4pt>
</div></section></main>
</div></body>
</html>
