<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.292.271 --><p class="srnummer ">0.946.292.271 </p>
<p class="ref "> RU <b>1964</b> 400; FF <b>1963</b> 825</p>
<p class="absatzkurs man-font-style-italic ">Traduzione<i><sup><a href="#fn-d7e16" id="fnbck-d7e16">1</a></sup></i></p>
<h1 class="erlasstitel botschafttitel ">Accordo<br>concernente il commercio, la protezione degli investimenti<br>e la cooperazione tecnica tra la Confederazione Svizzera<br>e la Repubblica federale del Camerun</h1>
<p class="erlasssubtitel ">Conchiuso il 28 gennaio 1963</p>
<p class="erlasssubtitel ">Approvato dall’Assemblea federale il 11 dic. 1963<sup><a href="#fn-d7e34" id="fnbck-d7e34">2</a></sup></p>
<p class="erlasssubtitel ">Entrato in vigore il 6 aprile 1964</p>
<p class="erlassdatum "> (Stato 6  aprile 1964)</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> Dal testo originale francese.</p>
<p id="fn-d7e34"><sup><a href="#fnbck-d7e34">2</a></sup><sup></sup> <a href="https://fedlex.data.admin.ch/eli/oc/1964/403_399_399" target="_blank">RU <b>1964</b> 399</a></p>
</div>
</div>
<div id="preamble"><div>
<p class="man-template-autor ">Il Governo della Confederazione Svizzera e il Governo della Repubblica federale del Camerun, </p>
<p class="absatz ">desiderosi di stringere vieppiù i legami d’amicizia e di sviluppare la cooperazione economica e tecnica e gli scambi commerciali tra i due paesi, </p>
<p class="man-template-verb ">hanno convenuto<span class="man-font-style-normal">:</span></p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Cooperazione economica e tecnica</a>
</h6>
<div class="collapseable"><p class="absatz ">Il Governo della Confederazione Svizzera e il Governo della Repubblica federale del Camerun si obbligano a cooperare e aiutarsi vicendevolmente per quanto concerne lo sviluppo dei loro paesi, segnatamente nel campo economico e tecnico, in conformità della loro legislazione e delle loro possibilità.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Trattamento della nazione più favorita</a>
</h6>
<div class="collapseable">
<p class="absatz ">Le due alte Parti contraenti convengono d’accordarsi vicendevolmente in tutti i loro rapporti economici, compreso il campo doganale, il trattamento della nazione più favorita.</p>
<p class="absatz ">Questo trattamento, per altro, non si riferisce ai vantaggi, alle concessioni e alle esenzioni tariffali che ciascuna delle alte Parti contraenti accorda o accorderà:</p>
<dl>
<dt>– </dt>
<dd>ai paesi limitrofi, nel traffico di confine;</dd>
<dt>– </dt>
<dd>ai paesi che con essa partecipano a un’unione doganale o a una zona di libero scambio già istituite o istituibili;</dd>
<dt>– </dt>
<dd>ai paesi che fanno parte della stessa zona monetaria.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Ordinamento delle importazioni in Svizzera</a>
</h6>
<div class="collapseable"><p class="absatz ">Il Governo della Confederazione Svizzera continua ad accordare all’importazione in Svizzera di prodotti d’origine e provenienza camerunese, segnatamente a quelli menzionati nell’elenco C, qui allegato, il presente ordinamento liberale.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Ordinamento delle importazioni nel Camerun</a>
</h6>
<div class="collapseable"><p class="absatz ">Il Governo della Repubblica federale del Camerun autorizza l’importazione dei prodotti originari e provenienti dalla Confederazione Svizzera e in particolare di quelli menzionati nell’elenco S, qui allegato, nell’ambito dei valori indicati per ciascuna posta. Esso accorderà parimente ai prodotti svizzeri le liberazioni delle importazioni o i contingenti complessivi aperti all’importazione dei prodotti esteri. Nell’ambito dell’ordinamento dei contingenti complessivi, le merci svizzere saranno trattate come quelle originarie di altri paesi.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Informazioni commerciali</a>
</h6>
<div class="collapseable"><p class="absatz ">I servizi competenti dei due Governi si comunicano vicendevolmente, per tempo, ogni utile informazione concernente gli scambi commerciali, segnatamente le statistiche d’importazione e d’esportazione e lo stato dell’impiego di contingenti indicati nell’accordo. Ogni esame del traffico delle merci e della bilancia commerciale tra i due paesi si fonda, per le due Parti, sulla statistica delle importazioni.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Ordinamento dei pagamenti</a>
</h6>
<div class="collapseable"><p class="absatz ">I pagamenti tra la Confederazione Svizzera e la Repubblica federale del Camerun, compresi quelli attenenti allo scambio delle merci nell’ambito del presente accordo, sono operati in divise convertibili.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Protezione degli investimenti</a>
</h6>
<div class="collapseable">
<p class="absatz ">1.  Gli investimenti, i beni, i diritti e gli interessi appartenenti direttamente o indirettamente ai cittadini e alle fondazioni, associazioni o società dell’una delle alte Parti contraenti goderanno, sul territorio dell’altra Parte, d’un trattamento giusto ed equo, almeno uguale a quello riconosciuto da ciascuna di esse a propri cittadini o, se sia più favorevole, al trattamento concesso ai cittadini e alle fondazioni, associazioni o società della nazione più favorita.</p>
<p class="absatz ">2.  Ciascuna Parte si obbliga ad autorizzare il libero trasferimento del reddito del lavoro o dell’attività esercitata sul suo territorio dai cittadini e dalle fondazioni, associazioni o società dell’altra Parte, e il libero trasferimento degli interessi, dividendi, diritti e altre entrate, ammortamenti e, in caso di liquidazione parziale o totale, del provento della stessa.</p>
<p class="absatz ">3.  I cittadini, le fondazioni, le associazioni o le società di una alta Parte contraente devono subire l’espropriazione soltanto per motivi di pubblica utilità.</p>
<p class="absatz ">4.  Nel caso d’espropriazione o nazionalizzazione di beni, diritti o interessi spettanti a cittadini, fondazioni, associazioni o società dell’una Parte o di altri provvedimenti di spoglio degli stessi per opera dell’altra Parte, questa dovrà prevedere il pagamento di un’indennità effettiva e adeguata, conformemente al diritto internazionale pubblico. L’ammontare di questa indennità sarà pagato in moneta trasferibile, e senza ritardo ingiustificato, all’avente diritto ovunque risieda. I provvedimenti d’espropriazione, di nazionalizzazione o di spoglio non dovranno nondimeno essere discriminativi ne contrari a una obbligazione specifica.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Clausola arbitrale per la protezione degli investimenti</a>
</h6>
<div class="collapseable">
<p class="absatz ">Le controversie, fra le alte Parti contraenti, circa l’interpretazione o l’applicazione delle disposizioni dell’articolo 7, che non possano essere risolte in maniera soddisfacente nel termine di sei mesi per la via diplomatica, saranno sottoposte, a richiesta dell’una o dell’altra Parte, a un tribunale arbitrale di tre membri. Ciascuna Parte designerà un arbitro. I due arbitri nomineranno un superarbitro, il quale dovrà essere cittadino d’un terzo Stato.</p>
<p class="absatz ">Ove una Parte ometta di designare il suo arbitro, ancorché l’altra Parte l’abbia invitata a farlo nel termine di due mesi, esso sarà nominato, a richiesta di quest’ultima, dal presidente della Corte Internazionale di Giustizia.</p>
<p class="absatz ">Se i due arbitri non riescono, entro due mesi dalla loro designazione, a mettersi d’accordo sulla scelta del superarbitro, questo sarà nominato, a richiesta di una Parte, dal presidente della Corte Internazionale di Giustizia.</p>
<p class="absatz ">Ove, nei casi previsti nei capoversi 2 e 3, il presidente della Corte Internazionale di Giustizia sia impedito, o sia cittadino di una Parte, le nomine saranno fatte dal vicepresidente. Se questo è impedito oppure cittadino di una Parte, le nomine saranno fatte dal membro più anziano della Corte, che non sia cittadino di alcuna delle Parti.</p>
<p class="absatz ">Salvo disposizione contraria delle Parti, il tribunale stabilisce la sua procedura.</p>
<p class="absatz ">Il tribunale arbitrale decide alla maggioranza dei voti e le decisioni rivestono carattere obbligatorio.</p>
<p class="absatz ">Ciascuna Parte contraente assume le spese relative all’attività dell’arbitro che ha designato e metà di quelle del Presidente.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Commissioni miste</a>
</h6>
<div class="collapseable"><p class="absatz ">A richiesta dell’una o dell’altra Parte contraente, sarà adunata una commissione mista. Essa veglia sull’applicazione del presente accordo e s’intende circa ogni disposizione diretta a migliorare le relazioni economiche tra i due paesi.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Applicazioni dell’accordo al Liechtenstein</a>
</h6>
<div class="collapseable">
<p class="absatz ">Il presente accordo è applicabile al Principato del Liechtenstein, fintanto che questo sarà legato alla Svizzera da un trattato d’unione doganale.<sup><a href="#fn-d7e186" id="fnbck-d7e186">3</a></sup></p>
<div class="footnotes"><p id="fn-d7e186"><sup><a href="#fnbck-d7e186">3</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Entrata in vigore e prorogazione</a>
</h6>
<div class="collapseable">
<p class="absatz ">Il presente accordo avrà effetto fino al 31 dicembre 1964. Esso sarà tacitamente prorogato di anno in anno, sempre che l’una o l’altra Parte contraente non lo disdica per iscritto tre mesi prima della scadenza.</p>
<p class="absatz ">Esso è provvisoriamente applicabile a contare dal 1° gennaio 1963 e entrerà in vigore definitivamente dopo che ciascuna Parte avrà comunicato all’altra d’essersi conformata alle disposizioni costituzionali sulla conclusione ed entrata in vigore degli accordi internazionali.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint ">In caso di disdetta, le disposizioni degli articoli 7 e 8 rimarranno applicabili ancora per dodici anni agli investimenti attuati prima della stessa.</p>
<p class="absatz ">Fatto a Jaundé, in due esemplari, il 28 gennaio 1963.</p>
<p class="unterschriftenfi1 "> (Seguono le firme)</p>
</div></section></main><div id="annex">
<section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco C</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Prodotti camerunesi che possono essere importati in Svizzera a senza limitazione contingentale nell’ambito del vigente ordinamento svizzero</a><b><sup><a href="#fn-d7e221" id="fnbck-d7e221">4</a></sup></b>
</h2>
<div class="footnotes"><p id="fn-d7e221"><sup><a href="#fnbck-d7e221">4</a></sup><sup></sup> Elenco non limitativo.</p></div>
<div class="collapseable">
<p class="absatz ">Banane</p>
<p class="absatz09pt ">Caffè</p>
<p class="absatz09pt ">Piante e frutta delle specie utilizzate nella profumeria, nella medicina, ecc. (es. Strophantus)</p>
<p class="absatz09pt ">Cacao in grani</p>
<p class="absatz09pt ">Tabacco greggio</p>
<p class="absatz09pt ">Legno tropicale greggio o segato</p>
<p class="absatz09pt ">Bauxite</p>
<p class="absatz09pt ">Cotone in massa</p>
<p class="absatz09pt ">Arachidi non da foraggio</p>
<p class="absatz09pt ">Olio di palmisti greggio</p>
<p class="absatz09pt ">Caucciù silvestre e di piantagione</p>
</div></section></div></section><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco S</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Importazione di prodotti svizzeri nella Repubblica federale del Camerun nell’ambito dell’ordinamento in vigore nel Camerun</a>
</h2>
<div class="collapseable">
<p></p>
<div class="table"><table border="1">
<tr>
<td><p class="man-template-tab-kpf ">Numero d’ordine</p></td>
<td><p class="man-template-tab-kpf ">Designazione della merce</p></td>
<td><p class="man-template-tab-kpf ">Contingenti annuali<br>in 1000 fr.</p></td>
</tr>
<tr>
<td><p class="man-template-tab-krpr ">1</p></td>
<td><p class="man-template-tab-krpr ">Latte medicinale, latte concentrato, sterilizzato, pastorizzato, ecc.</p></td>
<td><p class="man-template-tab-krpr ">  400</p></td>
</tr>
<tr>
<td><p class="man-template-tab-krpr ">2</p></td>
<td><p class="man-template-tab-krpr ">Formaggio</p></td>
<td><p class="man-template-tab-krpr ">  100</p></td>
</tr>
<tr>
<td><p class="man-template-tab-krpr ">3</p></td>
<td><p class="man-template-tab-krpr ">Prodotti chimici diversi, di cui prodotti farmaceutici e sostanze coloranti</p></td>
<td><p class="man-template-tab-krpr ">  250 + s. b.</p></td>
</tr>
<tr>
<td><p class="man-template-tab-krpr ">4</p></td>
<td><p class="man-template-tab-krpr ">Prodotti tessili diversi, di cui tessuti di cotone stampati e fazzoletti di naso</p></td>
<td><p class="man-template-tab-krpr ">  700</p></td>
</tr>
<tr>
<td><p class="man-template-tab-krpr ">5</p></td>
<td><p class="man-template-tab-krpr ">Calzature</p></td>
<td><p class="man-template-tab-krpr ">  200</p></td>
</tr>
<tr>
<td><p class="man-template-tab-krpr ">6</p></td>
<td><p class="man-template-tab-krpr ">Materiale meccanico ed elettrico diverso, comprese le macchine per scrivere, macchine calcolatrici, registratori di cassa</p></td>
<td><p class="man-template-tab-krpr ">  700 + s. b.</p></td>
</tr>
<tr>
<td><p class="man-template-tab-krpr ">7</p></td>
<td><p class="man-template-tab-krpr ">Macchine da cucire per uso domestico</p></td>
<td><p class="man-template-tab-krpr ">  200</p></td>
</tr>
<tr>
<td><p class="man-template-tab-krpr ">8</p></td>
<td><p class="man-template-tab-krpr ">Apparecchi fotografici e accessori, fonografi, lettori di suono, motori, giradischi, cambiadischi, ecc. di cui almeno il 50% per apparecchi cinematografici (proiettori e camere)</p></td>
<td><p class="man-template-tab-krpr ">  100</p></td>
</tr>
<tr>
<td><p class="man-template-tab-krpr ">9</p></td>
<td><p class="man-template-tab-krpr ">Orologi, movimenti finiti, forniture per riparazioni</p></td>
<td><p class="man-template-tab-krpr ">  350</p></td>
</tr>
<tr>
<td><p class="man-template-tab-krpr ">10</p></td>
<td><p class="man-template-tab-krpr ">Diversi, compresi i pezzi di ricambio</p></td>
<td><p class="man-template-tab-krpr ">  900</p></td>
</tr>
</table></div>
</div></section></div></section>
</div>
</div></body>
</html>
