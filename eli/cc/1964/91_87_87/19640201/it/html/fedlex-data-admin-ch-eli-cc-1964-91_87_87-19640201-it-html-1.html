<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1964-91_87_87-19640201-it-docx</title>
</head>
<body><div id="lawcontent">
<div id="preface">
<!--0.946.294.362 --><p class="srnummer ">0.946.294.362 </p>
<p> RU <b>1964</b> 87</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Scambio di lettere<br>del 1° febbraio 1964<br>concernente i rapporti economici con l’Iran</h1>
<p> (Stato 1° febbraio 1964)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup><sup></sup> Dal testo originale francese.</p></div>
</div>
<div id="preamble">
<p>L’Ambasciatore di Svizzera in Iran e il Ministero degli affari esteri dell’Iran si sono scambiati, il 1<sup>o</sup> febbraio 1964, delle lettere concernenti i rapporti economici. La lettera svizzera, col cui contenuto concorda la risposta del ministero iraniano degli affari esteri, è del seguente tenore:</p>
<p>Signor Ministro,</p>
<p>Per incarico del mio Governo e riferendomi al numero IV del protocollo, del 21 febbraio 1947<sup><a href="#fn-d6e37" id="fnbck-d6e37">2</a></sup> concernente i rapporti economici tra la Confederazione Svizzera e l’Impero dell’Iran, sono onorato di comunicare a Sua Eccellenza quanto segue.</p>
<p>Il Governo svizzero abroga, con effetto immediato, le disposizioni autonome svizzere che hanno finora disciplinato il servizio dei pagamenti con l’Iran.</p>
<p>Con questo provvedimento il Governo svizzero esaudisce un desiderio delle Autorità iraniane e di conseguenza presume:</p>
<dl>
<dt>a. </dt>
<dd>che, dopo l’abolizione del citato disciplinamento, i trasferimenti non abbiano da avvenire in modo meno favorevole che in precedenza; e</dd>
<dt>b. </dt>
<dd>che l’accertamento degli scambi di merci e della bilancia commerciale tra i due paesi sia fatto mediante i dati della statistica ufficiale sulle importazioni dei due paesi.</dd>
</dl>
<p>Avrei grato che Sua Eccellenza mi confermasse che il Governo Imperiale ha preso atto di quanto precede.</p>
<div class="footnotes"><p id="fn-d6e37"><sup><a href="#fnbck-d6e37">2</a></sup> Non pubblicato nella RU.</p></div>
</div>
</div></body>
</html>
