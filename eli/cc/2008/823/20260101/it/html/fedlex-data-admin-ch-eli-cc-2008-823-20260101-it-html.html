<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--412.101.220.95 --><p class="srnummer">412.101.220.95 </p>
<h1 class="erlasstitel botschafttitel">Ordinanza della SEFRI<span class="man-font-weight-normal"><sup><a href="#fn-d24169e12" id="fnbck-d24169e12">1</a></sup></span> <br>sulla formazione professionale di base <br>Addetta alle attività agricole/Addetto alle attività agricole <br>con certificato federale di formazione pratica (CFP)</h1>
<p class="erlassdatum man-space-before-3">del 14 novembre 2008 (Stato 1° gennaio 2026)</p>
<div class="footnotes"><p id="fn-d24169e12"><sup><a href="#fnbck-d24169e12">1</a></sup><sup></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), in vigore dal 1° gen. 2013.</p></div>
</div>
<div id="preamble"><div>
<p></p>
<div class="table"><table border="1">
			
			
			<tr>
				
				
				<td>
					
					<p class="man-template-tab-krpr-fett man-font-weight-bold">15008</p>
				</td>
				<td>
					
					<p class="man-template-tab-krpr-fett man-font-weight-bold">Addetta alle attività agricole CFP/</p>
					<p class="man-template-tab-krpr-fett man-font-weight-bold">Addetto alle attività agricole CFP</p>
					<p class="man-template-tab-krpr-fett man-font-weight-bold">Agrarpraktikerin EBA/Agrarpraktiker EBA</p>
					<p class="man-template-tab-krpr-fett man-font-weight-bold">Agropraticienne AFP/Agropraticien AFP</p>
				</td>
			</tr>
			<tr>
				
				
				<td>
					
					<p class="man-template-tab-krpr man-space-before-4">15009</p>
				</td>
				<td>
					
					<p class="man-template-tab-krpr man-space-before-4">agricoltura</p>
				</td>
			</tr>
			<tr>
				
				
				<td>
					
					<p class="man-template-tab-krpr">15010</p>
				</td>
				<td>
					
					<p class="man-template-tab-krpr">colture speciali</p>
				</td>
			</tr>
			<tr>
				
				
				<td>
					
					<p class="man-template-tab-krpr">15011</p>
				</td>
				<td>
					
					<p class="man-template-tab-krpr">vinificazione</p>
				</td>
			</tr>
		</table></div>
<?del-struct abstand4pt><p class="man-template-autor man-space-before-10">La Segreteria di Stato per la formazione, la ricerca e l’innovazione (SEFRI),</p>
<p class="ingress man-space-before-3">visto l’articolo 19 della legge federale del 13 dicembre 2002<sup><a href="#fn-d24169e112" id="fnbck-d24169e112">2</a></sup> sulla formazione professionale (LFPr); <br>visto l’articolo 12 dell’ordinanza del 19 novembre 2003<sup><a href="#fn-d24169e126" id="fnbck-d24169e126">3</a></sup> sulla formazione <br>professionale (OFPr), </p>
<p class="man-template-verb man-space-before-3 man-space-after-18">ordina:</p>
<div class="footnotes">
<p id="fn-d24169e112"><sup><a href="#fnbck-d24169e112">2</a></sup><sup></sup> <a href="https://fedlex.data.admin.ch/vocabulary/legal-taxonomy/6351" target="_blank" data-rs-uri="https://fedlex.data.admin.ch/eli/cc/2003/674" data-rs="412.10" data-lang="it">RS <b>412.10</b></a></p>
<p id="fn-d24169e126"><sup><a href="#fnbck-d24169e126">3</a></sup><sup></sup> <a href="https://fedlex.data.admin.ch/vocabulary/legal-taxonomy/6359" target="_blank" data-rs-uri="https://fedlex.data.admin.ch/eli/cc/2003/748" data-rs="412.101" data-lang="it">RS <b>412.101</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto, indirizzi professionali e durata</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Denominazione e profilo professionale</a>
</h6>
<div class="collapseable">
<p class="absatz man-space-before-4"><sup>1</sup> La denominazione professionale è addetta alle attività agricole CFP/addetto alle attività agricole CFP.</p>
<p class="absatz man-space-before-4"><sup>2</sup> Gli addetti alle attività agricole CFP svolgono, in particolare, le seguenti attività e si contraddistinguono per i seguenti comportamenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">in qualità di personale qualificato lavorano nelle aziende agricole di produzione e di lavorazione. Sono in grado di svolgere lavori semplici in modo autonomo e professionale. Flessibili e versatili, lavorano rispettando le prescrizioni e applicano in modo responsabile le direttive dell’azienda dettate dai loro superiori. Conoscono i processi dalla produzione fino alla vendita;</dd>
<dt class="man-space-before-4">b. </dt>
<dd class="man-space-before-4">sono in grado di individuare i collegamenti fra tecniche di produzione, economia ed ecologia. Svolgono meticolosamente le loro mansioni nel rispetto della natura e trattano con rispetto tutte le forme di vita con cui lavorano. Apprezzano il lavoro di gruppo e partecipano attivamente alla risoluzione pratica di problemi legati alle attività quotidiane. </dd>
</dl>
<p class="absatz man-space-before-4"><sup>3</sup> La professione di addetto alle attività agricole CFP comprende i seguenti indirizzi professionali:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">agricoltura (piano di formazione: A, B, D);</dd>
<dt class="man-space-before-4">b. </dt>
<dd class="man-space-before-4">colture speciali (piano di formazione: A, D); </dd>
<dt class="man-space-before-4">c. </dt>
<dd class="man-space-before-4">vinificazione (piano di formazione: A, C, D).</dd>
</dl>
<p class="absatz man-space-before-4"><sup>4</sup> L’indirizzo professionale viene stabilito nel contratto di tirocinio prima dell’inizio della formazione professionale di base.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Durata e inizio</a>
</h6>
<div class="collapseable">
<p class="absatz man-space-before-4"><sup>1</sup> La formazione professionale di base dura due anni.</p>
<p class="absatz man-space-before-4"><sup>2</sup> L’inizio della formazione professionale di base segue il calendario scolastico della relativa scuola professionale.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obiettivi ed esigenze</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenze </a>
</h6>
<div class="collapseable">
<p class="absatz man-space-before-4"><sup>1</sup> Gli obiettivi e le esigenze della formazione professionale di base sono espressi sotto forma di competenze operative secondo gli articoli da 4 a 6.</p>
<p class="absatz man-space-before-4"><sup>2</sup> Essi valgono per tutti i luoghi di formazione.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenza professionale</a>
</h6>
<div class="collapseable">
<p class="absatz man-space-before-4">La competenza professionale comprende conoscenze e capacità nei seguenti ambiti:</p>
<p class="absatz man-space-before-4">Campo d’attività A: Produzione vegetale</p>
<dl class="man-space-after-0">
<dt class="man-space-before-4">A.1 </dt>
<dd class="man-space-before-4">lavorazione del suolo;</dd>
<dt class="man-space-before-4">A.2 </dt>
<dd class="man-space-before-4">semina e piantagione di colture; </dd>
<dt class="man-space-before-4">A.3 </dt>
<dd class="man-space-before-4">nutrizione e cura di colture;</dd>
<dt class="man-space-before-4">A.4 </dt>
<dd class="man-space-before-4">raccolta e sfruttamento di colture;</dd>
<dt class="man-space-before-4">A.5 </dt>
<dd class="man-space-before-4">stoccaggio, conservazione e condizionamento dei prodotti.</dd>
</dl>
<p class="absatz man-space-before-4">Campo d’attività B: Allevamento di animali</p>
<dl class="man-space-after-0">
<dt class="man-space-before-4">B.1 </dt>
<dd class="man-space-before-4">detenzione e cura di animali da reddito;</dd>
<dt class="man-space-before-4">B.2 </dt>
<dd class="man-space-before-4">foraggiamento e allevamento di animali da reddito<i>;</i><sup><a href="#fn-d24169e284" id="fnbck-d24169e284">4</a></sup>
</dd>
<dt class="man-space-before-4">B.3 </dt>
<dd class="man-space-before-4">ottenimento di derrate alimentari e rispetto della qualità.</dd>
</dl>
<p class="absatz man-space-before-4">Campo d’attività C: Vinificazione</p>
<dl class="man-space-after-0">
<dt class="man-space-before-4">C.1 </dt>
<dd class="man-space-before-4">torchiatura dell’uva;</dd>
<dt class="man-space-before-4">C.2 </dt>
<dd class="man-space-before-4">cura del processo di maturazione dei vini.</dd>
</dl>
<p class="absatz man-space-before-4">Campo d’attività D: Meccanizzazione e impianti tecnici </p>
<dl class="man-space-after-0">
<dt class="man-space-before-4">D.1 </dt>
<dd class="man-space-before-4">impiego e manutenzione di macchine, apparecchi e impianti;</dd>
<dt class="man-space-before-4">D.2 </dt>
<dd class="man-space-before-4">rispetto delle norme di sicurezza. </dd>
</dl>
<div class="footnotes"><p id="fn-d24169e284"><sup><a href="#fnbck-d24169e284">4</a></sup><sup></sup> Nuova denominazione giusta la cifra I dell’O della SEFRI del 6 dic. 2016, in vigore dal 1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenza metodologica</a>
</h6>
<div class="collapseable">
<p class="absatz man-space-before-4">La competenza metodologica comprende conoscenze e capacità nei seguenti ambiti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">tecniche di lavoro e gestione del tempo;</dd>
<dt class="man-space-before-4">b. </dt>
<dd class="man-space-before-4">approccio reticolare a livello teorico e operativo;</dd>
<dt class="man-space-before-4">c. </dt>
<dd class="man-space-before-4">tecniche d’informazione e di comunicazione;</dd>
<dt class="man-space-before-4">d. </dt>
<dd class="man-space-before-4">strategie d’apprendimento;</dd>
<dt class="man-space-before-4">e. </dt>
<dd class="man-space-before-4">creatività;</dd>
<dt class="man-space-before-4">f. </dt>
<dd class="man-space-before-4">capacità di risolvere i problemi. </dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Competenza sociale e personale</a>
</h6>
<div class="collapseable">
<p class="absatz man-space-before-4">La competenza sociale e personale comprende conoscenze e capacità nei seguenti ambiti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">senso di responsabilità;</dd>
<dt class="man-space-before-4">b. </dt>
<dd class="man-space-before-4">apprendimento continuo;</dd>
<dt class="man-space-before-4">c. </dt>
<dd class="man-space-before-4">capacità di comunicazione; </dd>
<dt class="man-space-before-4">d. </dt>
<dd class="man-space-before-4">capacità di gestire i conflitti; </dd>
<dt class="man-space-before-4">e. </dt>
<dd class="man-space-before-4">capacità di lavorare in gruppo; </dd>
<dt class="man-space-before-4">f. </dt>
<dd class="man-space-before-4">forme comportamentali;</dd>
<dt class="man-space-before-4">g. </dt>
<dd class="man-space-before-4">capacità di lavorare sotto pressione;</dd>
<dt class="man-space-before-4">h. </dt>
<dd class="man-space-before-4">autonomia.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sicurezza sul lavoro, protezione della salute e dell’ambiente</a>
</h1>
<div class="collapseable"><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d24169e425" id="fnbck-d24169e425">5</a></sup>
</h6>
<div class="collapseable">
<p class="absatz man-space-before-4"><sup>1</sup> All’inizio e durante la formazione gli operatori forniscono e spiegano alle persone in formazione le prescrizioni e le raccomandazioni relative alla sicurezza sul lavoro e alla protezione della salute e dell’ambiente, in particolare quelle relative alla comunicazione dei pericoli (simboli di pericolo e di obbligo, pittogrammi) in questi tre settori.</p>
<p class="absatz man-space-before-4"><sup>2</sup> Dette prescrizioni e raccomandazioni vengono fornite in tutti i luoghi di formazione e considerate nelle procedure di qualificazione.</p>
<p class="absatz man-space-before-4"><sup>3</sup> Tutti i luoghi di formazione sensibilizzano le persone in formazione allo sviluppo sostenibile, con particolare attenzione all’equilibrio tra interessi sociali, ecologici ed economici.</p>
<p class="absatz man-space-before-4"><sup>4</sup> È ammesso l’impiego di persone in formazione, in conformità con il loro stato di formazione, per attività che presentano pericoli. L’impiego presuppone che dette persone vengano formate, istruite e sorvegliate in maniera adeguata al più elevato pericolo d’infortunio; tali precauzioni particolari sono fissate nel piano di formazione sotto forma di misure di accompagnamento riguardanti la sicurezza sul lavoro e la protezione della salute.</p>
<div class="footnotes"><p id="fn-d24169e425"><sup><a href="#fnbck-d24169e425">5</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Parti svolte dai luoghi di formazione e lingua d’insegnamento</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Parti svolte dai luoghi di formazione</a>
</h6>
<div class="collapseable">
<p class="absatz man-space-before-4"><sup>1</sup> La formazione professionale pratica si svolge in media su 4,5 giorni alla settimana per tutta la durata della formazione professionale di base. </p>
<p class="absatz man-space-before-4"><sup>2</sup> L’insegnamento scolastico obbligatorio comprende 720 lezioni. Esso include 80 lezioni per l’insegnamento dello sport. </p>
<p class="absatz man-space-before-4"><sup>3</sup> I corsi interaziendali hanno una durata complessiva minima di cinque e massima di otto giornate di otto ore. Nell’ultimo semestre della formazione professionale di base non si svolgono corsi interaziendali.</p>
<p class="absatz man-space-before-4"><sup>4</sup> I Cantoni consentono il cambiamento del posto di tirocinio anche a livello intercantonale.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Lingua d’insegnamento</a>
</h6>
<div class="collapseable">
<p class="absatz man-space-before-4"><sup>1</sup> La lingua d’insegnamento è di norma la lingua nazionale del luogo in cui si trova la scuola professionale. </p>
<p class="absatz man-space-before-4"><sup>2</sup> I Cantoni possono autorizzare altre lingue d’insegnamento.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Piano di formazione e cultura generale</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Piano di formazione </a>
</h6>
<div class="collapseable">
<p class="absatz man-space-before-4"><sup>1</sup> Al momento dell’entrata in vigore della presente ordinanza è disponibile un piano di formazione, emanato dalla competente organizzazione del mondo del lavoro e approvato dalla SEFRI.<sup><a href="#fn-d24169e511" id="fnbck-d24169e511">6</a></sup></p>
<p class="absatz man-space-before-4"><sup>2</sup> Esso specifica le competenze operative di cui agli articoli da 4 a 6 come segue: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">spiega la loro rilevanza per la formazione professionale di base; </dd>
<dt class="man-space-before-4">b. </dt>
<dd class="man-space-before-4">definisce il tipo di comportamento atteso in determinate situazioni operative sul posto di lavoro;</dd>
<dt class="man-space-before-4">c. </dt>
<dd class="man-space-before-4">precisa le competenze operative mediante obiettivi di valutazione concreti;</dd>
<dt class="man-space-before-4">d. </dt>
<dd class="man-space-before-4">rapporta coerentemente le competenze operative alle procedure di qualificazione, di cui precisa le modalità. </dd>
</dl>
<p class="absatz man-space-before-4"><sup>3</sup> Il piano di formazione stabilisce inoltre:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la struttura curricolare della formazione professionale di base;</dd>
<dt class="man-space-before-4">b. </dt>
<dd class="man-space-before-4">l’organizzazione dei corsi interaziendali e la loro ripartizione sulla durata della formazione di base; </dd>
<dt class="man-space-before-4">c. </dt>
<dd class="man-space-before-4">i campi di qualificazione e la nota relativa all’insegnamento professionale menzionati nel certificato delle note secondo l’articolo 21 capoverso 3 e rilevanti per le ripetizioni di cui all’articolo 19;</dd>
<dt class="man-space-before-4">d. </dt>
<dd class="man-space-before-4">le prescrizioni e le raccomandazioni relative alla sicurezza sul lavoro e alla protezione della salute e dell’ambiente.</dd>
</dl>
<p class="absatz man-space-before-4"><sup>4</sup> Al piano di formazione sono allegati: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">l’elenco degli strumenti per la promozione della qualità della formazione professionale di base con indicazione del centro di distribuzione; </dd>
<dt class="man-space-before-4">b. </dt>
<dd class="man-space-before-4">le misure di accompagnamento riguardanti la sicurezza sul lavoro e la protezione della salute.<sup><a href="#fn-d24169e589" id="fnbck-d24169e589">7</a></sup>
</dd>
</dl>
<div class="footnotes">
<p id="fn-d24169e511"><sup><a href="#fnbck-d24169e511">6</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p>
<p id="fn-d24169e589"><sup><a href="#fnbck-d24169e589">7</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Cultura generale</a>
</h6>
<div class="collapseable">
<p class="absatz man-space-before-4">Per gli insegnamenti di cultura generale fa stato l’ordinanza della SEFRI del 9 aprile 2025<sup><a href="#fn-d24169e611" id="fnbck-d24169e611">8</a></sup> sulle prescrizioni minime in materia di cultura generale nella formazione professionale di base<sup><a href="#fn-d24169e623" id="fnbck-d24169e623">9</a></sup>.</p>
<div class="footnotes">
<p id="fn-d24169e611"><sup><a href="#fnbck-d24169e611">8</a></sup><sup></sup> <a href="https://fedlex.data.admin.ch/vocabulary/legal-taxonomy/6593" target="_blank" data-rs-uri="https://fedlex.data.admin.ch/eli/cc/2006/510" data-rs="412.101.241" data-lang="it">RS <b>412.101.241</b></a></p>
<p id="fn-d24169e623"><sup><a href="#fnbck-d24169e623">9</a></sup><sup></sup> Il rimando è stato adeguato in applicazione dell’art. 12 cpv. 2 della L del 18 giu. 2004 sulle pubblicazioni ufficiali (<a href="https://fedlex.data.admin.ch/vocabulary/legal-taxonomy/4975" target="_blank" data-rs-uri="https://fedlex.data.admin.ch/eli/cc/2004/745" data-rs="170.512" data-lang="it">RS <b>170.512</b></a>), con effetto dal 1° gen. 2026  (vedi <a href="https://fedlex.data.admin.ch/eli/oc/2025/593" target="_blank">RU <b>2025</b> 593</a>).</p>
</div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Requisiti per gli operatori della formazione di base organizzata dall’azienda</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Requisiti professionali minimi richiesti ai formatori</a>
</h6>
<div class="collapseable">
<p class="absatz man-space-before-4">I requisiti professionali minimi ai sensi dell’articolo 44 capoverso 1 lettere a e b<i> </i>OFPr sono soddisfatti se il formatore possiede una delle seguenti qualifiche:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">attestato professionale oppure diploma di esame professionale superiore o di scuola specializzata superiore in ambito pertinente;</dd>
<dt class="man-space-before-4">b. </dt>
<dd class="man-space-before-4">diploma universitario o di scuola universitaria professionale in ambito pertinente e almeno due anni di pratica professionale nei relativi campi d’attività. </dd>
</dl>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Numero massimo di persone in formazione</a>
</h6>
<div class="collapseable">
<p class="absatz man-space-before-4"><sup>1</sup> In un’azienda può svolgere il tirocinio una persona in formazione se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">è occupato al 100 per cento un formatore qualificato; oppure </dd>
<dt class="man-space-before-4">b. </dt>
<dd class="man-space-before-4">sono occupati due formatori qualificati, ciascuno almeno al 60 per cento.</dd>
</dl>
<p class="absatz man-space-before-4"><sup>2</sup> Nelle aziende che possono impiegare solo una persona in formazione una seconda persona può iniziare il tirocinio quando la prima arriva all’ultimo anno della formazione professionale di base.<sup><a href="#fn-d24169e694" id="fnbck-d24169e694">10</a></sup></p>
<p class="absatz man-space-before-4"><sup>3</sup> Per ogni altro specialista occupato al 100 per cento o per ogni due specialisti occupati ciascuno almeno al 60 per cento può svolgere il tirocinio una persona in formazione in più.</p>
<p class="absatz man-space-before-4"><sup>4</sup> È considerato specialista il titolare di un attestato federale di capacità oppure di un certificato federale di formazione pratica nel campo della persona in formazione o chi dispone di una qualifica equivalente.</p>
<p class="absatz man-space-before-4"><sup>5</sup> In casi particolari l’autorità cantonale può autorizzare il superamento del numero massimo di persone in formazione per le aziende di tirocinio che da più anni svolgono la loro funzione di formazione con un successo superiore alla media.</p>
<div class="footnotes"><p id="fn-d24169e694"><sup><a href="#fnbck-d24169e694">10</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Documentazione dell’apprendimento, rapporto di formazione e documentazione delle prestazioni</a><span class="man-font-weight-normal"><sup><a href="#fn-d24169e723" id="fnbck-d24169e723">11</a></sup></span>
</h1>
<div class="footnotes"><p id="fn-d24169e723"><sup><a href="#fnbck-d24169e723">11</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a><sup><a href="#fn-d24169e740" id="fnbck-d24169e740">12</a></sup><a href="#art_14"><i></i> <i></i>Documentazione dell’apprendimento<i> </i></a>
</h6>
<div class="collapseable">
<p class="absatz man-space-before-4"><sup>1</sup> Nel corso della formazione professionale pratica la persona in formazione tiene una documentazione dell’apprendimento in cui annota regolarmente i principali lavori eseguiti in relazione alle competenze operative da acquisire.</p>
<p class="absatz man-space-before-4"><sup>2</sup> Il formatore controlla e firma la documentazione dell’apprendimento almeno una volta al semestre. La discute con la persona in formazione almeno una volta al semestre.</p>
<div class="footnotes"><p id="fn-d24169e740"><sup><a href="#fnbck-d24169e740">12</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><b>Art. 14</b><i>a</i></a><sup><a href="#fn-d24169e775" id="fnbck-d24169e775">13</a></sup><a href="#art_14_a"><i></i> <i></i>Rapporto di formazione<i> </i></a>
</h6>
<div class="collapseable">
<p class="absatz man-space-before-4"><sup>1</sup> Alla fine di ogni semestre, il formatore rileva in un rapporto il livello raggiunto dalla persona in formazione. Per farlo si basa sulle prestazioni nella formazione professionale pratica e sui resoconti delle prestazioni nella scuola professionale e nei corsi interaziendali. Discute il rapporto con la persona in formazione.</p>
<p class="absatz man-space-before-4"><sup>2</sup> Se necessario, il formatore e la persona in formazione concordano misure per il raggiungimento degli obiettivi di formazione e fissano apposite scadenze. Le misure e le decisioni adottate vengono messe per iscritto.</p>
<p class="absatz man-space-before-4"><sup>3</sup> Dopo la scadenza prefissata il formatore verifica l’efficacia delle misure concordate e ne riporta l’esito nel successivo rapporto di formazione.</p>
<p class="absatz man-space-before-4"><sup>4</sup> Se nonostante le misure concordate gli obiettivi non sono stati raggiunti o se è a rischio il buon esito della formazione, il formatore lo comunica per iscritto alle parti contraenti e all’autorità cantonale.</p>
<div class="footnotes"><p id="fn-d24169e775"><sup><a href="#fnbck-d24169e775">13</a></sup><sup></sup> Introdotto dalla cifra I dell’O della SEFRI del 6 dic. 2016, in vigore dal 1° mar. 2017  (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Formazione scolastica e formazione di base organizzata dalla scuola</a>
</h6>
<div class="collapseable"><p class="absatz man-space-before-4">Gli operatori della formazione scolastica e della formazione di base organizzata dalla scuola documentano le prestazioni delle persone in formazione nelle materie insegnate e consegnano loro una pagella alla fine di ogni semestre.</p></div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Procedura di qualificazione</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Ammissione</a>
</h6>
<div class="collapseable">
<p class="absatz man-space-before-4"><sup>1</sup> È ammesso alla procedura di qualificazione chi ha assolto la formazione professionale di base:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">secondo le disposizioni della presente ordinanza;</dd>
<dt class="man-space-before-4">b. </dt>
<dd class="man-space-before-4">in un istituto di formazione autorizzato dal Cantone; o</dd>
<dt class="man-space-before-4">c. </dt>
<dd class="man-space-before-4">al di fuori di un ciclo di formazione regolare e dimostra di soddisfare i requisiti per l’esame finale.</dd>
</dl>
<p class="absatz man-space-before-4"><sup>2</sup> Dell’esperienza professionale richiesta secondo l’articolo 32 OFPr per l’ammissione a una procedura di qualificazione devono essere stati svolti almeno tre anni nel campo dell’addetto alle attività agricole CFP.<sup><a href="#fn-d24169e855" id="fnbck-d24169e855">14</a></sup></p>
<div class="footnotes"><p id="fn-d24169e855"><sup><a href="#fnbck-d24169e855">14</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Oggetto, durata e svolgimento </a>
</h6>
<div class="collapseable">
<p class="absatz man-space-before-4"><sup>1</sup> Nella procedura di qualificazione si deve dimostrare di aver acquisito le competenze operative di cui agli articoli da 4 a 6.</p>
<p class="absatz man-space-before-4"><sup>2</sup> Nell’esame finale vengono esaminati i campi di qualificazione sotto elencati nel modo seguente: </p>
<dl class="man-space-after-0">
<dt class="man-space-before-4">a.<sup><a href="#fn-d24169e890" id="fnbck-d24169e890">15</a></sup> </dt>
<dd class="man-space-before-4">«lavoro pratico» della durata di 3,5 ore. La persona in formazione deve dimostrare di saper eseguire in modo professionalmente corretto e adeguato alle necessità e alla situazione le attività richieste nell’ambito di un lavoro prestabilito o in situazioni date. È ammessa come ausilio la consultazione della documentazione dell’apprendimento e del materiale relativo ai corsi interaziendali;</dd>
<dt class="man-space-before-4">b. </dt>
<dd class="man-space-before-4">«conoscenze professionali», della durata di due ore. L’esame è orale e scritto. La durata massima dell’esame orale è di un’ora;</dd>
<dt class="man-space-before-4">c. </dt>
<dd class="man-space-before-4">«cultura generale». Per l’esame finale nel campo di qualificazione «cultura generale» fa stato l’ordinanza della SEFRI del 9 aprile 2025<sup><a href="#fn-d24169e921" id="fnbck-d24169e921">16</a></sup> sulle prescrizioni minime in materia di cultura generale nella formazione professionale di base<sup><a href="#fn-d24169e933" id="fnbck-d24169e933">17</a></sup>.</dd>
</dl>
<div class="footnotes">
<p id="fn-d24169e890"><sup><a href="#fnbck-d24169e890">15</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9 </a><a href="https://fedlex.data.admin.ch/eli/oc/2017/114" target="_blank">649</a>). Vedi anche l’art. 24<i>a</i> cpv. 2 qui avanti.</p>
<p id="fn-d24169e921"><sup><a href="#fnbck-d24169e921">16</a></sup><sup></sup> <a href="https://fedlex.data.admin.ch/vocabulary/legal-taxonomy/6593" target="_blank" data-rs-uri="https://fedlex.data.admin.ch/eli/cc/2006/510" data-rs="412.101.241" data-lang="it">RS <b>412.101.241</b></a></p>
<p id="fn-d24169e933"><sup><a href="#fnbck-d24169e933">17</a></sup><sup></sup> Il rimando è stato adeguato in applicazione dell’art. 12 cpv. 2 della L del 18 giu. 2004 sulle pubblicazioni ufficiali (<a href="https://fedlex.data.admin.ch/vocabulary/legal-taxonomy/4975" target="_blank" data-rs-uri="https://fedlex.data.admin.ch/eli/cc/2004/745" data-rs="170.512" data-lang="it">RS <b>170.512</b></a>), con effetto dal 1° gen. 2026  (vedi <a href="https://fedlex.data.admin.ch/eli/oc/2025/593" target="_blank">RU <b>2025</b> 593</a>).</p>
</div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Superamento, calcolo e ponderazione delle note</a>
</h6>
<div class="collapseable">
<p class="absatz man-space-before-4"><sup>1</sup> L’esame finale è superato se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">per il campo di qualificazione «lavoro pratico» viene attribuito il 4 o una nota superiore; e </dd>
<dt class="man-space-before-4">b. </dt>
<dd class="man-space-before-4">la nota complessiva raggiunge o supera il 4.</dd>
</dl>
<p class="absatz man-space-before-4"><sup>2</sup> La nota complessiva è data dalla media, arrotondata a un decimale, delle note ponderate dei singoli campi di qualificazione dell’esame finale nonché della nota ponderata relativa all’insegnamento professionale.</p>
<p class="absatz man-space-before-4"><sup>3</sup> Per nota relativa all’insegnamento professionale si intende la media arrotondata al punto o al mezzo punto della somma delle quattro note delle pagelle semestrali relative all’insegnamento professionale.<sup><a href="#fn-d24169e982" id="fnbck-d24169e982">18</a></sup></p>
<p class="absatz man-space-before-4"><sup>4</sup> Per il calcolo della nota complessiva valgono le note sotto elencate con la seguente ponderazione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">lavoro pratico: 60 per cento;</dd>
<dt class="man-space-before-4">b. </dt>
<dd class="man-space-before-4">conoscenze professionali: 10 per cento;</dd>
<dt class="man-space-before-4">c. </dt>
<dd class="man-space-before-4">cultura generale: 20 per cento;</dd>
<dt class="man-space-before-4">d. </dt>
<dd class="man-space-before-4">nota relativa all’insegnamento professionale: 10 per cento.</dd>
</dl>
<div class="footnotes"><p id="fn-d24169e982"><sup><a href="#fnbck-d24169e982">18</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Ripetizioni</a>
</h6>
<div class="collapseable">
<p class="absatz man-space-before-4"><sup>1</sup> La ripetizione della procedura di qualificazione è disciplinata dall’articolo 33 OFPr. Qualora debba essere ripetuto un campo di qualificazione, esso va ripetuto interamente.</p>
<p class="absatz man-space-before-4"><sup>2</sup> Qualora si ripeta la procedura di qualificazione senza frequentare nuovamente la scuola professionale, rimane valida la nota relativa all’insegnamento professionale conseguita in precedenza. Se si ripetono almeno due semestri di insegnamento professionale, fa stato solo la nuova nota relativa all’insegnamento professionale.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Caso particolare</a>
</h6>
<div class="collapseable">
<p class="absatz man-space-before-4"><sup>1</sup> Per le persone che hanno assolto la formazione al di fuori di un ciclo di formazione regolamentato e che hanno sostenuto l’esame finale secondo la presente ordinanza, viene meno la nota<span style="color: #0000FF;"> </span>relativa all’insegnamento professionale.</p>
<p class="absatz man-space-before-4"><sup>2</sup> Per il calcolo della nota complessiva valgono le note sotto elencate con la seguente ponderazione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">lavoro pratico: 60 per cento;</dd>
<dt class="man-space-before-4">b. </dt>
<dd class="man-space-before-4">conoscenze professionali: 20 per cento;</dd>
<dt class="man-space-before-4">c. </dt>
<dd class="man-space-before-4">cultura generale: 20 per cento.</dd>
</dl>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Attestazioni e titolo</a>
</h1>
<div class="collapseable"><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable">
<p class="absatz man-space-before-4"><sup>1</sup> Chi ha superato la procedura di qualificazione, riceve il certificato federale di formazione pratica (CFP).</p>
<p class="absatz man-space-before-4"><sup>2</sup> Il certificato federale di formazione pratica conferisce al titolare il diritto di avvalersi della designazione legalmente protetta di «addetta alle attività agricole CFP»/«addetto alle attività agricole CFP».</p>
<p class="absatz man-space-before-4"><sup>3</sup> Nel certificato delle note figurano:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la nota complessiva; </dd>
<dt class="man-space-before-4">b. </dt>
<dd class="man-space-before-4">le note di ogni campo di qualificazione dell’esame finale e, fatto salvo l’articolo 21 capoverso 1, la nota relativa all’insegnamento professionale;</dd>
<dt class="man-space-before-4">c. </dt>
<dd class="man-space-before-4">l’indirizzo professionale.</dd>
</dl>
</div></article></div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10:  Sviluppo della qualità e organizzazione</a><span class="man-font-weight-normal"><sup><a href="#fn-d24169e1110" id="fnbck-d24169e1110">19</a></sup></span>
</h1>
<div class="footnotes"><p id="fn-d24169e1110"><sup><a href="#fnbck-d24169e1110">19</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p></div>
<div class="collapseable"><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz man-space-before-4"><sup>1</sup> La Commissione svizzera per lo sviluppo professionale e la qualità per il campo professionale dell’agricoltura e dei prodotti agricoli (AFC e CFP) ha la seguente composizione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">9 rappresentanti dell’organizzazione del mondo del lavoro AgriAliForm;</dd>
<dt class="man-space-before-4">b. </dt>
<dd class="man-space-before-4">2 rappresentanti dei docenti di materie professionali; </dd>
<dt class="man-space-before-4">c. </dt>
<dd class="man-space-before-4">almeno un rappresentante, rispettivamente, della Confederazione e dei Cantoni.</dd>
</dl>
<p class="absatz man-space-before-4"><sup>2</sup> Le regioni linguistiche devono essere adeguatamente rappresentate.</p>
<p class="absatz man-space-before-4"><sup>3</sup> La Commissione non rientra nel campo d’applicazione dell’ordinanza del 3 giugno 1996<sup><a href="#fn-d24169e1157" id="fnbck-d24169e1157">20</a></sup> sulle commissioni. Essa si autocostituisce.</p>
<p class="absatz man-space-before-4"><sup>4</sup> La Commissione ha i seguenti compiti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">verifica costantemente, ma almeno ogni cinque anni, l’ordinanza sulla formazione professionale di base e il piano di formazione in relazione agli sviluppi economici, tecnologici, ecologici e didattici; nella verifica tiene conto di eventuali nuovi aspetti organizzativi della formazione professionale di base; </dd>
<dt class="man-space-before-4">b. </dt>
<dd class="man-space-before-4">chiede alla competente organizzazione del mondo del lavoro di presentare alla SEFRI una domanda di modifica dell’ordinanza sulla formazione professionale di base, qualora gli sviluppi osservati lo rendano necessario;</dd>
<dt class="man-space-before-4">c. </dt>
<dd class="man-space-before-4">chiede all’organizzazione del mondo del lavoro l’adeguamento del piano di formazione, qualora gli sviluppi osservati lo rendano necessario;</dd>
<dt class="man-space-before-4">d. </dt>
<dd class="man-space-before-4">esprime un parere riguardo agli strumenti per la validazione degli apprendimenti acquisiti;</dd>
<dt class="man-space-before-4">e. </dt>
<dd class="man-space-before-4">esprime un parere riguardo agli strumenti per la promozione della qualità della formazione professionale di base, in particolare sulle disposizioni esecutive concernenti le procedure di qualificazione.<sup><a href="#fn-d24169e1199" id="fnbck-d24169e1199">21</a></sup>
</dd>
</dl>
<div class="footnotes">
<p id="fn-d24169e1157"><sup><a href="#fnbck-d24169e1157">20</a></sup><sup></sup> <a href="https://fedlex.data.admin.ch/vocabulary/legal-taxonomy/5533" target="_blank" data-rs-uri="https://fedlex.data.admin.ch/eli/cc/1996/1651_1651_1651" data-rs="172.31" data-lang="it">RS <b>172.31</b></a></p>
<p id="fn-d24169e1199"><sup><a href="#fnbck-d24169e1199">21</a></sup><sup></sup> Nuovo testo giusta la cifra I dell’O della SEFRI del 6 dic. 2016, in vigore dal  1° mar. 2017 (<a href="https://fedlex.data.admin.ch/eli/oc/2017/3" target="_blank">RU <b>2017</b> 9</a>).</p>
</div>
</div></article></div></section><section id="sec_11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_11">Sezione 11:  Disposizioni finali</a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Disposizioni transitorie</a>
</h6>
<div class="collapseable"><p><span style="color: #auto;">L’autorità cantonale competente decide in merito all’equipollenza di formazioni pilota e dei relativi diplomi nonché in merito al riconoscimento di tali apprendimenti acquisiti ai fini della formazione di base di addetto alle attività agricole CFP.</span></p></div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Entrata in vigore</a>
</h6>
<div class="collapseable">
<p class="absatz man-space-before-4"><sup>1</sup> La presente ordinanza entra in vigore il 1° gennaio 2009.</p>
<p class="absatz man-space-before-4"><sup>2</sup> Le disposizioni concernenti la procedura di qualificazione, le attestazioni e il titolo (art. 16-21) entrano in vigore il 1° gennaio 2011.</p>
</div></article><article id="art_24_a"><a name="a24a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24_a"><b>Art. 24</b><i>a</i></a><sup><a href="#fn-d24169e1246" id="fnbck-d24169e1246">22</a></sup><a href="#art_24_a"><i></i> <i></i>Disposizione transitoria della modifica del 6 dicembre 2016</a>
</h6>
<div class="collapseable">
<p class="absatz man-space-before-4"><sup>1</sup> Le persone che hanno iniziato la formazione prima del 1° marzo 2017 e che ripetono l’esame finale di tirocinio entro il 31 dicembre 2020 vengono valutate, su richiesta, in base al diritto anteriore<sup><a href="#fn-d24169e1271" id="fnbck-d24169e1271">23</a></sup>.</p>
<p class="absatz man-space-before-4"><sup>2</sup> L’articolo 17 capoverso 2 lettera a si applica per la prima volta a partire dal 1° gennaio 2019.</p>
<p class="abstand1seite man-space-before-0"></p>
<div class="footnotes">
<p id="fn-d24169e1246"><sup><a href="#fnbck-d24169e1246">22</a></sup><sup></sup> Introdotto dalla cifra I dell’O della SEFRI del 6 dic. 2016, in vigore dal 1° mar. 2017  (<a href="https://fedlex.data.admin.ch/eli/oc/2017/3" target="_blank">RU <b>2017</b> 9 </a><a href="https://fedlex.data.admin.ch/eli/oc/2017/114" target="_blank">649</a>).</p>
<p id="fn-d24169e1271"><sup><a href="#fnbck-d24169e1271">23</a></sup><sup></sup> <a href="https://fedlex.data.admin.ch/eli/oc/2008/823" target="_blank">RU <b>2008</b> 5961</a></p>
</div>
</div></article>
</div></section></main>
</div></body>
</html>
