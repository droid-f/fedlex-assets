<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.360.163.11 --><p class="srnummer ">0.360.163.11 </p>
<p class="ref "> RU <b>2008</b> 3233</p>
<p class="absatz09pt "><i>Traduzione</i><sup><a href="#fn-d7e13" id="fnbck-d7e13">1</a></sup></p>
<h1 class="erlasstitel botschafttitel ">Accordo<br>tra il Consiglio federale svizzero, il Governo del Principato <br>del Liechtenstein e il Governo federale austriaco sulla cooperazione nell’ufficio di collegamento comune di polizia di frontiera a Mauren presso il valico di confine di Schaanwald/Feldkirch–Tisis</h1>
<p class="erlasssubtitel ">Concluso il 21 aprile 2008<br>Entrato in vigore con scambio di note il 1° luglio 2008</p>
<p class="erlassdatum "> (Stato 1° luglio 2008)</p>
<div class="footnotes"><p id="fn-d7e13"><sup><a href="#fnbck-d7e13">1</a></sup><sup></sup> Il testo originale è pubblicato sotto lo stesso numero nell’ediz. ted. della presente  Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero <br><span class="man-font-style-normal">(di seguito: «Parte contraente svizzera»),</span> <br>il Governo del Principato del Liechtenstein <br><span class="man-font-style-normal">(di seguito: «Parte contraente liechtensteinese») <br></span>e <br>il Governo federale austriaco <br><span class="man-font-style-normal">(di seguito: «Parte contraente austriaca»), <br>i tre di seguito detti «Parti contraenti»,</span></p>
<p class="absatz ">animati dalla volontà di favorire e sviluppare la cooperazione,</p>
<p class="absatz ">tenendo conto degli accordi esistenti tra le Parti contraenti sulla cooperazione tran-sfrontaliera delle autorità preposte alla sicurezza e alla dogana,</p>
<p class="absatz ">rispettando la legislazione delle Parti contraenti,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Ufficio di collegamento di polizia di frontiera</a>
</h6>
<div class="collapseable">
<p class="absatz "><sup>1</sup> Sul territorio del Principato del Liechtenstein, presso il valico di confine di Schaanwald/Feldkirch–Tisis, viene istituito un ufficio di collegamento comune di polizia di frontiera (di seguito: «ufficio di collegamento»).</p>
<p class="absatz "><sup>2</sup> Presso questo ufficio di collegamento gli agenti del Corpo delle guardie di confine distaccati in Liechtenstein, per la Parte contraente svizzera, e gli agenti della Polizia federale distaccati in Liechtenstein, per la Parte contraente austriaca, nonché gli agenti della Polizia nazionale del Principato del Liechtenstein, presenti in base alla situazione, operano in qualità di assistenti e di orientatori ai sensi dell’articolo 2 del presente accordo. Questi agenti possono essere rafforzati, in base alla situazione, dalle autorità preposte alla sicurezza, conformemente all’accordo del 27 aprile 1999<sup><a href="#fn-d7e73" id="fnbck-d7e73">2</a></sup> tra la Confederazione Svizzera, la Repubblica d’Austria e il Principato del Liechtenstein sulla cooperazione transfrontaliera delle autorità preposte alla sicurezza e alla dogana.</p>
<p class="absatz "><sup>3</sup> L’ufficio di collegamento deve essere adeguatamente contrassegnato.</p>
<div class="footnotes"><p id="fn-d7e73"><sup><a href="#fnbck-d7e73">2</a></sup><sup></sup> <a href="https://fedlex.data.admin.ch/eli/cc/2017/442" target="_blank">RS <b>0.360.163.1</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Forma della cooperazione</a>
</h6>
<div class="collapseable">
<p class="absatz "><sup>1</sup> Gli agenti distaccati presso l’ufficio di collegamento operano in qualità di assistenti e di orientatori, in considerazione della competenza nazionale dell’autorità della Parte contraente, nell’ambito:</p>
<dl>
<dt>a. </dt>
<dd>dello sviluppo e dell’intensificazione della cooperazione transfrontaliera e dello scambio di informazioni;</dd>
<dt>b. </dt>
<dd>del coordinamento di compiti di controllo e sorveglianza comuni nonché di altre operazioni di polizia di frontiera al confine comune o nelle rispettive zone di frontiera; nonché</dd>
<dt>c. </dt>
<dd>dello scambio di informazioni per la lotta preventiva e repressiva contro la criminalità al confine e nella zona di frontiera.</dd>
</dl>
<p class="absatz "><sup>2</sup> Gli agenti che operano presso l’ufficio di collegamento collaborano all’adempimento dei loro compiti. Essi non sono autorizzati ad eseguire autonomamente misure di polizia; rilasciano informazioni ed eseguono mandati esclusivamente in conformità alle istruzioni impartite dalla Parte contraente che li ha distaccati. Essi sono autorizzati a rispondere direttamente alle domande poste dalle autorità competenti di ogni Parte contraente conformemente al rispettivo diritto nazionale e internazionale oppure, nei casi di cui all’articolo 3, tramite i servizi centrali.</p>
<p class="absatz "><sup>3</sup> Gli agenti che operano presso l’ufficio di collegamento sottostanno esclusivamente alle istruzioni e al potere disciplinare delle loro rispettive autorità nazionali, ma devono tuttavia osservare il regolamento interno dell’ufficio di collegamento.</p>
<p class="absatz "><sup>4</sup> Gli agenti che operano presso l’ufficio di collegamento si prestano mutua protezione e assistenza.</p>
<p class="absatz "><sup>5</sup> Le spese di personale e per beni e servizi causate dall’attività degli agenti nell’ufficio di collegamento sono sostenute dalla Parte contraente cui appartiene l’agente interessato.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Informazione dei servizi centrali</a>
</h6>
<div class="collapseable"><p class="absatz ">In casi di importanza maggiore o sovraregionale, i servizi centrali nazionali sono informati su domande in entrata e in uscita.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Spese d’esercizio</a>
</h6>
<div class="collapseable">
<p class="absatz "><sup>1</sup> La Parte contraente liechtensteinese:</p>
<dl>
<dt>a. </dt>
<dd>mette gratuitamente a disposizione delle altri Parti contraenti i locali necessari per l’esecuzione del servizio; tuttavia, la Parte contraente svizzera si assume, conformemente al trattato di unione doganale conchiuso il 29 marzo 1923<sup><a href="#fn-d7e138" id="fnbck-d7e138">3</a></sup>3 tra la Confederazione Svizzera e il Principato del Liechtenstein, le spese d’esercizio, ad eccezione di quelle per la telecomunicazione;</dd>
<dt>b. </dt>
<dd>consente alle altre due Parti contraenti di installare e gestire gli impianti di telecomunicazione ed elaborazione dei dati da esse protetti nonché la creazione dei collegamenti necessari verso le rispettive reti;</dd>
<dt>c. </dt>
<dd>consente, nell’interesse della sicurezza delle attività fissate nel presente accordo, ai gestori degli impianti svizzeri e austriaci di telecomunicazione ed elaborazione dei dati di entrare sul proprio territorio per effettuare le installazioni nonché creare e mantenere i collegamenti.</dd>
</dl>
<p class="absatz "><sup>2</sup> Gli impianti e i beni mobili che le Parti contraenti portano nell’ufficio di collegamento restano rispettivamente di loro proprietà.</p>
<div class="footnotes"><p id="fn-d7e138"><sup><a href="#fnbck-d7e138">3</a></sup><sup>3</sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Responsabili e regolamento</a>
</h6>
<div class="collapseable">
<p class="absatz "><sup>1</sup> Le autorità di ogni Parte contraente, competenti ai sensi dell’articolo 1 paragrafo 2, nominano ciascuna un agente responsabile dell’organizzazione delle attività comuni e uno responsabile per l’ufficio di collegamento.</p>
<p class="absatz "><sup>2</sup> Le autorità competenti si scambiano elenchi con i nomi degli agenti che operano presso l’ufficio di collegamento e si informano reciprocamente sui cambiamenti a livello di personale.</p>
<p class="absatz "><sup>3</sup> Entro sei mesi dall’istituzione dell’ufficio di collegamento gli agenti responsabili elaborano congiuntamente un regolamento e adottano tutti i provvedimenti necessari per garantire il buon funzionamento dell’ufficio in questione.</p>
<p class="absatz "><sup>4</sup> Il regolamento diventa vincolante in seguito all’approvazione da parte delle autorità di cui all’articolo 1 paragrafo 2.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Valutazione dei lavori</a>
</h6>
<div class="collapseable">
<p class="absatz "><sup>1</sup> I rappresentanti degli uffici di servizio nelle zone di frontiera, competenti per le autorità di cui all’articolo 1 paragrafo 2, e i rispettivi responsabili delle Parti contraenti si incontrano almeno due volte all’anno per trarre un bilancio della cooperazione e delle rispettive attività. Nell’ambito di questi incontri:</p>
<dl>
<dt>a. </dt>
<dd>si scambiano dati statistici relativi all’attività dell’ufficio di collegamento;</dd>
<dt>b. </dt>
<dd>elaborano un nuovo programma di lavoro comune e le relative strategie per le attività comuni al confine o nelle zone di frontiera; e</dd>
<dt>c. </dt>
<dd>sorvegliano lo stato dell’attuazione del presente accordo e verificano se esso deve eventualmente essere completato o aggiornato.</dd>
</dl>
<p class="absatz "><sup>2</sup> Al termine di ogni incontro viene steso un verbale.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Esclusione della cooperazione</a>
</h6>
<div class="collapseable"><p class="absatz ">Le Parti contraenti sono autorizzate, indicandone i motivi, a rifiutarsi di trasmettere informazioni o di cooperare, se questo potrebbe mettere in pericolo gli interessi generali o la sicurezza e l’ordine pubblici del rispettivo Paese.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Composizione delle controversie</a>
</h6>
<div class="collapseable"><p class="absatz ">Le divergenze di opinioni relative all’applicazione del presente accordo sono risolte mediante trattative tra le autorità competenti delle Parti contraenti di cui all’articolo 1 paragrafo 2. La composizione delle controversie può avvenire anche per via diplomatica.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Rapporto con altre disposizioni</a>
</h6>
<div class="collapseable"><p class="absatz ">Le disposizioni del presente accordo non pregiudicano gli obblighi assunti dalle Parti contraenti nell’ambito di altri accordi bilaterali o multilaterali.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore e disdetta</a>
</h6>
<div class="collapseable">
<p class="absatz "><sup>1</sup> L’accordo entra in vigore il primo giorno del primo mese che segue il mese in cui è stata trasmessa la terza nota diplomatica, nella quale è indicato l’adempimento delle condizioni nazionali necessarie per l’entrata in vigore dell’accordo.</p>
<p class="absatz "><sup>2</sup> L’accordo è valido a tempo indeterminato. Esso può essere disdetto dalle Parti contraenti per via diplomatica. In tal caso perde validità 90 giorni dopo la notifica della disdetta.</p>
<p class="absatz ">Fatto a Mauren, il 21 aprile 2008, in tre originali in lingua tedesca.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Consiglio <br>federale svizzero</p>
<p class="unterschriftenfi ">Eveline Widmer-Schlumpf</p>
</td>
<td>
<p class="unterschriftenfi1 ">Per il Governo del Principato<br>del Liechtenstein:</p>
<p class="unterschriftenfi ">Martin Meyer</p>
</td>
<td>
<p class="unterschriftenfi1 ">Per il Governo <br>federale austriaco:</p>
<p class="unterschriftenfi ">Günther Plattner</p>
</td>
</tr></table></div>
</div></article></main>
</div></body>
</html>
