<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2008-321-20100401-it</title>
</head>
<body><div id="lawcontent">
<div id="preface">
<!--173.320.2--><p class="srnummer ">173.320.2</p>
<h1 class="erlasstitel botschafttitel ">Regolamento <br>sulle tasse e sulle spese ripetibili nelle cause dinanzi <br>al Tribunale amministrativo federale</h1>
<h2 class="erlasskurztitel ">(TS-TAF)</h2>
<p>del 21 febbraio 2008 (Stato 1° aprile 2010)</p>
</div>
<div id="preamble">
<p>Il Tribunale amministrativo federale,</p>
<p>visto l’articolo 16 capoverso 1 lettera a della legge federale del 17 giugno 2005<sup><a href="#fn-d6e23" id="fnbck-d6e23">1</a></sup> <br>sul Tribunale amministrativo federale (LTAF),</p>
<p>adotta il seguente regolamento:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2006/352" target="_blank">RS <b>173.32</b></a></p></div>
</div>
<main id="maintext"><section id="lvl_d4e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d4e3">Capitolo 1: Tasse </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Spese processuali</a>
</h6>
<div class="collapseable"> <p><sup>1</sup> Le spese del procedimento dinanzi al Tribunale amministrativo federale (Tribunale) comprendono la tassa di giustizia e i disborsi.</p>
<p><sup>2</sup> La tassa di giustizia copre le spese per la fotocopiatura delle memorie delle parti e gli oneri amministrativi normalmente dovuti per i servizi corrispondenti, quali le spese di personale, di locazione e di materiale, le spese postali, telefoniche e di telefax.</p>
<p><sup>3</sup> Sono disborsi, in particolare, le spese di traduzione e di assunzione delle prove. Le spese di traduzione non vengono conteggiate se si tratta di traduzioni tra lingue ufficiali.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Calcolo della tassa di giustizia</a>
</h6>
<div class="collapseable"> <p><sup>1</sup> La tassa di giustizia è calcolata in funzione dell’ampiezza e della difficoltà della causa, del modo di condotta processuale e della situazione finanziaria delle parti. Sono fatte salve le norme in materia di tasse e spese previste da leggi speciali.</p>
<p><sup>2</sup> Il Tribunale può aumentare la tassa di giustizia al di là degli importi massimi previsti dagli articoli 3 e 4 se particolari motivi, segnatamente un procedimento temerario o necessitante un lavoro fuori dall’ordinario, lo giustificano.<sup><a href="#fn-d6e67" id="fnbck-d6e67">2</a></sup></p>
<p><sup>3</sup> In caso di procedimenti che hanno causato un lavoro trascurabile, la tassa di giustizia può essere ridotta se si tratta di decisioni concernenti le misure provvisionali, la ricusazione, la restituzione di un termine, la revisione o l’interpretazione, come pure di ricorsi contro le decisioni incidentali. L’importo minimo previsto dall’articolo 3 o dall’articolo 4 deve essere rispettato.</p>
<div class="footnotes"><p id="fn-d6e67"><sup><a href="#fnbck-d6e67">2</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Tassa di giustizia nelle cause senza interesse pecuniario</a>
</h6>
<div class="collapseable"> <p>Nelle cause senza interesse pecuniario, la tassa di giustizia varia:</p>
<dl>
<dt>a. </dt>
<dd>tra 200 e 3000 franchi se la causa è giudicata da un giudice unico;</dd>
<dt>b. </dt>
<dd>tra 200 e 5000 franchi negli altri casi.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e98" id="fnbck-d6e98">3</a></sup><a href="#art_4"> Tassa di giustizia per le cause con interesse pecuniario</a>
</h6>
<div class="collapseable"> <p>Nelle cause con interesse pecuniario, la tassa di giustizia ammonta a:</p>
<p></p>
<div class="table"><table border="1">
<tr>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">Valore litigioso in franchi</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">Tassa in franchi</p></td>
</tr>
<tr>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message"></p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message"></p></td>
</tr>
<tr>
<td><p>              0 –      10 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">   200 –   5 000</p></td>
</tr>
<tr>
<td><p>     10 000 –      20 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">   500 –   5 000</p></td>
</tr>
<tr>
<td><p>     20 000 –      50 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">1 000 –   5 000</p></td>
</tr>
<tr>
<td><p>     50 000 –    100 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">1 500 –   7 000</p></td>
</tr>
<tr>
<td><p>   100 000 –    200 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">2 000 – 10 000</p></td>
</tr>
<tr>
<td><p>   200 000 –    500 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">3 000 – 14 000</p></td>
</tr>
<tr>
<td><p>   500 000 – 1 000 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">5 000 – 20 000</p></td>
</tr>
<tr>
<td><p>1 000 000 – 5 000 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">7 000 – 40 000</p></td>
</tr>
<tr>
<td><p>plus de         5 000 000</p></td>
<td><p msg:wcstyle02-2="loose pPr/snapToGrid" xmlns:msg="urn:com:c-moria:legi4ch:xslt:message">15 000 – 50 000</p></td>
</tr>
</table></div>
<div class="footnotes"><p id="fn-d6e98"><sup><a href="#fnbck-d6e98">3</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Spese per le cause prive di oggetto</a>
</h6>
<div class="collapseable"> <p>Se una causa diviene priva d’oggetto, di regola le spese processuali sono addossate alla parte il cui comportamento rende priva d’oggetto la causa. Se una causa diviene priva d’oggetto senza che ciò sia imputabile ad una parte, le spese sono fissate tenuto conto dello stato delle cose prima del verificarsi del motivo che termina la lite.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Rinuncia alle spese processuali</a>
</h6>
<div class="collapseable"> <p>Le spese processuali possono essere condonate totalmente o parzialmente alla parte che non beneficia del gratuito patrocinio previsto all’articolo 65 della legge federale del 20 dicembre 1968<sup><a href="#fn-d6e208" id="fnbck-d6e208">4</a></sup> sulla procedura amministrativa, qualora:</p>
<dl>
<dt>a.<sup><a href="#fn-d6e220" id="fnbck-d6e220">5</a></sup> </dt>
<dd>un ricorso sia liquidato in seguito a rinuncia o a transazione senza aver causato un lavoro considerevole al Tribunale;</dd>
<dt>b. </dt>
<dd>per altri motivi inerenti al litigio o alla parte in causa, non risulti equo addossare le spese processuali alla parte.</dd>
</dl>
<div class="footnotes">
<p id="fn-d6e208"><sup><a href="#fnbck-d6e208">4</a></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d6e220"><sup><a href="#fnbck-d6e220">5</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p>
</div>
</div></article><article id="art_6_a"><a name="a6a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_a"><b>Art. 6</b><i>a</i></a><sup><a href="#fn-d6e238" id="fnbck-d6e238">6</a></sup><a href="#art_6_a"> Pluralità delle parti</a>
</h6>
<div class="collapseable"> <p>Salvo disposizione contraria, le spese processuali addossate congiuntamente a più persone sono da queste sostenute in parti uguali e con responsabilità solidale.</p>
<div class="footnotes"><p id="fn-d6e238"><sup><a href="#fnbck-d6e238">6</a></sup> Introdotto dal n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article>
</div></section><section id="lvl_d4e11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d4e11">Capitolo 2: Spese ripetibili e indennità </a>
</h1>
<div class="collapseable">
<section id="lvl_d4e11/lvl_d4e12"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d4e11/lvl_d4e12">Sezione 1:<br>Ripetibili accordate alle parti e indennità concesse ai patrocinatori d’ufficio </a>
</h2>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Principio</a>
</h6>
<div class="collapseable"> <p><sup>1</sup> La parte vincente ha diritto alle ripetibili per le spese necessarie derivanti dalla causa.</p>
<p><sup>2</sup> Se la parte vince solo parzialmente, le spese ripetibili sono ridotte in proporzione.</p>
<p><sup>3</sup> Le autorità federali e, di regola, le altre autorità con qualità di parte non hanno diritto a un’indennità a titolo di ripetibili.</p>
<p><sup>4</sup> Se le spese sono relativamente modeste, si può rinunciare a concedere alla parte un’indennità a titolo di ripetibili.</p>
<p><sup>5</sup> L’articolo 6<i>a</i> è applicabile per analogia.<sup><a href="#fn-d6e284" id="fnbck-d6e284">7</a></sup></p>
<div class="footnotes"><p id="fn-d6e284"><sup><a href="#fnbck-d6e284">7</a></sup> Introdotto dal n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d6e296" id="fnbck-d6e296">8</a></sup><a href="#art_8"> Spese ripetibili</a>
</h6>
<div class="collapseable"> <p><sup>1</sup> Le ripetibili comprendono le spese di rappresentanza o di patrocinio ed eventuali altri disborsi di parte.</p>
<p><sup>2</sup> Per spese non necessarie non vengono corrisposte indennità.</p>
<div class="footnotes"><p id="fn-d6e296"><sup><a href="#fnbck-d6e296">8</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Spese di rappresentanza e di patrocinio</a>
</h6>
<div class="collapseable"> <p><sup>1</sup> Le spese di rappresentanza e di patrocinio comprendono:</p>
<dl>
<dt>a. </dt>
<dd>l’onorario dell’avvocato o l’indennità dovuta ai mandatari professionali che non sono avvocati;</dd>
<dt>b.<sup><a href="#fn-d6e332" id="fnbck-d6e332">9</a></sup> </dt>
<dd>i disborsi quali, segnatamente, le spese di fotocopiatura, le spese di viaggio, di vitto e di alloggio, le spese di porto e le spese telefoniche;</dd>
<dt>c. </dt>
<dd>l’imposta sul valore aggiunto eventualmente dovuta sulle indennità ai sensi delle lettere a e b, a meno che la stessa non sia già stata considerata.</dd>
</dl>
<p><sup>2</sup> Non è dovuta alcuna indennità se esiste un rapporto di lavoro tra il mandatario e la parte.</p>
<div class="footnotes"><p id="fn-d6e332"><sup><a href="#fnbck-d6e332">9</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Onorario dell’avvocato ed indennità dei mandatari professionali che non sono avvocati</a>
</h6>
<div class="collapseable"> <p><sup>1</sup> L’onorario dell’avvocato e l’indennità dovuta ai mandatari professionali che non sono avvocati sono calcolati in funzione del tempo necessario alla rappresentanza della parte.</p>
<p><sup>2</sup> La tariffa oraria per gli avvocati oscilla tra un minimo di 200 e un massimo di 400 franchi, per i rappresentanti professionali che non sono avvocati tra un minimo di 100 e un massimo di 300 franchi. L’imposta sul valore aggiunto non è compresa in dette tariffe.</p>
<p><sup>3</sup> Nelle cause con interesse pecuniario, l’onorario dell’avvocato o l’indennità dovuta ai mandatari professionali che non sono avvocati possono essere adeguatamente aumentati.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d6e368" id="fnbck-d6e368">10</a></sup><a href="#art_11"> Disborsi</a>
</h6>
<div class="collapseable"> <p><sup>1</sup> I disborsi sono rimborsati in funzione dei costi effettivamente sostenuti. Al massimo sono rimborsati:</p>
<dl>
<dt>a. </dt>
<dd>per i viaggi, le spese sostenute per l’utilizzazione dei trasporti pubblici in prima classe;</dd>
<dt>b. </dt>
<dd>per i viaggi in aereo dall’estero, il biglietto del volo in classe economica a una tariffa vantaggiosa;</dd>
<dt>c. </dt>
<dd>per il pranzo e per la cena, 25 franchi per pasto;</dd>
<dt>d. </dt>
<dd>per il pernottamento, prima colazione compresa, 170 franchi.</dd>
</dl>
<p><sup>2</sup> <inl>Invece del rimborso del biglietto ferroviario può essere accordata a titolo eccezionale, in particolare in caso di notevole risparmio di tempo, un’indennità per l’utilizzo del veicolo privato. Tale indennità è fissata in funzione dei chilometri percorsi, conformemente all’articolo 46 dell’ordinanza del DFF del 6 dicembre </inl>2001<sup><sup><a href="#fn-d6e403" id="fnbck-d6e403">11</a></sup></sup> <inl>concernente l’ordinanza sul personale federale</inl>.</p>
<p><sup>3</sup> Se circostanze particolari lo giustificano, invece delle spese effettive di cui ai capoversi 1 e 2 può essere rimborsato un adeguato importo forfettario.</p>
<p><sup>4</sup> Per le fotocopie possono essere fatturati 50 centesimi a pagina.</p>
<div class="footnotes">
<p id="fn-d6e368"><sup><a href="#fnbck-d6e368">10</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p>
<p id="fn-d6e403"><sup><a href="#fnbck-d6e403">11</a></sup> <a href="https://fedlex.data.admin.ch/eli/cc/2001/485" target="_blank">RS <b>172.220.111.31</b></a></p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e422" id="fnbck-d6e422">12</a></sup><a href="#art_12"> Avvocati d’ufficio</a>
</h6>
<div class="collapseable"> <p>Gli articoli 8–11 sono applicabili per analogia agli avvocati d’ufficio.</p>
<div class="footnotes"><p id="fn-d6e422"><sup><a href="#fnbck-d6e422">12</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Altri disborsi necessari di parte</a>
</h6>
<div class="collapseable"> <p>Gli altri disborsi necessari che danno diritto a rimborso sono:</p>
<dl>
<dt>a.<sup><a href="#fn-d6e450" id="fnbck-d6e450">13</a></sup> </dt>
<dd>i disborsi di parte conformemente all’articolo 11 capoversi 1–4, in quanto superino 100 franchi;</dd>
<dt>b. </dt>
<dd>la perdita di guadagno, in quanto superiore alla retribuzione di una giornata lavorativa e sempreché la parte abbia un tenore di vita finanziariamente modesto.</dd>
</dl>
<div class="footnotes"><p id="fn-d6e450"><sup><a href="#fnbck-d6e450">13</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Determinazione delle spese ripetibili</a>
</h6>
<div class="collapseable"> <p><sup>1</sup> Le parti che chiedono la rifusione di ripetibili e gli avvocati d’ufficio devono presentare al Tribunale, prima della pronuncia della decisione, una nota particolareggiata delle spese.</p>
<p><sup>2</sup> Il Tribunale fissa l’indennità dovuta alla parte e quella dovuta agli avvocati d’ufficio sulla base della nota particolareggiata delle spese. Se quest’ultima non è stata inoltrata, il Tribunale fissa l’indennità sulla base degli atti di causa.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Spese ripetibili nelle cause prive di oggetto</a>
</h6>
<div class="collapseable"> <p>Se una causa diviene priva d’oggetto, il Tribunale esamina se devono essere accordate alla parte delle spese ripetibili. L’articolo 5 si applica per analogia alla fissazione delle ripetibili.</p>
</div></article>
</div></section><section id="lvl_d4e11/lvl_d4e56"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d4e11/lvl_d4e56">Sezione 2: <br>Indennità per i testimoni e le persone informate sui fatti </a>
</h2>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Principio</a>
</h6>
<div class="collapseable"> <p>I testimoni hanno diritto a un’indennità e al rimborso delle spese necessarie e comprovate.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Indennità per i testimoni</a>
</h6>
<div class="collapseable"> <p><sup>1</sup> I testimoni ricevono un’indennità:</p>
<dl>
<dt>a. </dt>
<dd>tra 30 e 100 franchi se il tempo consacrato al processo, compreso quello necessario per la trasferta, non è superiore alla mezza giornata;</dd>
<dt>b. </dt>
<dd>tra 50 e 150 franchi al giorno se il tempo consacrato al processo è superiore alla mezza giornata.</dd>
</dl>
<p><sup>2</sup> L’indennità per la perdita di guadagno oscilla di regola fra i 25 ed i 150 franchi l’ora. Se circostanze particolari lo giustificano, l’indennità può corrispondere alla perdita di guadagno effettiva. Una perdita di guadagno straordinariamente elevata non sarà considerata.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Spese necessarie</a>
</h6>
<div class="collapseable"> <p><sup>1</sup> L’indennità per le spese necessarie è retta dall’articolo 11 capoversi 1–3.<sup><a href="#fn-d6e530" id="fnbck-d6e530">14</a></sup></p>
<p><sup>2</sup> Un testimone che, a causa di malattia, d’infermità, dell’età o di altri motivi, deve servirsi di un mezzo di trasporto particolare, ha diritto al rimborso delle spese sostenute a tal fine.</p>
<p><sup>3</sup> Se, a causa di circostanze particolari, un testimone necessita d’essere accompagnato, l’accompagnatore ha diritto all’indennità prevista per i testimoni.</p>
<div class="footnotes"><p id="fn-d6e530"><sup><a href="#fnbck-d6e530">14</a></sup> Nuovo testo giusta il n. I dell’O del TAF del 20 ago. 2010, in vigore dal 1° apr. 2010  (<a href="https://fedlex.data.admin.ch/eli/oc/2010/150" target="_blank">RU <b>2010</b> 945</a>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Indennità per le persone informate sui fatti</a>
</h6>
<div class="collapseable"> <p>Le persone informate sui fatti e le altre persone toccate da provvedimenti di natura probatoria hanno diritto all’indennità prevista per i testimoni.</p>
</div></article>
</div></section><section id="lvl_d4e11/lvl_d4e62"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d4e11/lvl_d4e62">Sezione 3: <br>Indennità per i periti, gli interpreti e i traduttori </a>
</h2>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Indennità per i periti</a>
</h6>
<div class="collapseable"> <p><sup>1</sup> I periti incaricati dal Tribunale ricevono un’indennità in funzione del tempo impiegato.</p>
<p><sup>2</sup> La tariffa dipende dalle conoscenze specialistiche necessarie e dalla difficoltà della prestazione richiesta; se il perito è un libero professionista, l’indennità corrisponde di regola alle tariffe in uso nel ramo oppure è stabilita secondo accordo.</p>
<p><sup>3</sup> L’indennità è fissata sulla base della nota particolareggiata delle spese presentata dal perito.</p>
<p><sup>4</sup> In caso d’assoggettamento all’imposta sul valore aggiunto, l’ammontare dell’imposta dovuta dal perito è aggiunta all’indennità.</p>
<p><sup>5</sup> Prima di affidare un mandato peritale, il Tribunale può esigere un preventivo di spesa.</p>
<p><sup>6</sup> Salvo diverso accordo, l’indennità per i disborsi e le spese è retta dall’articolo 11.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Indennità per gli interpreti e i traduttori</a>
</h6>
<div class="collapseable"> <p><sup>1</sup> Gli interpreti ricevono di regola un’indennità compresa tra 60 e 120 franchi l’ora. La tariffa dipende dalla formazione e dall’esperienza professionale.</p>
<p><sup>2</sup> I traduttori ricevono un’indennità corrispondente alle tariffe in uso nel ramo.</p>
<p><sup>3</sup> In caso d’assoggettamento all’imposta sul valore aggiunto, l’ammontare dell’imposta dovuta dall’interprete o dal traduttore è aggiunta all’indennità.</p>
<p><sup>4</sup> Salvo diverso accordo, l’indennità per i disborsi e le spese è retta dall’articolo 11.</p>
</div></article>
</div></section>
</div></section><section id="lvl_d4e65"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d4e65">Capitolo 3: Disposizioni finali </a>
</h1>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Diritto previgente: abrogazione</a>
</h6>
<div class="collapseable"> <p>Il regolamento del Tribunale amministrativo federale dell’11 dicembre 2006<sup><a href="#fn-d6e614" id="fnbck-d6e614">15</a></sup> sulle tasse e sulle spese ripetibili nelle cause dinanzi al Tribunale amministrativo federale è abrogato.</p>
<div class="footnotes"><p id="fn-d6e614"><sup><a href="#fnbck-d6e614">15</a></sup> [<a href="https://fedlex.data.admin.ch/eli/oc/2006/800" target="_blank">RU <b>2006</b> 5305</a>]</p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Entrata in vigore</a>
</h6>
<div class="collapseable"> <p>Il presente regolamento entra in vigore il 1° giugno 2008.</p>
<p></p>
</div></article>
</div></section></main>
</div></body>
</html>
