<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--221.213.111 --><p class="srnummer ">221.213.111 </p>
<h1 class="erlasstitel botschafttitel ">Ordinanza del DEFR<br>concernente il rilevamento del tasso ipotecario medio<br>determinante per le pigioni</h1>
<h2 class="erlasskurztitel ">(Ordinanza sul tasso ipotecario)</h2>
<p class="erlassdatum ">del 22 gennaio 2008 (Stato 1° gennaio 2013)</p>
</div>
<div id="preamble"><div>
<p class="man-template-autor ">Il Dipartimento federale dell'economia, della formazione e della ricerca (DEFR)<i><sup><a href="#fn-d7e22" id="fnbck-d7e22">1</a></sup></i>,<sup><b> </b></sup></p>
<p class="ingress ">visto l’articolo 12<i>a</i> capoverso 4 dell’ordinanza del 9 maggio 1990<sup><a href="#fn-d7e38" id="fnbck-d7e38">2</a></sup> concernente la locazione e l’affitto di locali d’abitazione o commerciali (OLAL),</p>
<p class="man-template-verb ">ordina:</p>
<div class="footnotes">
<p id="fn-d7e22"><sup><a href="#fnbck-d7e22">1</a></sup><sup></sup> La designazione dell’unità amministrativa è stata adattata in applicazione dell’art. 16  cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2013.</p>
<p id="fn-d7e38"><sup><a href="#fnbck-d7e38">2</a></sup><sup></sup> <a href="https://fedlex.data.admin.ch/eli/cc/1990/835_835_835" target="_blank">RS <b>221.213.11</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable">
<p class="absatz ">La presente ordinanza disciplina:</p>
<dl>
<dt>a. </dt>
<dd>la definizione tecnica del tasso ipotecario medio dei crediti ipotecari in Svizzera, determinante per il calcolo del tasso d’interesse di riferimento di cui all’articolo 12<i>a</i> OLAL;</dd>
<dt>b. </dt>
<dd>il rilevamento dei dati di base per il calcolo del tasso ipotecario medio.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Tasso ipotecario medio</a>
</h6>
<div class="collapseable">
<p class="absatz "><sup>1</sup> Il tasso ipotecario medio corrisponde alla media dei tassi ipotecari praticati sull’intero volume dei crediti ipotecari concessi in franchi svizzeri dalle banche in Svizzera.</p>
<p class="absatz "><sup>2</sup> Sono considerati crediti ipotecari i crediti che le banche, secondo le disposizioni sulla contabilità dell’ordinanza del 17 maggio 1972<sup><a href="#fn-d7e80" id="fnbck-d7e80">3</a></sup> sulle banche, devono indicare nel bilancio quali crediti ipotecari.</p>
<p class="absatz "><sup>3</sup> I crediti ipotecari sono reputati concessi sul mercato svizzero se il pegno immobiliare si trova in Svizzera.</p>
<p class="absatz "><sup>4</sup> È considerata banca in Svizzera ogni persona fisica o giuridica in possesso di un’autorizzazione ai sensi dell’articolo 3 della legge dell’8 novembre 1934<sup><a href="#fn-d7e95" id="fnbck-d7e95">4</a></sup> sulle banche.</p>
<div class="footnotes">
<p id="fn-d7e80"><sup><a href="#fnbck-d7e80">3</a></sup><sup></sup> <a href="https://fedlex.data.admin.ch/eli/cc/2014/273" target="_blank">RS <b>952.02</b></a></p>
<p id="fn-d7e95"><sup><a href="#fnbck-d7e95">4</a></sup><sup></sup> <a href="https://fedlex.data.admin.ch/eli/cc/51/117_121_129" target="_blank">RS <b>952.0</b></a></p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Rilevamento dei dati e obbligo di notificazione</a>
</h6>
<div class="collapseable">
<p class="absatz "><sup>1</sup> L’Ufficio federale delle abitazioni (UFAB) rileva ogni tre mesi i dati di base necessari per il calcolo del tasso ipotecario medio. Può delegare a terzi l’esecuzione tecnica del rilevamento dei dati e il calcolo del tasso ipotecario medio.</p>
<p class="absatz "><sup>2</sup> Sono tenute a notificare i dati tutte le banche i cui crediti ipotecari concessi in franchi svizzeri sul mercato interno superano l’importo globale di 300 milioni di franchi.</p>
<p class="absatz "><sup>3</sup> Le banche notificano per la fine di ogni trimestre (giorno di riferimento) l’importo globale, suddiviso in base al tasso ipotecario, dei crediti ipotecari posti a bilancio da parte della loro sede e delle loro filiali in Svizzera e all’estero.</p>
<p class="absatz "><sup>4</sup> Le banche notificano i dati in modo veritiero, tempestivo, gratuito e nella forma prescritta al più tardi entro un mese dal giorno di riferimento.</p>
<p class="absatz "><sup>5</sup> Su richiesta della banca sottoposta all’obbligo di notificazione o nel caso di dati non completi, l’UFAB emana una decisione sull’obbligo d’informazione e sulla sua estensione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Pubblicazione del tasso d’interesse di riferimento</a>
</h6>
<div class="collapseable"><p class="absatz ">Il tasso d’interesse di riferimento calcolato sulla base del tasso ipotecario medio è comunicato due mesi dopo il rispettivo giorno di riferimento.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Riservatezza dei dati rilevati</a>
</h6>
<div class="collapseable">
<p class="absatz "><sup>1</sup> Tutte le persone coinvolte nel rilevamento dei dati sottostanno all’obbligo di segretezza. Al fine di garantire la segretezza, i dati vengono raggruppati.</p>
<p class="absatz "><sup>2</sup> Le prescrizioni della legge federale del 19 giugno 1992<sup><a href="#fn-d7e145" id="fnbck-d7e145">5</a></sup> sulla protezione dei dati sono applicabili.</p>
<div class="footnotes"><p id="fn-d7e145"><sup><a href="#fnbck-d7e145">5</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni finali</a>
</h6>
<div class="collapseable">
<p class="absatz "><sup>1</sup> L’UFAB è incaricato dell’esecuzione della presente ordinanza.</p>
<p class="absatz "><sup>2</sup> I dati sono rilevati la prima volta per il 30 giugno 2008.</p>
<p class="absatz "><sup>3</sup> La presente ordinanza entra in vigore il 1° febbraio 2008.</p>
</div></article></main>
</div></body>
</html>
