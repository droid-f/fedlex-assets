<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--916.361 --><p class="srnummer ">916.361 </p>
<h1 class="erlasstitel botschafttitel ">Ordinanza<br>concernente la valorizzazione della lana<br>di pecora indigena</h1>
<p class="erlassdatum ">del 25 giugno 2008 (Stato 1° gennaio 2009)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 177 capoverso 1 della legge del 29 aprile 1998<sup><a href="#fn-d7e21" id="fnbck-d7e21">1</a></sup> sull’agricoltura,</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1998/3033_3033_3033" target="_blank">RS <b>910.1</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Progetti innovativi di valorizzazione della lana di pecora</a>
</h6>
<div class="collapseable">
<p class="absatz "><sup>1</sup> Nei limiti dei crediti stanziati, possono essere versati contributi per progetti innovativi che prevedono una valorizzazione ecologica ed economica della lana in Svizzera.</p>
<p class="absatz "><sup>2</sup> I contributi sono versati, su richiesta, all’istituzione responsabile durante al massimo 3 anni se le fasi di valorizzazione previste nel progetto sono armonizzate tra di loro.</p>
<p class="absatz "><sup>3</sup> Il contributo ammonta al massimo all’80 per cento dei costi computabili per la realizzazione di un progetto.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Contributi per la valorizzazione della lana di pecora indigena</a>
</h6>
<div class="collapseable">
<p class="absatz "><sup>1</sup> Nei limiti dei crediti stanziati, possono essere versati contributi pari al massimo a 600 000 franchi all’anno per la valorizzazione della lana prodotta in Svizzera. L’Ufficio federale dell’agricoltura (UFAG) determina l’importo in proporzione ai contributi di cui all’articolo 1.</p>
<p class="absatz "><sup>2</sup> I contributi sono versati soltanto a organizzazioni che:</p>
<dl>
<dt>a. </dt>
<dd>sono concepite quali organizzazioni di mutua assistenza e si compongono di allevatori di pecore e valorizzatori;</dd>
<dt>b. </dt>
<dd>hanno personalità giuridica propria e sede in Svizzera;</dd>
<dt>c. </dt>
<dd>effettuano in Svizzera almeno la cernita, il lavaggio e la consegna della lana raccolta per la trasformazione in prodotti finiti; la lana cernita può essere lavata all’estero da terzi incaricati.</dd>
</dl>
<p class="absatz "><sup>3</sup> Il contributo ammonta a 2 franchi per chilogrammo di lana cernita, lavata e consegnata per la trasformazione in prodotti finiti. Esso è ridotto in maniera corrispondente qualora l’importo massimo di cui al capoverso 1 non sia sufficiente.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Domande</a>
</h6>
<div class="collapseable">
<p class="absatz "><sup>1</sup> Le domande di contributo devono essere presentate all’UFAG mediante il modulo previsto a tale scopo.</p>
<p class="absatz "><sup>2</sup> Si applicano i termini seguenti:</p>
<dl>
<dt>a. </dt>
<dd>per le domande di contributo di cui all’articolo 1: entro il 31 ottobre dell’anno civile precedente;</dd>
<dt>b. </dt>
<dd>per le domande di contributo di cui all’articolo 2:<dl>
<dt>1. </dt>
<dd>per la tosatura primaverile: entro il 15 novembre dell’anno civile,</dd>
<dt>2. </dt>
<dd>per la tosatura autunnale: entro il 15 maggio dell’anno civile successivo.</dd>
</dl>
</dd>
</dl>
<p class="absatz "><sup>3</sup> Se vanno versati acconti per i contributi in virtù dell’articolo 2, con la domanda deve essere indicata la quantità di lana che sarà presumibilmente prodotta con la prossima tosatura.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esecuzione</a>
</h6>
<div class="collapseable">
<p class="absatz "><sup>1</sup> L’UFAG esegue la presente ordinanza.</p>
<p class="absatz "><sup>2</sup> Versa gli acconti per i contributi di cui:</p>
<dl>
<dt>a. </dt>
<dd>all’articolo 1;</dd>
<dt>b. </dt>
<dd>all’articolo 2 per la quantità di lana che sarà presumibilmente prodotta.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del 26 novembre 2003<sup><a href="#fn-d7e129" id="fnbck-d7e129">2</a></sup> sulla valorizzazione della lana di pecora indigena è abrogata.</p>
<div class="footnotes"><p id="fn-d7e129"><sup><a href="#fnbck-d7e129">2</a></sup><sup></sup> [<a href="https://fedlex.data.admin.ch/eli/oc/2003/733" target="_blank">RU <b>2003</b> 4943</a>]</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni transitorie</a>
</h6>
<div class="collapseable">
<p class="absatz "><sup>1</sup> La tosatura autunnale 2008 è conteggiata secondo il diritto previgente. Le domande devono essere presentate all’UFAG entro il 15 maggio 2009.</p>
<p class="absatz "><sup>2</sup> Le domande di contributo di cui all’articolo 1 per l’anno civile 2009 devono essere presentate all’UFAG entro il 31 gennaio 2009.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2009.</p></div></article></main>
</div></body>
</html>
