<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--732.222 --><p class="srnummer ">732.222 </p>
<h1 class="erlasstitel botschafttitel ">Ordinanza sugli emolumenti <br>dell’Ispettorato federale della sicurezza nucleare </h1>
<h2 class="erlasskurztitel ">(Ordinanza sugli emolumenti IFSN)</h2>
<p class="erlassdatum ">del 9 settembre 2008 (Stato 1° gennaio 2009)</p>
<p class="erlasssubtitel ">approvata dal Consiglio federale il 12 novembre 2008 </p>
</div>
<div id="preamble"><div>
<p class="man-template-autor ">Il Consiglio dell’Ispettorato federale della sicurezza nucleare (Consiglio dell’IFSN),</p>
<p class="ingress ">visto l’articolo 6 capoverso 6 lettera e della legge federale del 22 giugno 2007<sup><a href="#fn-d7e23" id="fnbck-d7e23">1</a></sup> sull’Ispettorato federale della sicurezza nucleare,</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2007/775" target="_blank">RS <b>732.2</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Oggetto</a>
</h6>
<div class="collapseable">
<p class="absatz "><sup>1</sup> La presente ordinanza disciplina gli emolumenti per le decisioni, le prestazioni e le attività di vigilanza, nonché la tassa di vigilanza dell’Ispettorato federale della sicurezza nucleare (IFSN).</p>
<p class="absatz "><sup>2</sup> Per quanto la presente ordinanza non disponga altrimenti, si applicano le disposizioni dell’ordinanza generale dell’8 settembre 2004<sup><a href="#fn-d7e49" id="fnbck-d7e49">2</a></sup> sugli emolumenti.</p>
<div class="footnotes"><p id="fn-d7e49"><sup><a href="#fnbck-d7e49">2</a></sup><sup></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Emolumenti</a>
</h6>
<div class="collapseable">
<p class="absatz "><sup>1</sup> L’IFSN riscuote emolumenti:</p>
<dl>
<dt>a. </dt>
<dd>per le decisioni emanate e le prestazioni fornite nel quadro delle sue competenze esecutive nell’ambito della legislazione sull’energia nucleare, della legislazione sulla radioprotezione, della legislazione sulla protezione della popolazione e la protezione civile, nonché delle prescrizioni concernenti il trasporto di merci pericolose, in particolare per:<dl>
<dt>1. </dt>
<dd>i nullaosta,</dd>
<dt>2. </dt>
<dd>le perizie di progetti e i pareri tecnici,</dd>
<dt>3. </dt>
<dd>l’attuazione, il controllo e la sorveglianza di lavori legati alla procedura di selezione dei depositi in strati geologici profondi e al programma di gestione delle scorie nucleari,</dd>
<dt>4. </dt>
<dd>l’esercizio di un’organizzazione interna per i casi di emergenza e di un servizio di picchetto,</dd>
<dt>5. </dt>
<dd>le attestazioni legate alle prescrizioni sul trasporto di sostanze radioattive,</dd>
<dt>6. </dt>
<dd>il riconoscimento di certificati per i modelli di colli;</dd>
</dl>
</dd>
<dt>b. </dt>
<dd>per la vigilanza sugli impianti nucleari.</dd>
</dl>
<p class="absatz "><sup>2</sup> La vigilanza sugli impianti nucleari comprende in particolare le seguenti attività:</p>
<dl>
<dt>a. </dt>
<dd>le ispezioni degli impianti nucleari;</dd>
<dt>b. </dt>
<dd>il seguito della messa fuori servizio per revisione;</dd>
<dt>c. </dt>
<dd>la realizzazione delle misurazioni di radiazioni;</dd>
<dt>d. </dt>
<dd>il controllo a distanza dello stato degli impianti e dei dintorni;</dd>
<dt>e. </dt>
<dd>il controllo dei rapporti; </dd>
<dt>f. </dt>
<dd>il coordinamento dello scambio di informazioni tra i gestori di impianti nucleari e l’autorità di vigilanza;</dd>
<dt>g. </dt>
<dd>i pareri relativi alle comunicazioni conformemente alla legge del 21 marzo 2003<sup><a href="#fn-d7e119" id="fnbck-d7e119">3</a></sup> sull’energia nucleare<sup> </sup> e all’applicazione delle misure;</dd>
<dt>h. </dt>
<dd>la realizzazione dei calcoli di previsione;</dd>
<dt>i. </dt>
<dd>la trattazione di eventi e accertamenti;</dd>
<dt>j. </dt>
<dd>l’attribuzione di licenze al personale degli impianti nucleari.</dd>
</dl>
<div class="footnotes"><p id="fn-d7e119"><sup><a href="#fnbck-d7e119">3</a></sup><sup></sup> <a href="https://fedlex.data.admin.ch/eli/cc/2004/723" target="_blank">RS <b>732.1</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Tassa di vigilanza</a>
</h6>
<div class="collapseable">
<p class="absatz "><sup>1</sup> I costi non attribuibili direttamente a un impianto nucleare e non coperti dagli emolumenti sono coperti da una tassa di vigilanza.</p>
<p class="absatz "><sup>2</sup> Questi costi comprendono, in particolare, i costi per:</p>
<dl>
<dt>a. </dt>
<dd>la partecipazione alle commissioni e alle organizzazioni internazionali;</dd>
<dt>b. </dt>
<dd>lo studio dell’evoluzione della scienza e della tecnica nonché la formazione e il perfezionamento relativi;</dd>
<dt>c. </dt>
<dd>l’attuazione e lo sviluppo dell’attività di vigilanza;</dd>
<dt>d. </dt>
<dd>i progetti di ricerca legati alla vigilanza sugli impianti nucleari.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Determinazione degli emolumenti</a>
</h6>
<div class="collapseable"><p class="absatz ">Gli emolumenti sono calcolati secondo il tempo impiegato e applicando un’aliquota media per ora di lavoro pari al massimo a 180 franchi (tariffa media oraria).</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Supplementi</a>
</h6>
<div class="collapseable">
<p class="absatz "><sup>1</sup> Un supplemento pari al massimo al 100 per cento dell’emolumento ordinario può essere riscosso per:</p>
<dl>
<dt>a. </dt>
<dd>le decisioni o le prestazioni che, su richiesta degli assoggettati agli emolumenti, devono essere emanate o fornite urgentemente;</dd>
<dt>b. </dt>
<dd>le ore di lavoro effettuate la domenica, nei giorni festivi o di notte.</dd>
</dl>
<p class="absatz "><sup>2</sup> I supplementi devono essere motivati e indicati separatamente.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esborsi</a>
</h6>
<div class="collapseable">
<p class="absatz "><sup>1</sup> Gli esborsi sono parte costitutiva dell’emolumento e vengono calcolati separatamente.</p>
<p class="absatz "><sup>2</sup> I seguenti costi sono considerati esborsi:</p>
<dl>
<dt>a. </dt>
<dd>i costi per la consultazione di terzi;</dd>
<dt>b. </dt>
<dd>i costi di trasmissione e di comunicazione;</dd>
<dt>c. </dt>
<dd>i costi di viaggio e di trasporto;</dd>
<dt>d. </dt>
<dd>i costi d’esercizio.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Riscossione degli emolumenti e delle tasse di vigilanza</a>
</h6>
<div class="collapseable">
<p class="absatz "><sup>1</sup> L’IFSN può riscuotere gli emolumenti e le tasse di vigilanza a cadenza trimestrale.</p>
<p class="absatz "><sup>2</sup> Il conteggio definitivo viene effettuato con la quarta fattura parziale.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2009.</p>
<p class="abstand1seite "></p>
</div></article></main>
</div></body>
</html>
