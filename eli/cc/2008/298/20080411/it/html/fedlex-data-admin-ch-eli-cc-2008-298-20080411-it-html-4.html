<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.619.164 --><p class="srnummer ">0.741.619.164 </p>
<p class="ref "> RU <b>2008</b> 2089</p>
<p class="absatz09pt "><i>Traduzione</i><sup><a href="#fn-d7e13" id="fnbck-d7e13">1</a></sup></p>
<h1 class="erlasstitel botschafttitel ">Accordo<br>tra il Consiglio federale svizzero e il Governo della <br>Repubblica dell’Azerbaigian relativo ai trasporti internazionali su strada di persone e di merci</h1>
<p class="erlasssubtitel ">Concluso l’8 ottobre 2007<br>Entrato in vigore mediante scambio di note l’11 aprile 2008</p>
<p class="erlassdatum "> (Stato 11  aprile 2008)</p>
<div class="footnotes"><p id="fn-d7e13"><sup><a href="#fnbck-d7e13">1</a></sup><sup></sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica dell’Azerbaigian,</p>
<p class="absatz09pt ">in seguito le «Parti contraenti»,</p>
<p class="absatz ">animati dal desiderio di facilitare i trasporti su strada di persone e merci tra i due Paesi e in transito attraverso il loro territorio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"><p class="absatz ">Le disposizioni del presente Accordo si applicano ai trasporti di persone e di merci in provenienza da o a destinazione del territorio di una Parte contraente o in transito attraverso uno di questi territori ed effettuati con veicoli immatricolati nel territorio del Paese dell’altra Parte contraente.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz ">Nel presente Accordo:</p>
<p class="absatz "><sup>1</sup> il termine «trasportatore» designa una persona fisica o giuridica iscritta nel registro degli operatori autorizzati ad effettuare, sul territorio di una delle Parti contraenti, trasporti stradali di persone o di merci conformemente alle prescrizioni in vigore nel proprio Paese;</p>
<p class="absatz "><sup>2</sup> il termine «veicolo» designa un veicolo stradale a propulsione meccanica, con gli eventuali rimorchi o semirimorchi, adibito e immatricolato per il trasporto di:</p>
<dl>
<dt>a) </dt>
<dd>oltre nove persone sedute, conducente compreso,</dd>
<dt>b) </dt>
<dd>merci.</dd>
</dl>
<p class="absatz "><sup>3</sup> il termine «autorizzazione» designa ogni licenza, autorizzazione o concessione richiesta in base alle prescrizioni nazionali delle Parti contraenti e che autorizza il veicolo ad entrare o ad uscire dal territorio di quest’ultimo o a transitarvi.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Trasporti di persone</a>
</h6>
<div class="collapseable">
<p class="absatz "><sup>1</sup> I trasporti occasionali di persone che adempiono le seguenti condizioni sono esenti dall’obbligo di autorizzazione:</p>
<dl>
<dt>a) </dt>
<dd>il trasporto delle stesse persone con lo stesso veicolo durante tutto il viaggio, i cui punti di partenza e di arrivo sono situati nel Paese d’immatricolazione del veicolo, a condizione che nessuna persona sia fatta salire o scendere lungo il percorso o alle fermate situate al di fuori di detto Paese (circuito a porte chiuse); o</dd>
<dt>b) </dt>
<dd>il trasporto di gruppi di persone da un luogo situato nel Paese d’immatricolazione del veicolo a un luogo situato nel territorio dell’altra Parte contraente, a condizione che il veicolo rientri vuoto nel Paese d’immatricolazione; o</dd>
<dt>c) </dt>
<dd>il trasporto di gruppi di persone da un luogo situato nel territorio dell’altra Parte contraente a un luogo situato nel Paese d’immatricolazione del veicolo, a condizione che il servizio sia preceduto da una corsa a vuoto e che i viaggiatori:<dl>
<dt>– </dt>
<dd>siano raggruppati con contratti di trasporto conclusi prima del loro arrivo nel Paese in cui sono fatti salire, o</dd>
<dt>– </dt>
<dd>siano stati precedentemente condotti dallo stesso trasportatore, alle condizioni indicate nella lettera b), nel Paese dell’altra Parte contraente e che ora siano trasportati in un altro Paese, o</dd>
<dt>– </dt>
<dd>siano stati invitati a recarsi nel territorio dell’altra Parte contraente, quando le spese di trasporto sono a carico dell’invitante. I viaggiatori devono formare un gruppo omogeneo che non è stato costituito unicamente in vista del viaggio;</dd>
</dl>
</dd>
<dt>d) </dt>
<dd>i viaggi in transito sul territorio dell’altra Parte contraente.</dd>
</dl>
<p class="absatz "><sup>2</sup> I trasporti menzionati nel capoverso 1 necessitano di un foglio di viaggio.</p>
<p class="absatz "><sup>3</sup> I trasporti diversi da quelli nominati nel capoverso 1 sono soggetti ad autorizzazione a norma del diritto nazionale delle Parti contraenti. Le autorizzazioni sono concesse garantendo la reciprocità.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Trasporti di merci</a>
</h6>
<div class="collapseable">
<p class="absatz "><sup>1</sup> Ogni trasportatore di una Parte contraente munito di un’autorizzazione ha il diritto di importare temporaneamente un veicolo vuoto o carico nel territorio dell’altra Parte contraente per trasportare merci:</p>
<dl>
<dt>a) </dt>
<dd>tra un luogo situato nel territorio di una Parte contraente e un qualsiasi luogo situato nel territorio dell’altra Parte contraente; o</dd>
<dt>b) </dt>
<dd>dal territorio dell’altra Parte contraente verso un Paese terzo o da un Paese terzo verso il territorio dell’altra Parte contraente; o</dd>
<dt>c) </dt>
<dd>in transito sul territorio dell’altra Parte contraente.</dd>
</dl>
<p class="absatz "><sup>2</sup> Le eccezioni all’obbligo di autorizzazione sono elencate nel Protocollo<sup><a href="#fn-d7e137" id="fnbck-d7e137">2</a></sup> menzionato all’articolo 9.</p>
<p class="absatz "><sup>3</sup> Per motivi concernenti la sicurezza del Paese di una delle due Parti contraenti il traffico di transito può essere vietato.</p>
<div class="footnotes"><p id="fn-d7e137"><sup><a href="#fnbck-d7e137">2</a></sup><sup></sup> Non pubblicato nella RU.</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Applicazione del diritto nazionale</a>
</h6>
<div class="collapseable"><p class="absatz ">Per tutte le questioni non disciplinate dal presente Accordo, i trasportatori e i conducenti di veicoli di una Parte contraente che si trovano nel territorio dell’altra Parte contraente sono tenuti a rispettarne le leggi e i regolamenti, che saranno applicati in modo non discriminante.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Divieto di trasporti interni</a>
</h6>
<div class="collapseable"><p class="absatz ">Il cabotaggio di persone e merci non è autorizzato. La Commissione mista, menzionata nell’articolo 10, può convenire facilitazioni in merito.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Infrazioni</a>
</h6>
<div class="collapseable">
<p class="absatz "><sup>1</sup> Le autorità competenti delle Parti contraenti provvedono affinché i trasportatori rispettino le disposizioni del presente Accordo.</p>
<p class="absatz "><sup>2</sup> I trasportatori e i conducenti di veicoli che, sul territorio dell’altra Parte contraente, hanno commesso infrazioni alle disposizioni del presente Accordo o delle leggi e dei regolamenti concernenti i trasporti stradali o la circolazione stradale in vigore in detto Paese possono, su domanda delle autorità competenti di questo Paese, essere oggetto delle misure seguenti, ordinate dalle autorità del Paese d’immatricolazione del veicolo:</p>
<dl>
<dt>a) </dt>
<dd>avvertimento;</dd>
<dt>b) </dt>
<dd>revoca temporanea, parziale o totale, del diritto di effettuare trasporti sul territorio della Parte contraente in cui è stata commessa l’infrazione.</dd>
</dl>
<p class="absatz "><sup>3</sup> L’autorità che adotta una simile misura ne informa l’autorità competente dell’altra Parte contraente.</p>
<p class="absatz "><sup>4</sup> Sono fatte salve le sanzioni applicabili in virtù del diritto nazionale della Parte contraente sul cui territorio tali infrazioni sono state commesse.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Autorità competenti</a>
</h6>
<div class="collapseable"><p class="absatz ">Le Parti contraenti si notificano reciprocamente le autorità autorizzate a eseguire il presente Accordo. Queste autorità comunicano direttamente tra loro.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Disposizioni d’esecuzione</a>
</h6>
<div class="collapseable"><p class="absatz ">Le autorità competenti delle Parti contraenti possono concordare le disposizioni d’esecuzione in un Protocollo stilato contemporaneamente all’Accordo e che è parte integrante di quest’ultimo.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Commissione mista</a>
</h6>
<div class="collapseable">
<p class="absatz "><sup>1</sup> Le Parti contraenti istituiscono una Commissione mista per l’esecuzione del presente Accordo.</p>
<p class="absatz "><sup>2</sup> La Commissione mista è competente per la modifica o il completamento del Protocollo menzionato nell’articolo 9.</p>
<p class="absatz "><sup>3</sup> Le autorità competenti di una Parte contraente possono domandare la convocazione della Commissione mista, che si riunisce alternativamente sul territorio di ciascuna Parte contraente.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Applicazione al Principato del Liechtenstein</a>
</h6>
<div class="collapseable">
<p class="absatz ">Conformemente al desiderio formale del Principato del Liechtenstein, il presente Accordo si estende parimenti al Principato, fintanto che esso resterà legato alla Svizzera da un trattato di unione doganale<sup><a href="#fn-d7e226" id="fnbck-d7e226">3</a></sup>.</p>
<div class="footnotes"><p id="fn-d7e226"><sup><a href="#fnbck-d7e226">3</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore e durata di validità</a>
</h6>
<div class="collapseable">
<p class="absatz "><sup>1</sup> Il presente Accordo entra in vigore 30 giorni dopo il ricevimento dell’ultima nota sulla sua approvazione, spedita per via diplomatica, conformemente alle condizioni previste dalle prescrizioni nazionali dei due Paesi.</p>
<p class="absatz "><sup>2</sup> L’Accordo è valido per una durata indeterminata; può essere denunciato per scritto da ogni Parte contraente per la fine di un anno civile, con preavviso di sei mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che</i>, i plenipotenziari debitamente autorizzati dai loro Governi, hanno firmato il presente Accordo.</p>
<p class="absatz ">Fatto a Baku, l’8 ottobre 2007, in due originali in lingua tedesca e azerbaigiana, i due testi facenti parimenti fede.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il <br>Consiglio federale svizzero:</p>
<p class="unterschriftenfi ">Moritz Leuenberger</p>
</td>
<td>
<p class="unterschriftenfi1 ">Per il<br>Governo della Repubblica dell’Azerbaigian: </p>
<p class="unterschriftenfi ">Ziya Mammadov</p>
</td>
</tr></table></div>
<?del-struct abstand4pt>
</div></section></main>
</div></body>
</html>
