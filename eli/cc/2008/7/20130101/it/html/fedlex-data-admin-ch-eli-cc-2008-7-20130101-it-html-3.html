<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.420.118 --><p class="srnummer ">0.420.118 </p>
<p class="ref "> RU <b>2008</b> 15</p>
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo della Repubblica del Sudafrica<br>sulla cooperazione scientifica e tecnologica</h1>
<p class="erlasssubtitel ">Concluso il 7 dicembre 2007</p>
<p class="erlasssubtitel ">Entrato in vigore il 7 dicembre 2007</p>
<p class="erlassdatum "> (Stato 1° gennaio 2013)</p>
</div>
<div id="preamble"><div></div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1"><i>Ingresso</i></a>
</h1>
<div class="collapseable">
<p class="man-template-autor ">Il Consiglio federale svizzero<br>e<br>il Governo della Repubblica del Sudafrica</p>
<p class="absatz09pt ">(di seguito denominati «Parti contraenti» e al singolare «Parte contraente»),</p>
<p class="absatz ">desiderosi di sviluppare la cooperazione scientifica e tecnologica fra i due Paesi,</p>
<p class="absatz ">considerando che le relazioni scientifiche e tecnologiche devono essere sviluppate nel mutuo interesse dei due Paesi,</p>
<p class="absatz ">considerando che il potenziamento della cooperazione scientifica e tecnologica favorirà l’ulteriore sviluppo delle relazioni amichevoli esistenti fra i due Paesi,</p>
<p class="man-template-verb ">hanno convenuto quanto segue:</p>
</div></section><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"><p class="absatz ">Le Parti contraenti sviluppano la cooperazione scientifica e tecnologica fra i due Paesi sulla base del principio di uguaglianza e nel mutuo interesse.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Forme di cooperazione</a>
</h6>
<div class="collapseable">
<p class="absatz ">La cooperazione scientifica e tecnologica fra le Parti contraenti può assumere le forme seguenti:</p>
<dl>
<dt>a) </dt>
<dd>visite e scambi di scienziati, ricercatori, specialisti e universitari;</dd>
<dt>b) </dt>
<dd>scambio d’informazioni e documentazioni scientifiche e tecniche;</dd>
<dt>c) </dt>
<dd>organizzazione di seminari e corsi bilaterali su questioni scientifiche e tecniche in settori d’interesse comune;</dd>
<dt>d) </dt>
<dd>individuazione congiunta di problematiche scientifiche e tecnologiche, elaborazione di programmi di ricerca comuni e applicazione dei risultati nei settori convenuti dalle Parti contraenti, compreso lo scambio di esperienze e competenze acquisite;</dd>
<dt>e) </dt>
<dd>altre forme di cooperazione definite di comune intesa.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Autorità competenti</a>
</h6>
<div class="collapseable">
<p class="absatz ">Il Consiglio federale svizzero e il Governo della Repubblica del Sudafrica designano rispettivamente la Segreteria di Stato per l’educazione e la ricerca<sup><a href="#fn-d7e89" id="fnbck-d7e89">1</a></sup>, presso il Dipartimento federale dell’interno, e il Departement of Science and Tecnology quali autorità competenti per agevolare l’attuazione del presente Accordo.</p>
<div class="footnotes"><p id="fn-d7e89"><sup><a href="#fnbck-d7e89">1</a></sup><sup></sup> Ora: Segreteria di Stato per la formazione, la ricerca e l’innovazione  (vedi <a href="https://fedlex.data.admin.ch/eli/oc/2012/418" target="_blank">RU <b>2012</b> 3631</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Comitato misto</a>
</h6>
<div class="collapseable">
<p class="absatz ">1.  Le Parti contraenti istituiscono un Comitato misto, composto di rappresentanti di  ciascuna Parte contraente, incaricato di controllare e valutare l’attuazione del presente Accordo.</p>
<p class="absatz ">2.  Il Comitato misto si riunisce alternativamente in Svizzera e in Sudafrica almeno una volta ogni due anni, salvo se le Parti contraenti convengono diversamente e stabiliscano un’altra data di comune intesa.</p>
<p class="absatz ">3.  Durante la sua prima riunione, il Comitato misto elabora le proprie direttive per l’attuazione del presente Accordo.</p>
<p class="absatz ">4.  Il Comitato misto è incaricato di:</p>
<dl>
<dt>a) </dt>
<dd>convenire i settori di cooperazione;</dd>
<dt>b) </dt>
<dd>creare condizioni favorevoli all’attuazione del presente Accordo;</dd>
<dt>c) </dt>
<dd>agevolare e sostenere la realizzazione di programmi e progetti comuni affinché siano raggiunti gli obiettivi del presente Accordo;</dd>
<dt>d) </dt>
<dd>provvedere allo scambio di esperienze in materia di cooperazione bilaterale scientifica e tecnologica e valutare proposte per lo sviluppo futuro della cooperazione fra le Parti contraenti;</dd>
<dt>e) </dt>
<dd>negoziare e convenire programmi, nonché valutare lo stato di avanzamento dell’attuazione del presente Accordo;</dd>
<dt>f) </dt>
<dd>elaborare resoconti sulla cooperazione in ambito scientifico, tecnologico ed educativo ai sensi del presente Accordo.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Accordi di attuazione</a>
</h6>
<div class="collapseable">
<p class="absatz ">1.  Le Parti contraenti promuovono la cooperazione fra le organizzazioni e istituzioni dei due Paesi attive nel settore scientifico e tecnologico, se necessario mediante appositi accordi conclusi nell’ambito del presente Accordo.</p>
<p class="absatz ">2.  Gli accordi che costituiscono la base necessaria per sviluppare la cooperazione fra le organizzazioni e istituzioni di cui al primo paragrafo sono conclusi conformemente alle leggi in vigore nei due Paesi.</p>
<p class="absatz ">3.  Le Parti incoraggiano le organizzazioni e istituzioni interessate a includere in detti accordi, se del caso, disposizioni su:</p>
<dl>
<dt>a) </dt>
<dd>le compensazioni previste per l’utilizzazione di brevetti;</dd>
<dt>b) </dt>
<dd>lo scambio di brevetti, l’utilizzazione congiunta di brevetti basati su progetti comuni di ricerca e sviluppo, le condizioni poste alla loro commercializzazione da una o da entrambe le Parti contraenti nel proprio Paese o in un Paese terzo;</dd>
<dt>c) </dt>
<dd>le condizioni per la messa in produzione e la commercializzazione dei prodotti;</dd>
<dt>d) </dt>
<dd>le modalità e condizioni finanziarie;</dd>
<dt>e) </dt>
<dd>le condizioni relative alle informazioni acquisite dalle organizzazioni e istituzioni interessate.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Proprietà intellettuale</a>
</h6>
<div class="collapseable">
<p class="absatz ">1.  Gli accordi di cui al primo paragrafo dell’articolo 5 garantiscono la protezione e ripartizione dei diritti di proprietà intellettuale o di altri diritti di proprietà connessi ad attività di cooperazione giusta il presente Accordo. Le Parti contraenti s’impegnano a consultarsi reciprocamente se necessario.</p>
<p class="absatz ">2.  Le modalità e condizioni di ripartizione dei diritti intellettuali sono definite in accordi separati, accettabili per entrambe le Parti contraenti.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Equipaggiamenti e apparecchiature</a>
</h6>
<div class="collapseable">
<p class="absatz ">1.  Le modalità di messa a disposizione e fornitura degli equipaggiamenti e delle apparecchiature necessari per le attività di ricerca comune giusta il presente Accordo sono fissate per scritto caso per caso, d’intesa fra le Parti contraenti o le organizzazioni e istituzioni incaricate di attuare la cooperazione.</p>
<p class="absatz ">2.  Se del caso, la fornitura di equipaggiamenti e apparecchiature da un Paese all’altro nell’ambito dell’attuazione del presente Accordo è soggetta ad accordi commerciali o ad altre convenzioni concluse fra le Parti.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Scambio d’informazioni</a>
</h6>
<div class="collapseable"><p class="absatz ">Le Parti contraenti promuovono la cooperazione fra biblioteche scientifiche, centri d’informazione tecnica e scientifica e istituzioni scientifiche per lo scambio di libri, periodici e bibliografie, compreso lo scambio d’informazioni e documentazioni in testo integrale per mezzo di reti d’informazione e comunicazione elettroniche.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Parti terze</a>
</h6>
<div class="collapseable">
<p class="absatz ">1.  Le informazioni ottenute da una delle Parti contraenti o dal suo personale nell’ambito delle attività di cooperazione previste dal presente Accordo non possono essere divulgate a terzi senza il previo consenso dell’altra Parte.</p>
<p class="absatz ">2.  Ciascuna Parte contraente informa chiaramente l’altra Parte per scritto se non desidera che parte o la totalità delle informazioni ottenute da essa o dal suo personale siano divulgate.</p>
<p class="absatz ">3.  Fatto salvo il consenso dell’altra Parte, ciascuna Parte contraente ha il diritto di invitare scienziati, ricercatori, specialisti tecnici, universitari e istituzioni di diversi Paesi o di organizzazioni internazionali a partecipare in qualità di parti terze ai progetti e programmi realizzati nell’ambito del presente Accordo. In assenza di un accordo scritto fra le Parti contraenti, le parti terze si assumono i costi della loro partecipazione.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Finanziamento</a>
</h6>
<div class="collapseable">
<p class="absatz ">1.  Le spese di viaggio connesse agli spostamenti di scienziati e specialisti fra i due Paesi sono assunte dalla Parte contraente che li ha delegati, mentre le altre spese sono sostenute dalla Parte che li accoglie, secondo modalità convenute per scritto fra le Parti.</p>
<p class="absatz ">2.  I costi connessi alle attività di cooperazione fra le organizzazioni e istituzioni di ciascuna Parte contraente conformemente all’articolo 5 sono assunti secondo modalità convenute fra dette organizzazioni e istituzioni.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Sostegno e assistenza</a>
</h6>
<div class="collapseable"><p class="absatz ">Nel rispetto della legislazione nazionale in vigore, ciascuna Parte contraente accorda ai rappresentanti ufficiali dell’altra Parte che soggiornano sul proprio territorio l’assistenza e le facilitazioni necessarie per adempiere alla loro missione conformemente alle disposizioni del presente Accordo.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Assicurazione medica</a>
</h6>
<div class="collapseable"><p class="absatz ">I rappresentanti ufficiali di una delle Parti contraenti in visita nell’altro Paese stipulano un’assicurazione medica per la durata del loro soggiorno.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore e denuncia</a>
</h6>
<div class="collapseable">
<p class="absatz ">1.  Il presente Accordo entra in vigore alla data della firma.</p>
<p class="absatz ">2.  Resta in vigore per un periodo iniziale di cinque anni ed è tacitamente prolungato per un altro quinquennio, a meno che una delle Parti contraenti non notifichi la denuncia dell’Accordo per scritto all’altra Parte, con preavviso di almeno 12 mesi.</p>
<p class="absatz ">3.  Le Parti contraenti si riservano il diritto di riesaminare il presente Accordo tre anni dopo la sua entrata in vigore.</p>
<p class="absatz ">4.  La denuncia del presente Accordo non influisce sulle attività condotte nell’ambito delle cooperazioni previste dal medesimo Accordo e non ancora terminate al momento della denuncia.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Emendamenti</a>
</h6>
<div class="collapseable"><p class="absatz ">Il presente Accordo può essere emendato di comune intesa attraverso lo scambio di note diplomatiche fra le Parti contraenti.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Composizione delle controversie</a>
</h6>
<div class="collapseable"><p class="absatz ">Le controversie risultanti dall’applicazione o dall’interpretazione del presente Accordo sono composte in via amichevole mediante consultazioni o negoziati bilaterali fra le Parti contraenti.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che</i>, i sottoscritti, debitamente autorizzati dai rispettivi Governi, hanno firmato il presente Accordo in due esemplari, nelle lingue originali francese, tedesco e inglese, le tre versioni facenti parimenti fede. In caso di divergenze d’interpretazione fa fede il testo inglese.</p>
<p class="absatz ">Fatto a Basilea, il 7 dicembre 2007.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il <br>Consiglio federale svizzero:</p>
<p class="unterschriftenfi ">Charles Kleiber</p>
</td>
<td>
<p class="unterschriftenfi1 ">Per il <br>Governo della Repubblica del Sudafrica:</p>
<p class="unterschriftenfi ">Mosibudi Mangena</p>
</td>
</tr></table></div>
<p class="abstand1seite "></p>
</div></section></main>
</div></body>
</html>
