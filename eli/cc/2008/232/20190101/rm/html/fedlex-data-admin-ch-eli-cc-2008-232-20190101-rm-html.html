<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2008-232-20190101-rm-docx</title>
</head>
<body><div id="lawcontent">
<div id="preface">
<!--312.5 --><p class="srnummer">312.5 </p>
<?del-struct abstand4pt><?del-struct abstand4pt><?del-struct abstand4pt><?del-struct abstand4pt><p>Rumantsch è ina lingua naziunala, ma ina lingua parzialmain uffiziala da la Confe­deraziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina vali­ditad legala.</p>
<?del-struct abstand4pt><?del-struct abstand4pt><?del-struct abstand4pt><h1 class="erlasstitel">Lescha federala<i><br></i>davart l’agid a victimas da delicts</h1>
<h2 class="erlasskurztitel">(Lescha davart l’agid a victimas, LAVi)</h2>
<?del-struct abstand18pt><p>dals 23 da mars 2007 (versiun dal 1. da schaner 2019)</p>
</div>
<div id="preamble">
<p>L’Assamblea federala da la Confederaziun svizra,</p>
<p>sa basond sin ils artitgels 123 e 124 da la Constituziun federala<sup><a href="#fn-d10068e34">1</a></sup>, <br>suenter avair gì invista da la missiva dal Cussegl federal dals 9 da november 2005<sup><a href="#fn-d10068e44">2</a></sup>,</p>
<p>concluda:</p>
<div class="footnotes">
<p id="fn-d10068e34"><sup>1</sup> <a href="https://fedlex.data.admin.ch/eli/cc/1999/404/20200101">SR <b>101</b></a></p>
<p id="fn-d10068e44"><sup>2</sup> <a href="https://fedlex.data.admin.ch/eli/fga/2005/1167">BBl <b>2005</b> 7165</a></p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">1. chapitel Disposiziuns generalas </a>
</h1>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Princips </a>
</h6>
<div class="collapseable"> <p><sup>1</sup> Mintga persuna ch’è vegnida donnegiada directamain en sia integritad corporala, psichica u sexuala tras in delict (victima), ha il dretg da survegnir sustegn tenor questa lescha (agid a victimas).</p>
<p><sup>2</sup> Il dretg da l’agid a victimas han er il conjugal da la victima, ses uffants e ses geniturs sco er autras persunas che han lioms sumegliants cun ella (confamigliars).</p>
<p><sup>3</sup> Il dretg exista independentamain dal fatg ch’il delinquent:</p>
<dl>
<dt>a.</dt>
<dd>saja vegnì eruì;</dd>
<dt>b.</dt>
<dd>saja sa cumportà en moda culpaivla;</dd>
<dt>c.</dt>
<dd>haja agì intenziunadamain u per negligientscha.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Furmas da l’agid a victimas </a>
</h6>
<div class="collapseable"> <p>L’agid a victimas cumpiglia:</p>
<dl>
<dt>a.</dt>
<dd>la cussegliaziun e l’agid immediat;</dd>
<dt>b.</dt>
<dd>l’agid a pli lunga vista furnì dals posts da cussegliaziun;</dd>
<dt>c.</dt>
<dd>las contribuziuns als custs per l’agid a pli lunga vista furnì da terzs;</dd>
<dt>d.</dt>
<dd>l’indemnisaziun;</dd>
<dt>e.</dt>
<dd>la prestaziun da satisfacziun morala;</dd>
<dt>f.</dt>
<dd>la liberaziun dals custs da procedura;</dd>
<dt>g.<sup><a href="#fn-d10068e116">3</a></sup>
</dt>
<dd>...</dd>
</dl>
<div class="footnotes"><p id="fn-d10068e116"><sup>3</sup> Abolì tras la cifra II 10 da l’agiunta 1 dal Cudesch da procedura penala dals 5 d’oct. 2007, cun effect dapi il 1. da schan. 2011 (<a href="https://fedlex.data.admin.ch/eli/oc/2010/267">AS <b>2010</b> 1881</a>; <a href="https://fedlex.data.admin.ch/eli/fga/2006/124">BBl <b>2006</b> 1085</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Champ d’applicaziun local </a>
</h6>
<div class="collapseable"> <p><sup>1</sup> L’agid a victimas vegn concedì, sch’il delict è vegnì commess en Svizra.</p>
<p><sup>2</sup> Sch’il delict è vegnì commess a l’exteriur, vegnan concedidas las prestaziuns dals posts da cussegliaziun a las cundiziuns spezialas tenor l’artitgel 17; indemnisaziuns e prestaziuns da satisfacziun morala na vegnan concedidas naginas.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Subsidiaritad da l’agid a victimas </a>
</h6>
<div class="collapseable"> <p><sup>1</sup> Las prestaziuns da l’agid a victimas vegnan concedidas definitivamain mo, sch’il delinquent u in’autra persuna u instituziun obligada na paja nagina prestaziun u paja mo ina prestaziun insuffizienta.</p>
<p><sup>2</sup> Tgi che dumonda contribuziuns als custs per l’agid a pli lunga vista furnì da terzs, ina indemnisaziun u ina prestaziun da satisfacziun morala, sto render vardaivel che las premissas tenor l’alinea 1 èn ademplidas, nun che – en vista als fatgs spezials – ins na possia betg pretender dad el, ch’el sa stentia per obtegnair prestaziuns da terzs.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Prestaziuns gratuitas </a>
</h6>
<div class="collapseable"> <p>La cussegliaziun, l’agid immediat e l’agid a pli lunga vista furnì dals posts da cussegliaziun èn gratuits per la victima e per ses confamigliars.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Consideraziun da las entradas en connex cun la concessiun d’ulteriuras prestaziuns </a>
</h6>
<div class="collapseable"> <p><sup>1</sup> Il dretg da survegnir contribuziuns als custs per l’agid a pli lunga vista furnì da terzs exista mo, sche las entradas imputablas da la victima u da ses confamigliars na surpassan betg quatter giadas l’import decisiv per ils bains generals necessaris per viver tenor l’artitgel 10 alinea 1 litera a da la Lescha federala dals 6 d’october 2006<sup><a href="#fn-d10068e176">4</a></sup> davart las prestaziuns supplementaras tar l’assicuranza per vegls, survivents ed invaliditad (LPS).<sup><a href="#fn-d10068e184">5</a></sup></p>
<p><sup>2</sup> Las entradas imputablas da la persuna che ha il dretg sin prestaziuns vegnan calcu­ladas tenor l’artitgel 11 LPS; decisivas èn las entradas probablas suenter il delict.<sup><a href="#fn-d10068e191">6</a></sup></p>
<p><sup>3</sup> La prestaziun da satisfacziun morala vegn pajada independentamain da las entradas a la persuna che ha il dretg sin prestaziuns.</p>
<div class="footnotes">
<p id="fn-d10068e176"><sup>4</sup> <a href="https://fedlex.data.admin.ch/eli/cc/2007/804/20190101">SR <b>831.30</b></a></p>
<p id="fn-d10068e184"><sup>5</sup> Guardar art. 49 (coordinaziun cun la LPS).</p>
<p id="fn-d10068e191"><sup>6</sup> Guardar art. 49 (coordinaziun cun la LPS).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Transferiment da dretgs al chantun </a>
</h6>
<div class="collapseable"> <p><sup>1</sup> Sch’in chantun presta agid a victimas sa basond sin questa lescha, passa il dretg sin prestaziuns da medem gener, che la victima u ses confamigliars pon far valair sin basa dal delict, da la persuna che ha il dretg sin prestaziuns al chantun, fin a la dimensiun da las prestaziuns chantunalas pajadas.</p>
<p><sup>2</sup> Quests dretgs han la precedenza envers quels che la persuna che ha il dretg sin prestaziuns po far valair, ed envers ils dretgs da regress da terzs.</p>
<p><sup>3</sup> Il chantun desista da far valair sia pretensiun envers il delinquent, sche quai periclitass interess degns da protecziun da la victima u da ses confamigliars ubain la reintegraziun sociala dal delinquent.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d10068e217">7</a></sup><a href="#art_8"> Infurmaziun davart l’agid a victimas ed annunzia </a>
</h6>
<div class="collapseable"> <p><sup>1</sup> Las autoritads da persecuziun penala infurmeschan la victima davart l’agid a victimas e transmettan – sut tschertas premissas – il num e l’adressa ad in post da cussegliaziun. Las obligaziuns correspundentas sa drizzan tenor l’urden da proce­dura respectiv.</p>
<p><sup>2</sup> Ina persuna che abita en Svizra e ch’è daventada victima d’in delict a l’exteriur, po sa drizzar ad ina represchentanza svizra u al post incumbensà cun la protecziun consulara svizra. Quests posts infurmeschan la victima davart l’agid a victimas en Svizra. Els communitgeschan il num e l’adressa da la victima ad in post da cusse­gliaziun, sche la victima è perencletga cun quai.</p>
<p><sup>3</sup> Ils alineas 1 e 2 vegnan applitgads confurm al senn per ils confamigliars da la victima.</p>
<div class="footnotes"><p id="fn-d10068e217"><sup>7</sup> Versiun tenor la cifra II 8 da l’agiunta da la Lescha davart l’organisaziun da las autoritads penalas dals 19 da mars 2010, en vigur dapi il 1. da schan. 2011 (<a href="https://fedlex.data.admin.ch/eli/oc/2010/444">AS <b>2010</b> 3267</a>; <a href="https://fedlex.data.admin.ch/eli/fga/2008/1395">BBl <b>2008</b> 8125</a>).</p></div>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">2. chapitel Prestaziuns dals posts da cussegliaziun </a>
</h1>
<div class="collapseable"> <section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">1. secziun Posts da cussegliaziun </a>
</h2>
<div class="collapseable"> <article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Purschida </a>
</h6>
<div class="collapseable"> <p><sup>1</sup> Ils chantuns procuran ch’i stettian a disposiziun posts da cussegliaziun privats u publics ch’èn autonoms en lur sectur d’activitad. Per quest intent tegnan els quint dals basegns spezials da las differentas categorias da victimas.</p>
<p><sup>2</sup> In post da cussegliaziun po esser ina instituziun cuminaivla da plirs chantuns.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Invista da las actas </a>
</h6>
<div class="collapseable"> <p><sup>1</sup> Ils posts da cussegliaziun pon prender invista da las actas da las autoritads da persecuziun penala e da las dretgiras, che concernan las proceduras, a las qualas èn participads la victima u ses confamigliars, sche tals han dà lur consentiment.</p>
<p><sup>2</sup> Il dretg da prender invista da las actas dastga vegnir refusà als posts da cusseglia­ziun mo, sche – tenor il dretg processual decisiv – el pudess er vegnir refusà a la persuna donnegiada.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obligaziun da mantegnair il secret </a>
</h6>
<div class="collapseable"> <p><sup>1</sup> Las persunas che lavuran per in post da cussegliaziun ston mantegnair il secret davart lur constataziuns envers las autoritads ed envers las persunas privatas. L’obli­gaziun da mantegnair il secret vala er suenter la finiziun da questa collavuraziun. Resalvadas restan las obligaziuns da dar perditga tenor il Cudesch da procedura penala<sup><a href="#fn-d10068e286">8</a></sup>.<sup><a href="#fn-d10068e294">9</a></sup></p>
<p><sup>2</sup> L’obligaziun da mantegnair il secret è annullada, sche la persuna cussegliada dat ses consentiment.</p>
<p><sup>3</sup> Sche l’integritad corporala, psichica u sexuala d’ina persuna minorenna u d’ina persuna sut curatella cumplessiva è periclitada seriusamain, po il post da cusseglia­ziun infurmar l’autoritad per la protecziun d’uffants e da creschids u denunziar il delict a l’autoritad da persecuziun penala.<sup><a href="#fn-d10068e314">10</a></sup></p>
<p><sup>4</sup> Tgi che violescha l’obligaziun da mantegnair il secret, vegn chastià cun <inl>in chasti da detenziun fin a 3 onns u cun in chasti</inl> pecuniar.</p>
<div class="footnotes">
<p id="fn-d10068e286"><sup>8</sup> <a href="https://fedlex.data.admin.ch/eli/cc/2010/267/20200201">SR <b>312.0</b></a></p>
<p id="fn-d10068e294"><sup>9</sup> Versiun da la segunda e da la terza frasa tenor la cifra II 10 da l’agiunta 1 dal Cudesch da procedura penala dals 5 d’oct. 2007, en vigur dapi il 1. da schan. 2011 (<a href="https://fedlex.data.admin.ch/eli/oc/2010/267">AS <b>2010</b> 1881</a>; <a href="https://fedlex.data.admin.ch/eli/fga/2006/124">BBl <b>2006</b> 1085</a>).</p>
<p id="fn-d10068e314"><sup>10</sup><sup> </sup>Versiun tenor la cifra 3 da l’agiunta da la LF dals 15 da dec. 2017 (protecziun d’uffants), en vigur dapi il 1. da schan. 2019 (<a href="https://fedlex.data.admin.ch/eli/oc/2018/450">AS <b>2018</b> 2947</a>; <a href="https://fedlex.data.admin.ch/eli/fga/2015/838">BBl <b>2015</b> 3431</a>).</p>
</div>
</div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">2. secziun Agid furnì dals posts da cussegliaziun e contribuziuns als custs </a>
</h2>
<div class="collapseable">
<br><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Cussegliaziun </a>
</h6>
<div class="collapseable"> <p><sup>1</sup> Ils posts da cussegliaziun cusseglian la victima e ses confamigliars ed als gidan a far valair lur dretgs.</p>
<p><sup>2</sup> Sch’ils posts da cussegliaziun survegnan in’annunzia tenor l’artitgel 8 alinea 2 u 3, entran els en contact cun la victima u cun ses confamigliars.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Agid immediat ed agid a pli lunga vista </a>
</h6>
<div class="collapseable"> <p><sup>1</sup> Ils posts da cussegliaziun prestan immediatamain agid a la victima ed a ses confamigliars per cuntentar ils basegns ils pli urgents che resultan dal delict (agid immediat).</p>
<p><sup>2</sup> Sche necessari prestan els in agid supplementar a la victima ed a ses confamigliars, fin ch’il stadi da sanadad da la persuna pertutgada è sa stabilisà e fin che las ulteriu­ras consequenzas dal delict èn eliminadas u gulivadas tant sco pussaivel (agid a pli lunga vista).</p>
<p><sup>3</sup> Ils posts da cussegliaziun pon laschar furnir l’agid immediat e l’agid a pli lunga vista tras terzs.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Dimensiun da las prestaziuns </a>
</h6>
<div class="collapseable"> <p><sup>1</sup> Las prestaziuns cumpiglian l’assistenza medicinala, psicologica, sociala, materiala e giuridica commensurada, da la quala la victima e ses confamigliars han basegn e la quala vegn furnida en Svizra. Sche necessari procuran ils posts da cussegliaziun per in alloschi d’urgenza per la victima u per ses confamigliars.</p>
<p><sup>2</sup> Ina persuna domiciliada a l’exteriur ch’è daventada victima d’in delict en Svizra, ha ultra da quai il dretg da survegnir contribuziuns als custs da guariziun en ses lieu da domicil.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Access als posts da cussegliaziun </a>
</h6>
<div class="collapseable"> <p><sup>1</sup> Ils chantuns procuran che la victima e ses confamigliars possian survegnir entaifer in termin adequat l’agid immediat, dal qual els han basegn.</p>
<p><sup>2</sup> La victima e ses confamigliars pon sa drizzar ad in post da cussegliaziun indepen­dentamain dal mument ch’il delict è vegnì commess.</p>
<p><sup>3</sup> La victima e ses confamigliars pon sa drizzar ad in post da cussegliaziun da lur tscherna.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d10068e398">11</a></sup><a href="#art_16"> Contribuziuns als custs per l’agid a pli lunga vista furnì da terzs </a>
</h6>
<div class="collapseable"> <p>Ils custs per l’agid a pli lunga vista furnì da terzs vegnan cuvrids sco suonda:</p>
<dl>
<dt>a.</dt>
<dd>dal tuttafatg, sche – en il senn da l’artitgel 6 alineas 1 e 2 – las entradas imputablas da la persuna che ha il dretg sin prestaziuns na surpassan betg duas giadas l’import decisiv per ils bains generals necessaris per viver;</dd>
<dt>b.</dt>
<dd>proporziunalmain, sche – en il senn da l’artitgel 6 alineas 1 e 2 – las entradas imputablas da la persuna che ha il dretg sin prestaziuns na surpassan betg duas fin quatter giadas l’import decisiv per ils bains generals necessaris per viver.</dd>
</dl>
<div class="footnotes"><p id="fn-d10068e398"><sup>11</sup> Guardar l’art. 49 (coordinaziun cun la LPS).</p></div>
</div></article>
</div></section><section id="chap_2/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_3">3. secziun Delict commess a l’exteriur </a>
</h2>
<div class="collapseable"> <article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> </a>
</h6>
<div class="collapseable">
<p><sup>1</sup> En cas d’in delict commess a l’exteriur han il dretg da survegnir agid tenor quest chapitel:</p>
<dl>
<dt>a.</dt>
<dd>la victima, sch’ella era domiciliada en Svizra il mument ch’il delict è vegnì commess ed il mument ch’ella ha inoltrà sia dumonda;</dd>
<dt>b.</dt>
<dd>ils confamigliars da la victima, sche tant els sco er la victima eran domici­liads en Svizra il mument ch’il delict è vegnì commess ed il mument ch’els han inoltrà lur dumonda.</dd>
</dl>
<p><sup>2</sup> L’agid vegn prestà mo, sch’il stadi, sin il territori dal qual è vegnì commess il delict, na furnescha naginas prestaziuns u furnescha prestaziuns insuffizientas.</p>
</div></article>
</div></section><section id="chap_2/sec_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_4">4. secziun Repartiziun dals custs tranter ils chantuns </a>
</h2>
<div class="collapseable"> <article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> </a>
</h6>
<div class="collapseable">
<p><sup>1</sup> Il chantun che furnescha prestaziuns tenor quest chapitel a favur d’ina persuna domiciliada en in auter chantun, vegn indemnisà da quel.</p>
<p><sup>2</sup> Sch’i n’exista nagina regulaziun interchantunala, valan ils suandants princips per la repartiziun dals custs: Il chantun da domicil paja contribuziuns pauschalas al chantun che ha furnì las prestaziuns. La basa da calculaziun furman tut ils custs dals chantuns per las prestaziuns tenor quest chapitel, dividids cun il dumber da las per­sunas che han survegnì questas prestaziuns da l’agid a victimas.</p>
</div></article>
</div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">3. chapitel Indemnisaziun e prestaziun da satisfacziun morala tras il chantun </a>
</h1>
<div class="collapseable">
<br><section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">1. secziun Indemnisaziun </a>
</h2>
<div class="collapseable"> <article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Dretg d’ina indemnisaziun </a>
</h6>
<div class="collapseable"> <p><sup>1</sup> La victima e ses confamigliars ha il dretg d’ina indemnisaziun per il donn ch’els han subì pervia d’ina pregiudicaziun u pervia da la mort da la victima.</p>
<p><sup>2</sup> Il donn vegn determinà tenor ils artitgels 45 (indemnisaziun en cas da mazzament) e 46 (indemnisaziun en cas da blessura corporala) dal Dretg d’obligaziuns<sup><a href="#fn-d10068e471">12</a></sup>. Resal­vadas restan ils alineas 3 e 4.</p>
<p><sup>3</sup> Ils donns materials sco er ils donns che pon chaschunar prestaziuns da l’agid immediat u da l’agid a pli lunga vista tenor l’artitgel 13, na vegnan betg resguardads.</p>
<p><sup>4</sup> Ils donns al tegnairchasa ed ils donns che resultan da l’incapacitad da furnir assistenza als confamigliars, vegnan resguardads mo, sch’els chaschunan custs supplementars u ina diminuziun da l’activitad da gudogn.</p>
<div class="footnotes"><p id="fn-d10068e471"><sup>12</sup> <a href="https://fedlex.data.admin.ch/eli/cc/27/317_321_377/20200101">SR <b>220</b></a></p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Determinaziun da l’indemnisaziun </a>
</h6>
<div class="collapseable"> <p><sup>1</sup> Las prestaziuns ch’il petent ha survegnì sco recumpensa, vegnan deducidas da la summa dal donn cun calcular l’indemnisaziun.</p>
<p><sup>2</sup> L’indemnisaziun cuvra il donn:</p>
<dl>
<dt>a.</dt>
<dd>dal tuttafatg, sche – en il senn da l’artitgel 6 alineas 1 e 2 – las entradas imputablas da la persuna che ha il dretg sin prestaziuns na surpassan betg l’import decisiv per ils bains generals necessaris per viver;</dd>
<dt>b.</dt>
<dd>proporziunalmain, sche – en il senn da l’artitgel 6 alineas 1 e 2 – las entradas imputablas da la persuna che ha il dretg sin prestaziuns sa chattan tranter ina e quatter giadas l’import decisiv per ils bains generals necessaris per viver.<sup><a href="#fn-d10068e506">13</a></sup>
</dd>
</dl>
<p><sup>3</sup> L’indemnisaziun importa maximalmain 120 000 francs; sch’ella fiss main che 500 francs, na vegn pajada nagina indemnisaziun.</p>
<p><sup>4</sup> L’indemnisaziun po vegnir pajada en pliras ratas.</p>
<div class="footnotes"><p id="fn-d10068e506"><sup>13</sup> Guardar art. 49 (coordinaziun cun la LPS).</p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Pajament anticipà </a>
</h6>
<div class="collapseable"> <p>L’autoritad chantunala cumpetenta conceda in pajament anticipà, sche:</p>
<dl>
<dt>a.</dt>
<dd>la persuna che ha il dretg sin prestaziuns dovra immediatamain agid finan­zial; e </dd>
<dt>b.</dt>
<dd>las consequenzas dal delict na pon betg vegnir constatadas a curta vista cun segirezza suffizienta.</dd>
</dl>
</div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">2. secziun Prestaziun da satisfacziun morala </a>
</h2>
<div class="collapseable"> <article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Dretg d’ina prestaziun da satisfacziun morala </a>
</h6>
<div class="collapseable"> <p><sup>1</sup> La victima e ses confamigliars han il dretg da survegnir ina prestaziun da satisfac­ziun morala, sche la grevezza da la pregiudicaziun giustifitgescha quai; ils artitgels 47 e 49 dal Dretg d’obligaziuns<sup><a href="#fn-d10068e545">14</a></sup> èn applitgabels tenor il senn.</p>
<p><sup>2</sup> Il dretg da survegnir ina prestaziun da satisfacziun morala n’è betg transmissibel tras ierta.</p>
<div class="footnotes"><p id="fn-d10068e545"><sup>14</sup> <a href="https://fedlex.data.admin.ch/eli/cc/27/317_321_377/20200101">SR <b>220</b></a></p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Determinaziun da la prestaziun da satisfacziun morala  </a>
</h6>
<div class="collapseable"> <p><sup>1</sup> La prestaziun da satisfacziun morala vegn calculada tenor la grevezza da la pregiudicaziun.</p>
<p><sup>2</sup> Ella importa maximalmain:</p>
<dl>
<dt>a.</dt>
<dd>70 000 francs per la victima;</dd>
<dt>b.</dt>
<dd>35 000 francs per ils confamigliars.</dd>
</dl>
<p><sup>3</sup> Las prestaziuns da satisfacziun morala furnidas da terzs vegnan deducidas.</p>
</div></article>
</div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">3. secziun Disposiziuns cuminaivlas </a>
</h2>
<div class="collapseable"> <article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Dumonda </a>
</h6>
<div class="collapseable"> <p>Tgi che vul far valair il dretg da survegnir ina indemnisaziun u ina prestaziun da satisfacziun morala u vul survegnir ina indemnisaziun anticipada, sto inoltrar ina dumonda a l’autoritad chantunala cumpetenta.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Termins </a>
</h6>
<div class="collapseable"> <p><sup>1</sup> La victima e ses confamigliars ston inoltrar la dumonda da survegnir ina indemni­saziun ed ina prestaziun da satisfacziun morala entaifer 5 onns suenter il delict u suenter l’enconuschientscha dal delict; cas cuntrari van ils dretgs a perder.</p>
<p><sup>2</sup> La victima po inoltrar ina dumonda fin ch’ella ha cumplenì il 25. onn da vita:</p>
<dl>
<dt>a.</dt>
<dd>en cas da delicts tenor l’artitgel 97 alinea 2 dal Cudesch penal<sup><a href="#fn-d10068e609">15</a></sup> e tenor l’artitgel 55 alinea 2 da la Lescha penala militara dals 13 da zercladur 1927<sup><a href="#fn-d10068e617">16</a></sup>;</dd>
<dt>b.</dt>
<dd>en cas da mazzament empruvà vi d’in uffant sut 16 onns.</dd>
</dl>
<p><sup>3</sup> Sche la victima u ses confamigliars han fatg valair pretensiuns civilas en ina proce­dura penala avant la scadenza dals termins tenor ils alineas 1 u 2, pon els inoltrar ina dumonda da survegnir ina indemnisaziun u ina prestaziun da satisfacziun morala entaifer 1 onn suenter la decisiun definitiva davart las pretensiuns civilas u suenter la sistida da la procedura penala.</p>
<div class="footnotes">
<p id="fn-d10068e609"><sup>15</sup> <a href="https://fedlex.data.admin.ch/eli/cc/54/757_781_799/20200303">SR <b>311.0</b></a></p>
<p id="fn-d10068e617"><sup>16</sup> <a href="https://fedlex.data.admin.ch/eli/cc/43/359_375_369/20200701">SR <b>321.0</b></a></p>
</div>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Chantun cumpetent </a>
</h6>
<div class="collapseable"> <p><sup>1</sup> Cumpetent è il chantun, sin il territori dal qual il delict è vegnì commess.</p>
<p><sup>2</sup> Sch’il delict è vegnì commess en plirs lieus u sche l’eveniment ha gì success en plirs lieus, è cumpetent:</p>
<dl>
<dt>a.</dt>
<dd>il chantun, en il qual l’inquisiziun penala è vegnida introducida l’emprim;</dd>
<dt>b.</dt>
<dd>il chantun da domicil da la persuna che ha il dretg sin prestaziuns, sch’i n’è vegnida introducida nagina inquisiziun penala;</dd>
<dt>c.</dt>
<dd>il chantun, en il qual è vegnida inoltrada l’emprima dumonda da survegnir ina indemnisaziun u ina prestaziun da satisfacziun morala, sch’i n’è vegnida introducida nagina inquisiziun penala e sche la persuna che ha il dretg sin prestaziuns n’ha nagin domicil en Svizra.</dd>
</dl>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Reducziun u exclusiun da l’indemnisaziun e da la prestaziun da satisfacziun morala </a>
</h6>
<div class="collapseable"> <p><sup>1</sup> L’indemnisaziun e la prestaziun da satisfacziun morala a favur da la victima pon vegnir reducidas u exclusas, sche la victima ha contribuì a chaschunar u a pegiurar la pregiudicaziun<i>.</i></p>
<p><sup>2</sup> L’indemnisaziun e la prestaziun da satisfacziun morala a favur dals confamigliars pon vegnir reducidas u exclusas, sche tals u la victima han contribuì a chaschunar u a pegiurar la pregiudicaziun.</p>
<p><sup>3</sup> La prestaziun da satisfacziun morala po vegnir reducida, sche la persuna che ha il dretg sin prestaziuns è domiciliada a l’exteriur e, sche la prestaziun da satisfacziun morala fiss sproporziunada areguard ils custs da viver al lieu da domicil.</p>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Tschains </a>
</h6>
<div class="collapseable"> <p>Per l’indemnisaziun e per la prestaziun da satisfacziun morala na vegnan debitads nagins tschains.</p>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Procedura </a>
</h6>
<div class="collapseable"> <p><sup>1</sup> Ils chantuns prevesan ina procedura simpla e svelta. La decisiun concernent in pajament anticipà vegn prendida suenter in’examinaziun summarica da la dumonda da survegnir ina indemnisaziun.</p>
<p><sup>2</sup> L’autoritad chantunala cumpetenta constatescha d’uffizi ils fatgs.</p>
<p><sup>3</sup> Ils chantuns designeschan in’unica instanza da recurs independenta da l’admini­straziun; questa instanza ha plaina pussanza d’examinaziun.</p>
</div></article>
</div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">4. chapitel Liberaziun dals custs da procedura </a>
</h1>
<div class="collapseable"> <article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> </a>
</h6>
<div class="collapseable">
<p><sup>1</sup> Per lur proceduras concernent la concessiun da cussegliaziun, d’agid immediat, d’agid a pli lunga vista, d’indemnisaziun u da prestaziun da satisfacziun morala n’incasseschan las autoritads administrativas e giudizialas nagins custs da la victima e da ses confamigliars.</p>
<p><sup>2</sup> Resalvà resta l’adossament dals custs en cas da process da levsenn.</p>
<p><sup>3</sup> La victima e ses confamigliars na ston betg restituir ils custs per in’assistenza giuridica gratuita.</p>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">5. chapitel Prestaziuns finanzialas ed incumbensas da la Confederaziun </a>
</h1>
<div class="collapseable">
<br><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Scolaziun </a>
</h6>
<div class="collapseable"> <p><sup>1</sup> <inl>La Confederaziun conceda agids finanzials per promover la scolaziun spezialisada dal persunal dals posts da cussegliaziun e da las persunas incaricadas cun l’agid a victimas.</inl></p>
<p><sup>2</sup> <inl>Ella tegna quint dals basegns spezials da tschertas categorias da victimas, particu</inl><inl>­</inl><inl>larmain dals basegns da las victimas minorennas da delicts cunter l’integritad sexuala.</inl></p>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Eveniments extraordinaris </a>
</h6>
<div class="collapseable"> <p><sup>1</sup> Sche – pervia d’eveniments extraordinaris – i resultan custs extraordinariamain gronds per in chantun, po la Confederaziun conceder indemnisaziuns ad el.</p>
<p><sup>2</sup> En cas d’eveniments extraordinaris coordinescha la Confederaziun – en collavura­ziun cun ils chantuns – sche necessari l’activitad dals posts da cussegliaziun e da las autoritads chantunalas cumpetentas.</p>
</div></article><article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Evaluaziun </a>
</h6>
<div class="collapseable"> <p>Il Cussegl federal procura ch’i vegnian evaluadas periodicamain la commensurabla­dad, l’efficacitad e la rentabilitad da las mesiras tenor questa lescha.</p>
</div></article>
</div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">6. chapitel ... </a>
</h1>
<div class="collapseable"> <article id="art_34__44_"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34__44_"><b>Art. 34</b>–<b>44</b></a><sup><a href="#fn-d10068e764">17</a></sup><a href="#art_34__44_"> </a>
</h6>
<div class="collapseable"><div class="footnotes"><p id="fn-d10068e764"><sup>17</sup> Abolì tras la cifra II 10 da l’agiunta 1 dal Cudesch da procedura penala dals 5 d’oct. 2007, cun effect dapi il 1. da schan. 2011 (<a href="https://fedlex.data.admin.ch/eli/oc/2010/267">AS <b>2010</b> 1881</a>; <a href="https://fedlex.data.admin.ch/eli/fga/2006/124">BBl <b>2006</b> 1085</a>).</p></div></div></article>
</div></section><section id="chap_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_7">7. chapitel Disposiziuns finalas </a>
</h1>
<div class="collapseable"> <article id="art_45"><a name="a45"></a><h6 class="heading" role="heading">
<span class="display-icon"></span><span class="external-link-icon"></span><a href="#art_45"><b>Art. 45</b> Cumpetenzas legislativas dal Cussegl federal </a>
</h6>
<div class="collapseable"> <p><sup>1</sup> Il Cussegl federal adatta periodicamain a la chareschia ils imports maximals e mi­nimals tenor l’artitgel 20 alinea 3; el po adattar a la chareschia ils imports maximals tenor l’artitgel 23 alinea 2.</p>
<p><sup>2</sup> El decretescha prescripziuns per calcular las contribuziuns pauschalas chantunalas tenor l’artitgel 18 alinea 2 e per far las retschertgas statisticas necessarias per quai.</p>
<p><sup>3</sup> El po decretar prescripziuns per concepir las contribuziuns als custs per l’agid a pli lunga vista furnì da terzs, l’indemnisaziun e la prestaziun da satisfacziun morala, e po particularmain fixar las pauschalas u las tariffas per la prestaziun da satisfacziun morala. Per quest intent po el divergiar da la regulaziun da la LPS<sup><a href="#fn-d10068e800">18</a></sup> per tegnair quint da la situaziun speziala da la victima e da ses confamigliars.</p>
<div class="footnotes"><p id="fn-d10068e800"><sup>18</sup> <a href="https://fedlex.data.admin.ch/eli/cc/2007/804/20190101">SR <b>831.30</b></a></p></div>
</div></article><article id="art_46"><a name="a46"></a><h6 class="heading" role="heading">
<span class="display-icon"></span><span class="external-link-icon"></span><a href="#art_46"><b>Art. 46</b> Aboliziun dal dretg vertent </a>
</h6>
<div class="collapseable"> <p>La Lescha davart l’agid a victimas dals 4 d’october 1991<sup><a href="#fn-d10068e817">19</a></sup> vegn abolida.</p>
<div class="footnotes"><p id="fn-d10068e817"><sup>19</sup> [<a href="https://fedlex.data.admin.ch/eli/oc/1992/2465_2465_2465">AS <b>1992</b> 2465</a>, <b></b><a href="https://fedlex.data.admin.ch/eli/oc/1997/2952_2952_2952"><b>1997</b> 2952 </a>cifra III, <b>2002</b> 2997, <b></b><a href="https://fedlex.data.admin.ch/eli/oc/2005/782"><b>2005</b> 5685 </a>agiunta cifra 20]</p></div>
</div></article><article id="art_47"><a name="a47"></a><h6 class="heading" role="heading">
<span class="display-icon"></span><span class="external-link-icon"></span><a href="#art_47"><b>Art. 47</b> Midada dal dretg vertent </a>
</h6>
<div class="collapseable"> <p>La midada dal dretg vertent vegn reglada en l’agiunta.</p>
</div></article><article id="art_48"><a name="a48"></a><h6 class="heading" role="heading">
<span class="display-icon"></span><span class="external-link-icon"></span><a href="#art_48"><b>Art. 48</b> <b></b>Disposiziuns transitoricas </a>
</h6>
<div class="collapseable"> <p>Il dretg vertent vala per:</p>
<dl>
<dt>a.</dt>
<dd>ils dretgs d’indemnisaziun u da prestaziun da satisfacziun morala per delicts ch’èn vegnids commess avant l’entrada en vigur da questa lescha; per ils dretgs d’indemnisaziun per delicts ch’èn vegnids commess main che 2 onns avant l’entrada en vigur da questa lescha valan ils termins tenor l’artitgel 25;</dd>
<dt>b.</dt>
<dd>las dumondas da survegnir contribuziuns als custs, ch’èn vegnidas inoltradas avant l’entrada en vigur da questa lescha.</dd>
</dl>
</div></article><article id="art_49"><a name="a49"></a><h6 class="heading" role="heading">
<span class="display-icon"></span><span class="external-link-icon"></span><a href="#art_49"><b>Art. 49</b> <b></b>Coordinaziun da questa lescha (nova LAVi) cun la Lescha federala dals 6 d’october 2006</a><sup><a href="#fn-d10068e872">20</a></sup><a href="#art_49"> davart las prestaziuns supplementaras tar l’assicuranza per vegls, survivents ed invaliditad (nova LPS) </a>
</h6>
<div class="collapseable"> <p>Independentamain dal fatg, sche la nova LPS u la nova LAVi entra en vigur sco emprima, han las disposiziuns qua sutvart da la nova LAVi – il mument da l’entrada en vigur da l’ultima da las duas leschas u il mument da lur entrada en vigur a medem temp – il suandant text:<i><sup><a href="#fn-d10068e886">21</a></sup></i></p>
<p>...</p>
<div class="footnotes">
<p id="fn-d10068e872"><sup>20</sup> <a href="https://fedlex.data.admin.ch/eli/cc/2007/804/20190101">SR <b>831.30</b></a></p>
<p id="fn-d10068e886"><sup>21</sup> La LPS è entrada en vigur il 1. da schan. 2008.</p>
</div>
</div></article><article id="art_50"><a name="a50"></a><h6 class="heading" role="heading">
<span class="display-icon"></span><span class="external-link-icon"></span><a href="#art_50"><b>Art. 50</b> Referendum ed entrada en vigur </a>
</h6>
<div class="collapseable"> <p><sup>1</sup> Questa lescha è suttamessa al referendum facultativ.</p>
<p><sup>2</sup> Il Cussegl federal fixescha l’entrada en vigur.</p>
<p>Data da l’entrada en vigur: 1. da schaner 2009<sup><a href="#fn-d10068e907">22</a></sup></p>
<div class="footnotes"><p id="fn-d10068e907"><sup>22</sup> COCF dals 27 da favr. 2008.</p></div>
</div></article>
</div></section></main><div id="annex"><section id="lvl_d1269e61"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d1269e61" xmlns:tmp="urn:com:c-moria:legi4ch:xslt:temp"><inl name="w:snapToGrid" md="S" id="d71e3860"></inl>Agiunta<inl md="E" id="d71e3860"></inl> </a>
</h1>
<div class="collapseable">
<p>(art. 47)</p>
<section id="lvl_d1269e61/lvl_d1269e63"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d1269e61/lvl_d1269e63">Midada dal dretg vertent </a>
</h2>
<div class="collapseable">
<p>Ils decrets qua sutvart vegnan midads sco suonda:</p>
<p>...<sup><a href="#fn-d10068e926">23</a></sup></p>
<div class="footnotes"><p id="fn-d10068e926"><sup>23</sup> Las midadas pon vegnir consultadas en la <a href="https://fedlex.data.admin.ch/eli/oc/2008/232">AS <b>2008</b> 1607</a>.</p></div>
</div></section>
</div></section></div>
</div></body>
</html>
