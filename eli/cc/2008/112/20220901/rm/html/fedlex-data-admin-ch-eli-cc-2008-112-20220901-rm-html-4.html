<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-rm</title>
</head>
<body><div id="lawcontent">
<div id="preface">
<!--362 --><p class="srnummer ">362 </p>
<p class="absatzkurs man-font-style-italic ">Rumantsch è ina lingua naziunala, ma ina lingua parzialmain uffiziala da la Confederaziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina validitad legala.</p>
<h1 class="erlasstitel botschafttitel ">Conclus federal<br>davart l’approvaziun e la realisaziun da las cunvegnas bilateralas tranter la Svizra e la UE per l’associaziun a la reglamentaziun da Schengen e da Dublin</h1>
<p class="erlassdatum ">dals 17 da december 2004 (versiun dal 1. da settember 2022)</p>
</div>
<div id="preamble"><div>
<p class="man-template-autor ">L’Assamblea federala da la Confederaziun svizra,</p>
<p class="ingress ">sa basond sin ils artitgels 54 alinea 1 e 166 alinea 2 da la Constituziun federala<sup><a href="#fn-d7e21" id="fnbck-d7e21">1</a></sup>,<br>suenter avair gì invista da la missiva dal Cussegl federal dal 1. d’october 2004<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb ">concluda:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">SR <b>101</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2004/1084" target="_blank">BBl <b>2004</b> 5965</a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> Approvadas vegnan:</p>
<dl>
<dt>a. </dt>
<dd>la Cunvegna dals 26 d’october 2004<sup><a href="#fn-d7e58" id="fnbck-d7e58">3</a></sup> tranter la Confederaziun svizra, l’Uniun europeica e la Communitad europeica davart l’associaziun da quest stadi tar la realisaziun, l’applicaziun ed il svilup da l’acquist da Schengen;</dd>
<dt>b. </dt>
<dd>la Cunvegna dals 26 d’october 2004<sup><a href="#fn-d7e71" id="fnbck-d7e71">4</a></sup> tranter la Confederaziun svizra e la Communitad europeica davart ils criteris e las proceduras per determinar il stadi cumpetent per examinar ina dumonda d’asil inoltrada en in stadi commember u en Svizra;</dd>
<dt>c. </dt>
<dd>la Convenziun dals 17 da december 2004<sup><a href="#fn-d7e84" id="fnbck-d7e84">5</a></sup> tranter la Confederaziun svizra, la Republica da l’Islanda ed il Reginavel da la Norvegia davart la realisaziun, l’applicaziun ed il svilup da l’acquist da Schengen e davart ils criteris e las proceduras per determinar il stadi cumpetent per examinar ina dumonda d’asil inoltrada en Islanda, en Norvegia u en Svizra;</dd>
<dt>d. </dt>
<dd>la Cunvegna dals 26 d’october 2004<sup><a href="#fn-d7e97" id="fnbck-d7e97">6</a></sup> en furma d’ina correspundenza tranter il Cussegl da l’Uniun europeica e la Confederaziun svizra davart ils comités che sustegnan la Cumissiun europeica tar l’execuziun da sias cumpetenzas da realisaziun.</dd>
</dl>
<p class="absatz "><sup>2</sup> En il rom da la Constituziun federala e da la Lescha federala dals 22 da december 1999<sup><a href="#fn-d7e109" id="fnbck-d7e109">7</a></sup> davart la participaziun dals chantuns a la politica exteriura da la Confederaziun reglan la Confederaziun ed ils chantuns en ina cunvegnientscha la participaziun dals chantuns tar la realisaziun e tar l’ulteriur svilup da l’acquist da Schengen e da Dublin avant l’entrada en vigur da questas cunvegnas.</p>
<p class="absatz "><sup>3</sup> Il Corp da guardias da cunfin ademplescha incumbensas da segirezza en collavuraziun cun la polizia dals chantuns e da la Confederaziun. La suveranitad chantunala da polizia resta garantida en quest connex. Il Corp da guardias da cunfin mantegna almain l’effectiv dals 31 da december 2003.</p>
<p class="absatz "><sup>3bis</sup> Las resursas persunalas che la Svizra metta a disposiziun a l’Agentura europeica da guardia da cunfin e da costa na dastgan betg ir a donn e cust da la protecziun naziunala dals cunfins.<sup><a href="#fn-d7e124" id="fnbck-d7e124">8</a></sup></p>
<p class="absatz "><sup>4</sup> Il Cussegl federal vegn autorisà da ratifitgar las cunvegnas menziunadas en l’alinea 1.</p>
<div class="footnotes">
<p id="fn-d7e58"><sup><a href="#fnbck-d7e58">3</a></sup><sup></sup> <a href="https://fedlex.data.admin.ch/eli/cc/2008/113" target="_blank">SR <b>0.362.31</b></a></p>
<p id="fn-d7e71"><sup><a href="#fnbck-d7e71">4</a></sup><sup></sup> <a href="https://fedlex.data.admin.ch/eli/cc/2008/115" target="_blank">SR <b>0.142.392.68</b></a></p>
<p id="fn-d7e84"><sup><a href="#fnbck-d7e84">5</a></sup><sup></sup> <a href="https://fedlex.data.admin.ch/eli/cc/2008/116" target="_blank">SR <b>0.362.32</b></a></p>
<p id="fn-d7e97"><sup><a href="#fnbck-d7e97">6</a></sup><sup></sup> <a href="https://fedlex.data.admin.ch/eli/cc/2008/117" target="_blank">SR <b>0.362.1</b></a></p>
<p id="fn-d7e109"><sup><a href="#fnbck-d7e109">7</a></sup><sup></sup> <a href="https://fedlex.data.admin.ch/eli/cc/2000/229" target="_blank">SR <b>138.1</b></a></p>
<p id="fn-d7e124"><sup><a href="#fnbck-d7e124">8</a></sup><sup></sup> Integrà tras la cifra 2 da l’agiunta dal COF dal 1. d’oct. 2021 concernent la surpigliada da l’Ordinaziun (UE) 2019/1896 davart la Guardia europeica da cunfin e da costa, en vigur dapi ils 1. da sett. 2022 (<a href="https://fedlex.data.admin.ch/eli/oc/2022/462" target="_blank">AS <b>2022</b> 462</a>; <a href="https://fedlex.data.admin.ch/eli/fga/2020/1902" target="_blank">BBl <b>2020</b> 7105</a>).</p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Il Cussegl federal vegn autorisà da far – en cumplettaziun da las cunvegnas menziunadas en l’artitgel 1 alinea 1 – las suandantas cunvegnas:</p>
<dl>
<dt>a. </dt>
<dd>la Cunvegna tranter la Confederaziun svizra ed il Reginavel dal Danemarc davart la constituziun da dretgs e d’obligaziuns tranter quests dus stadis areguard la collavuraziun tenor Schengen;</dd>
<dt>b. </dt>
<dd>il protocol tar la Cunvegna per l’associaziun a la reglamentaziun da Dublin davart la participaziun dal Reginavel dal Danemarc a questa cunvegna.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Las leschas federalas qua sutvart vegnan midadas sco suonda:</p>
<p class="absatz ">...<sup><a href="#fn-d7e165" id="fnbck-d7e165">9</a></sup></p>
<div class="footnotes"><p id="fn-d7e165"><sup><a href="#fnbck-d7e165">9</a></sup><sup></sup> Las midadas pon vegnir consultadas en la <a href="https://fedlex.data.admin.ch/eli/oc/2008/112" target="_blank">AS <b>2008</b> 447</a>.</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz "><sup>1</sup> Quest conclus è suttamess – tenor ils artitgels 141 alinea 1 litera d cifra 3 e 141<i>a</i> alinea 2 da la Constituziun federala – al referendum facultativ cunter contracts internaziunals che cuntegnan disposiziuns legislativas impurtantas u che pretendan il decret da leschas federalas per pudair vegnir realisads.</p>
<p class="absatz "><sup>2</sup> Il Cussegl federal fixescha la data da l’entrada en vigur da las leschas federalas numnadas en l’artitgel 3.</p>
<p class="inkrafttreten ">Data da l’entrada en vigur: <br>Art. 3 cifras 7 ed 8: 1. da mars 2008<sup><a href="#fn-d7e192" id="fnbck-d7e192">10</a></sup><br>Art. 3 cifra 4 (art. 355<i>c</i>–355<i>e</i>): 1. da zercladur 2008<sup><a href="#fn-d7e208" id="fnbck-d7e208">11</a></sup><br>Las ulteriuras disposiziuns: 12 da december 2008<sup><a href="#fn-d7e221" id="fnbck-d7e221">12</a></sup></p>
<p class="abstand1seite "></p>
<div class="footnotes">
<p id="fn-d7e192"><sup><a href="#fnbck-d7e192">10</a></sup><sup></sup> COCF dals 13 da favr. 2008 (<i>AS <b>2008</b> 479</i>).</p>
<p id="fn-d7e208"><sup><a href="#fnbck-d7e208">11</a></sup><sup></sup> O dals 7 da matg 2008 (<a href="https://fedlex.data.admin.ch/eli/oc/2008/324" target="_blank">AS <b>2008</b> 2227</a>).</p>
<p id="fn-d7e221"><sup><a href="#fnbck-d7e221">12</a></sup><sup></sup> O dals 26 da nov. 2008 (<a href="https://fedlex.data.admin.ch/eli/oc/2008/755" target="_blank">AS <b>2008</b> 5405 </a>art. 1).</p>
</div>
</div></article></main>
</div></body>
</html>
