<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2008-864-20090101-it-docx-1</title>
</head>
<body><div id="lawcontent">
<div id="preface">
<!--194.11 --><p class="srnummer ">194.11 </p>
<h1 class="erlasstitel botschafttitel ">Ordinanza<br>concernente la promozione dell’immagine della Svizzera all’estero</h1>
<h2 class="erlasskurztitel ">(Ordinanza sulla comunicazione dell’immagine nazionale)</h2>
<p>del 12 dicembre 2008 (Stato 1° gennaio 2009)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 9 della legge federale del 24 marzo 2000<sup><a href="#fn-d6e21" id="fnbck-d6e21">1</a></sup> concernente la promozione dell’immagine della Svizzera all’estero (legge),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/2000/410" target="_blank">RS <b>194.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Comunicazione dell’immagine nazionale: compiti permanenti</a>
</h6>
<div class="collapseable"> <p><sup>1</sup> Il Dipartimento federale degli affari esteri (DFAE) si adopera per tutelare gli interessi della Svizzera all’estero avvalendosi degli strumenti utilizzati nelle relazioni pubbliche (comunicazione dell’immagine nazionale).</p>
<p><sup>2</sup> I compiti permanenti in ambito di comunicazione dell’immagine nazionale consistono nel:</p>
<dl>
<dt>a. </dt>
<dd>promuovere la visibilità della Svizzera all’estero;</dd>
<dt>b. </dt>
<dd>chiarire all’opinione pubblica internazionale le posizioni e gli interessi politici della Svizzera;</dd>
<dt>c. </dt>
<dd>creare e promuovere una rete di relazioni tra la Svizzera e chi, all’estero, ha un ruolo decisionale o contribuisce alla formazione dell’opinione.</dd>
</dl>
<p><sup>3</sup> Il DFAE osserva come viene percepita la Svizzera all’estero, analizza le informazioni raccolte per determinarne l’eventuale influenza sull’immagine del Paese e inoltra i risultati al Consiglio federale e ai servizi della Confederazione competenti in materia.</p>
<p><sup>4</sup> Il DFAE sottopone al Consiglio federale proposte concernenti la partecipazione della Svizzera a esposizioni mondiali o ad altri eventi simili.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Comunicazione dell’immagine nazionale: compiti particolari in caso di minaccia o crisi dell’immagine</a>
</h6>
<div class="collapseable"> <p>Se l’immagine della Svizzera all’estero è esposta a grave minaccia o è già in una situazione di crisi, il DFAE presenta al Consiglio federale un piano di comunicazione nel quale sono definiti i contenuti della comunicazione, le competenze e il preventivo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Strategia</a>
</h6>
<div class="collapseable"> <p>Su proposta del DFAE, il Consiglio federale stabilisce ogni quattro anni la strategia alla base della comunicazione dell’immagine nazionale conformemente all’articolo 1. Nella strategia sono definiti gli aspetti tematici e regionali su cui deve incentrarsi tale comunicazione.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Coordinamento</a>
</h6>
<div class="collapseable"> <p><sup>1</sup> Il DFAE coordina le sue attività in ambito di comunicazione dell’immagine nazionale con quelle di altri servizi, interni o esterni alla Confederazione, impegnati nella promozione dell’immagine della Svizzera all’estero.</p>
<p><sup>2</sup> A questo scopo, può stipulare convenzioni di collaborazione con i servizi interessati.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Strumenti</a>
</h6>
<div class="collapseable"> <p>Per adempiere ai suoi compiti in ambito di comunicazione dell’immagine, il DFAE:</p>
<dl>
<dt>a. </dt>
<dd>allestisce una gamma esaustiva e aggiornata di strumenti informativi e promozionali;</dd>
<dt>b. </dt>
<dd>invita in Svizzera personalità estere che hanno un ruolo decisionale o contribuiscono alla formazione dell’opinione, o che potrebbero svolgere queste funzioni in futuro;</dd>
<dt>c. </dt>
<dd>collabora con i media dei Paesi esteri;</dd>
<dt>d. </dt>
<dd>organizza gli interventi ufficiali della Svizzera a eventi internazionali di grande rilevanza, in particolare alle esposizioni mondiali e ai giochi olimpici;</dd>
<dt>e. </dt>
<dd>si avvale di eventi e piattaforme importanti.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Sostegno finanziario</a>
</h6>
<div class="collapseable"> <p><sup>1</sup> Le misure di promozione dell’immagine della Svizzera all’estero possono beneficiare di un sostegno finanziario se:</p>
<dl>
<dt>a. </dt>
<dd>hanno per oggetto tematico la Svizzera; </dd>
<dt>b. </dt>
<dd>diffondono i messaggi di base di cui all’articolo 2 capoverso 2 della legge; e</dd>
<dt>c. </dt>
<dd>giovano a interessi di politica estera della Svizzera.</dd>
</dl>
<p><sup>2</sup> Le domande di sostegno finanziario devono essere presentate previamente al DFAE in forma scritta.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Diritto previgente: abrogazione</a>
</h6>
<div class="collapseable"> <p>L’ordinanza del 25 ottobre 2000<sup><a href="#fn-d6e149" id="fnbck-d6e149">2</a></sup> concernente la promozione dell’immagine della Svizzera all’estero è abrogata.</p>
<div class="footnotes"><p id="fn-d6e149"><sup><a href="#fnbck-d6e149">2</a></sup> [<a href="https://fedlex.data.admin.ch/eli/oc/2000/417" target="_blank">RU <b>2000</b> 2613</a>]</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Modifica del diritto vigente</a>
</h6>
<div class="collapseable"> <p>...<sup><a href="#fn-d6e168" id="fnbck-d6e168">3</a></sup></p>
<div class="footnotes"><p id="fn-d6e168"><sup><a href="#fnbck-d6e168">3</a></sup> Le mod. possono essere consultate alla <a href="https://fedlex.data.admin.ch/eli/oc/2008/864" target="_blank">RU<b> 2008</b> 6419</a>.</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2009.</p>
<p></p>
</div></article></main>
</div></body>
</html>
