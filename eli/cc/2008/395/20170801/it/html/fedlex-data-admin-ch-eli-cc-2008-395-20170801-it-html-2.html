<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--510.626.1 --><p class="srnummer ">510.626.1 </p>
<h1 class="erlasstitel botschafttitel ">Ordinanza del DDPS<br>sulla misurazione nazionale</h1>
<h2 class="erlasskurztitel ">(OMN-DDPS)</h2>
<p class="erlassdatum ">del 5 giugno 2008 (Stato 1° agosto 2017)</p>
</div>
<div id="preamble"><div>
<p class="man-template-autor ">Il Dipartimento federale della difesa, della protezione della popolazione <br>e dello sport (DDPS),</p>
<p class="ingress ">visti gli articoli 2 capoverso 2, 10 capoverso 2, 20 capoverso 2 dell’ordinanza <br>del 21 maggio 2008<sup><a href="#fn-d7e25" id="fnbck-d7e25">1</a></sup> sulla misurazione nazionale (OMN),</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/2008/394" target="_blank">RS <b>510.626</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Sistemi di riferimento geodetici globali</a>
</h6>
<div class="collapseable">
<p class="absatz ">I sistemi di riferimento geodetici globali sono definiti mediante:</p>
<dl>
<dt>a. </dt>
<dd>le dimensioni dell’ellissoide di riferimento;</dd>
<dt>b. </dt>
<dd>l’orientamento degli assi delle coordinate e la scala rispetto al sistema di riferimento globale internazionale ITRS;</dd>
<dt>c. </dt>
<dd>le coordinate geocentriche e le velocità dei punti fondamentali;</dd>
<dt>d. </dt>
<dd>la relazione con il modello del geoide per mezzo della determinazione della quota ortometrica oppure della quota geopotenziale dei punti fondamentali;</dd>
<dt>e. </dt>
<dd>la data di riferimento;</dd>
<dt>f. </dt>
<dd>i parametri del modello cinematico.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Quadri di riferimento geodetici della misurazione nazionale</a>
</h6>
<div class="collapseable">
<p class="absatz "><sup>1</sup> I quadri di riferimento geodetici sono stabiliti mediante punti di riferimento materializzati univocamente e in maniera duratura, nonché mediante stazioni permanenti che eseguono misurazioni continue.</p>
<p class="absatz "><sup>2</sup> I punti fissi planimetrici della categoria 1 (PFP1) costituiscono il quadro di riferimento della misurazione nazionale per la planimetria. Comprendono:</p>
<dl>
<dt>a. </dt>
<dd>i punti della triangolazione nazionale di 1° e 2° ordine, nonché una scelta di punti della triangolazione di 3° ordine di importanza storica o particolare per la misurazione nazionale;</dd>
<dt>b. </dt>
<dd>i punti di riferimento della rete nazionale MN95;</dd>
<dt>c. </dt>
<dd>le stazioni permanenti della rete ufficiale del sistema globale di navigazione satellitare (rete GNSS) della Svizzera.</dd>
</dl>
<p class="absatz "><sup>3</sup> Per i punti di riferimento della rete nazionale MN95 e le stazioni permanenti della rete GNSS della Svizzera, le coordinate tridimensionali, le quote ortometriche e i valori gravimetrici vengono determinati oppure calcolati mediante interpolazione.</p>
<p class="absatz "><sup>4</sup> I punti fissi altimetrici della categoria 1 (PFA1) della rete altimetrica nazionale RAN95 costituiscono il quadro di riferimento altimetrico della misurazione nazionale.</p>
<p class="absatz "><sup>5</sup> Per i PFA1 sono calcolate quote usuali nella livellazione federale 1902 (LF02).</p>
<p class="absatz "><sup>6</sup> Per i PFA1 sono calcolate quote geopotenziali e quote ortometriche nella rete altimetrica nazionale RAN95, la quale<span style="color: #0000FF;"> </span>considera anche modifiche cinematiche.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Stazioni fondamentali e stazioni permanenti</a>
</h6>
<div class="collapseable">
<p class="absatz "><sup>1</sup> L’Ufficio federale di topografia gestisce almeno una stazione fondamentale geodetica come stazione di riferimento globale e stabilisce in maniera continua, segnatamente mediante metodi geodetici satellitari, la sua relazione con sistemi e quadri di riferimento internazionali.</p>
<p class="absatz "><sup>2</sup> Definisce e sorveglia i quadri di riferimento ufficiali della misurazione nazionale mediante l’esercizio della rete GNSS e di un centro di analisi GNSS, che eseguono e analizzano continuamente misurazioni verso i satelliti dei sistemi di navigazione in uso.</p>
<p class="absatz "><sup>3</sup> Rende accessibili su tutto il territorio svizzero, mediante servizi di posizionamento, i dati delle misurazioni per l’esecuzione di posizionamenti in tempo reale.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Rete gravimetrica nazionale</a>
</h6>
<div class="collapseable">
<p class="absatz "><sup>1</sup> L’Ufficio federale di topografia provvede all’allestimento, alla manutenzione e alla gestione di una rete di stazioni gravimetriche.</p>
<p class="absatz "><sup>2</sup> Stabilisce le stazioni principali della rete gravimetrica nazionale mediante misurazioni gravimetriche assolute connesse a reti gravimetriche internazionali.</p>
<p class="absatz "><sup>3</sup> Provvede al raffittimento della rete delle stazioni gravimetriche assolute mediante misurazioni gravimetriche relative. Rende accessibili e utilizzabili i punti di raffittimento come punti di raccordo per misurazioni di dettaglio.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Modello del geoide della Svizzera</a>
</h6>
<div class="collapseable">
<p class="absatz "><sup>1</sup> L’Ufficio federale di topografia definisce e rinnova il modello ufficiale del geoide della Svizzera.</p>
<p class="absatz "><sup>2</sup> Il modello del geoide, in combinazione con metodi di misurazione terrestri e geodetici satellitari, assicura la coerenza delle determinazioni altimetriche su tutto il territorio nazionale per il passaggio da quote ortometriche a quote ellissoidiche.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Aggiornamento</a>
</h6>
<div class="collapseable">
<p class="absatz "><sup>1</sup> La misurazione nazionale è aggiornata e rinnovata considerando i requisiti tecnici, le necessità degli utenti, lo stato della tecnica e i costi.</p>
<p class="absatz "><sup>2</sup> L’Ufficio federale di topografia allestisce un concetto per l’aggiornamento della misurazione nazionale geodetica.</p>
<p class="absatz "><sup>3</sup> La misurazione nazionale cartografica è aggiornata integralmente almeno ogni sei anni. L’aggiornamento avviene sulla base della misurazione nazionale topografica.</p>
<p class="absatz "><sup>4</sup> La misurazione nazionale topografica è aggiornata integralmente almeno al ritmo della misurazione nazionale cartografica.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Prestazioni ufficiali della misurazione nazionale geodetica</a>
</h6>
<div class="collapseable">
<p class="absatz ">L’Ufficio federale di topografia fornisce le seguenti prestazioni ufficiali della misurazione nazionale geodetica:</p>
<dl>
<dt>a. </dt>
<dd>parametri di modello e di trasformazione dei sistemi e dei quadri di riferimento della misurazione nazionale;</dd>
<dt>b. </dt>
<dd>coordinate e quote dei punti fissi planimetrici della categoria 1 (PFP1);</dd>
<dt>c. </dt>
<dd>quote geopotenziali e quote ortometriche dei punti fissi altimetrici della categoria 1 (PFA1) della rete altimetrica nazionale RAN95;</dd>
<dt>d. </dt>
<dd>quote usuali dei PFA1 nella livellazione federale LF02;</dd>
<dt>e. </dt>
<dd>coordinate del confine nazionale in un quadro di riferimento globale;</dd>
<dt>f. </dt>
<dd>valori gravimetrici delle stazioni della rete gravimetrica nazionale;</dd>
<dt>g. </dt>
<dd>ondulazioni del geoide e deviazioni dalla verticale calcolati sulla base del modello del geoide della Svizzera;</dd>
<dt>h. </dt>
<dd>dati delle misurazioni della rete GNSS mediante i sistemi di posizionamento giusta l’articolo 3 capoverso 3;</dd>
<dt>i. </dt>
<dd>software geodetici che tengono segnatamente conto delle peculiarità dei sistemi e dei quadri di riferimento svizzeri.</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Prestazioni ufficiali della misurazione nazionale topografica</a>
</h6>
<div class="collapseable">
<p class="absatz "><sup>1</sup> L’Ufficio federale di topografia, sulla base delle informazioni topografiche della misurazione nazionale (art. 7 OMN), fornisce le prestazioni ufficiali seguenti:</p>
<dl>
<dt>a. </dt>
<dd>foto aeree e satellitari;</dd>
<dt>b. </dt>
<dd>ortofoto;</dd>
<dt>c. </dt>
<dd>il modello topografico del paesaggio;</dd>
<dt>d. </dt>
<dd>dati altimetrici;</dd>
<dt>e. </dt>
<dd>dati dei confini giurisdizionali;</dd>
<dt>f. </dt>
<dd>nomi geografici.</dd>
<dt><span data-message="E40S10-TAB">[tab]</span></dt>
<dd>
<sup>2</sup> Sono considerate prestazioni ufficiali i risultati finali e intermedi dei lavori eseguiti nel quadro del mandato legale per il rilevamento, l’aggiornamento e la gestione delle informazioni topografiche per i modelli nazionali del paesaggio (art. 22 cpv. 2 lett. c della legge del 5 ottobre 2007<sup><a href="#fn-d7e232" id="fnbck-d7e232">2</a></sup> sulla geoinformazione).</dd>
</dl>
<div class="footnotes"><p id="fn-d7e232"><sup><a href="#fnbck-d7e232">2</a></sup><sup></sup> <a href="https://fedlex.data.admin.ch/eli/cc/2008/388" target="_blank">RS <b>510.62</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Prestazioni ufficiali della misurazione nazionale cartografica</a>
</h6>
<div class="collapseable">
<p class="absatz "><sup>1</sup> L’Ufficio federale di topografia offre le carte nazionali topografiche seguenti:</p>
<dl>
<dt>a. </dt>
<dd>carta nazionale 1:25 000;</dd>
<dt>b. </dt>
<dd>carta nazionale 1:50 000;</dd>
<dt>c. </dt>
<dd>carta nazionale 1:100 000;</dd>
<dt>d. </dt>
<dd>carta nazionale 1:200 000;</dd>
<dt>e. </dt>
<dd>carta nazionale 1:300 000;</dd>
<dt>f. </dt>
<dd>carta nazionale 1:500 000;</dd>
<dt>g. </dt>
<dd>carta nazionale 1:1 000 000;</dd>
<dt>h.<sup><a href="#fn-d7e275" id="fnbck-d7e275">3</a></sup> </dt>
<dd>carta nazionale 1:10 000.</dd>
</dl>
<p class="absatz "><sup>2</sup> Se necessario, con le carte nazionali sono allestiti derivati. Essi possono derogare all’edizione normale per quanto riguarda il taglio dei fogli, il contenuto, la presentazione e la scala.<sup> </sup><sup><a href="#fn-d7e291" id="fnbck-d7e291">4</a></sup></p>
<p class="absatz "><sup>3</sup> D’intesa con l’Aggruppamento Difesa, per scopi militari sono allestite versioni speciali delle carte nazionali.</p>
<div class="footnotes">
<p id="fn-d7e275"><sup><a href="#fnbck-d7e275">3</a></sup><sup></sup> Introdotta dal n. I dell’O del DDPS del 9 giu. 2017, in vigore dal 1° ago. 2017  (<a href="https://fedlex.data.admin.ch/eli/oc/2017/419" target="_blank">RU <b>2017</b> 3685</a>).</p>
<p id="fn-d7e291"><sup><a href="#fnbck-d7e291">4</a></sup><sup></sup> Nuovo testo giusta il n. I dell’O del DDPS del 9 giu. 2017, in vigore dal 1° ago. 2017  (<a href="https://fedlex.data.admin.ch/eli/oc/2017/419" target="_blank">RU <b>2017</b> 3685</a>).</p>
</div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Prestazioni ufficiali particolari</a>
</h6>
<div class="collapseable">
<p class="absatz ">L’Ufficio federale di topografia fornisce le prestazioni ufficiali particolari seguenti:</p>
<dl>
<dt>a. </dt>
<dd>la carta dei Comuni della Svizzera;</dd>
<dt>b. </dt>
<dd>carte secondo il diritto aeronautico;</dd>
<dt>c. </dt>
<dd>carte storiche;</dd>
<dt>d. </dt>
<dd>carte geologiche;</dd>
<dt>e. </dt>
<dd>software relativi alle carte nazionali;</dd>
<dt>f.<sup><a href="#fn-d7e331" id="fnbck-d7e331">5</a></sup> </dt>
<dd>carte nazionali per attività sportive sulla neve.</dd>
</dl>
<div class="footnotes"><p id="fn-d7e331"><sup><a href="#fnbck-d7e331">5</a></sup><sup></sup> Introdotta dal n. I dell’O del DDPS del 9 giu. 2017, in vigore dal 1° ago. 2017  (<a href="https://fedlex.data.admin.ch/eli/oc/2017/419" target="_blank">RU <b>2017</b> 3685</a>).</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° luglio 2008.</p></div></article></main>
</div></body>
</html>
