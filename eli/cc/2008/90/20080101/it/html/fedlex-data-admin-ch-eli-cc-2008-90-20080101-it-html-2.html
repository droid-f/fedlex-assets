<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2008-90-20080101-it-docx-1</title>
</head>
<body><div id="lawcontent">
<div id="preface">
<!--0.740.723 --><p class="srnummer ">0.740.723 </p>
<p> RU <b>2008</b> 341</p>
<p><i>Testo originale</i></p>
<h1 class="erlasstitel botschafttitel ">Decisione n. 1/2007 <br>del Comitato dei trasporti terrestri Comunità/Svizzera riguardante il sistema di tassazione <br>dei veicoli applicabile in Svizzera dal 1° gennaio 2008</h1>
<p>Adottata il 22 giugno 2007<br>Entrata in vigore per la Svizzera il 1° gennaio 2008</p>
<p> (Stato 1° gennaio 2008)</p>
</div>
<div id="preamble">
<p>Il Comitato,</p>
<p>visto l’accordo tra la Comunità europea e la Confederazione svizzera sul trasporto di merci e di passeggeri su strada e per ferrovia<sup><a href="#fn-d6e31" id="fnbck-d6e31">1</a></sup>, in particolare l’articolo 51, paragrafo 2,</p>
<p>considerando quanto segue:</p>
<?del-struct abstand4pt><p>(1)  in virtù dell’articolo 40 la Svizzera percepisce dal 1° gennaio 2001 una tassa per l’uso delle strade pubbliche sul suo territorio (tassa sul traffico di mezzi pesanti commisurata alle prestazioni). Le tasse devono essere stabilite e differenziate in base a tre categorie di norme sulle emissioni (EURO);</p>
<p>(2)  a tal fine, l’articolo 40, paragrafi 2 e 4, dell’accordo stabiliscono la media ponderata delle tasse, la tassa massima per la categoria di veicoli più inquinanti e la differenza massima tra le tasse applicabili alle varie categorie;</p>
<p>(3)  ai sensi dell’articolo 40, paragrafo 6, le ponderazioni sono determinate in funzione del numero di veicoli per ogni categoria di norme EURO circolanti in Svizzera. Il comitato misto esamina i relativi inventari e determina gli importi delle tre categorie di tassazione in base a dette ponderazioni. Il 3,83 % dei chilometri complessivi percorsi sul territorio svizzero nei mesi di gennaio 2007, febbraio 2007 e marzo 2007 da veicoli di oltre 3,5 tonnellate è stato effettuato da veicoli della categoria di norme EURO 0, il 2,69 % da veicoli della categoria di norme EURO 1, il 18,79% da veicoli della categoria di norme EURO 2, il 58,68 % da veicoli della categoria di norme EURO 3, il 6,30 % da veicoli della categoria di norme EURO 4 e il 9,71 % da veicoli della categoria di norme EURO 5;</p>
<p>(4)  il comitato misto ha esaminato gli inventari forniti dalla Svizzera;</p>
<p>(5)  è necessario che il comitato misto stabilisca la ponderazione, il livello di tassazione per le tre categorie di tassazione e la ripartizione delle categorie di norme EURO fra le tre categorie di tassazione,</p>
<p>decide:</p>
<div class="footnotes"><p id="fn-d6e31"><sup><a href="#fnbck-d6e31">1</a></sup> <a href="https://fedlex.data.admin.ch/eli/cc/2002/257" target="_blank">RS <b>0.740.72</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>La ponderazione è fissata al 3,83 % per i veicoli della categoria di norme EURO 0, al 2,69 % per i veicoli della categoria di norme EURO 1, al 18,79 % per i veicoli della categoria di norme EURO 2, al 58,68 % per i veicoli della categoria di norme EURO 3, al 6,30 % per i veicoli della categoria di norme EURO 4 e al 9,71 % per i veicoli della categoria di norme EURO 5.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>La tassa commisurata alle prestazioni per un veicolo che ha un peso totale effettivo a pieno carico non superiore a 40 tonnellate e che percorre una distanza di 300 km ammonta a:</p>
<dl>
<dt>– </dt>
<dd>369 franchi svizzeri per la categoria di tassazione 1</dd>
<dt>– </dt>
<dd>320 franchi svizzeri per la categoria di tassazione 2</dd>
<dt>– </dt>
<dd>272 franchi svizzeri per la categoria di tassazione 3.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>La categoria di tassazione 1 si applica ai veicoli appartenenti alla classe di emissioni EURO 2 e a tutti i veicoli autorizzati a circolare prima dell’entrata in vigore della norma EURO 2. La categoria di tassazione 2 si applica ai veicoli appartenenti alla classe di emissioni EURO 3. La categoria di tassazione 3 si applica ai veicoli appartenenti alle classi di emissioni EURO 4, EURO 5 ed EURO 6.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>La presente decisione entra in vigore il 1° gennaio 2008.</p>
<p>Fatto a Bruxelles, il 22 giugno 2007.</p>
<p></p>
<div class="table"><table border="1"><tr>
<td>
<p>Il presidente:<br></p>
<p>Enrico Grillo Pasquarelli</p>
</td>
<td>
<p>Il capo della <br>delegazione svizzera:</p>
<p>Max Friedli</p>
</td>
</tr></table></div>
</div></article><section id="lvl_u5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u5">Dichiarazione della Svizzera relativa alla categoria di tassazione 2</a>
</h1>
<div class="collapseable">
<p>La Svizzera dichiara che nel 2008, per un veicolo della categoria di tassazione 2 che ha un peso totale effettivo a pieno carico non superiore a 40 tonnellate e che percorre una distanza di 300 km, riscuoterà la tassa dovuta nel 2008 per la categoria di tassazione 3.</p>
<p>Fatto a Berna, il 7 agosto 2007.</p>
<p></p>
<div class="table"><table border="1"><tr><td>
<p>Il capo della <br>delegazione svizzera:</p>
<p>Max Friedli</p>
</td></tr></table></div>
<p></p>
</div></section></main>
</div></body>
</html>
