<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2008-75-20210101-it-docx</title>
</head>
<body><div id="lawcontent">
<div id="preface">
<!--194.2 --><p class="srnummer ">194.2 </p>
<h1 class="erlasstitel botschafttitel ">Legge federale<br>che promuove l’informazione riguardante<br>la piazza imprenditoriale svizzera</h1>
<p>del 5 ottobre 2007 (Stato 1° gennaio 2021)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 54 della Costituzione federale<sup><a href="#fn-d6e21" id="fnbck-d6e21">1</a></sup>;<br>visto il messaggio del Consiglio federale del 28 febbraio 2007<sup><a href="#fn-d6e31" id="fnbck-d6e31">2</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/fga/2007/349" target="_blank">FF <b>2007</b> 2029</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p>La Confederazione può promuovere l’insediamento sostenibile e a lungo termine di imprese estere in Svizzera. Sulla base di un programma di marketing può prendere misure a tal fine, sola o congiuntamente con Cantoni o terzi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Misure</a>
</h6>
<div class="collapseable"> <p><sup>1</sup> Fra le misure rientrano in particolare:</p>
<dl>
<dt>a. </dt>
<dd>pubblicazioni;</dd>
<dt>b. </dt>
<dd>seminari per investitori e altre manifestazioni promozionali;</dd>
<dt>c. </dt>
<dd>attività di marketing in fiere specializzate e relazioni pubbliche;</dd>
<dt>d. </dt>
<dd>informazioni a singole imprese.</dd>
</dl>
<p><sup>2</sup> La Confederazione segue l’evoluzione dei principali mercati esteri e dei gruppi bersaglio. Mette a disposizione dei Cantoni i risultati delle sue osservazioni.</p>
<p><sup>3</sup> La Confederazione e i Cantoni coordinano le loro rispettive misure.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Mandato</a>
</h6>
<div class="collapseable"> <p><sup>1</sup> Il Dipartimento federale dell’economia, della formazione e della ricerca (DEFR)<sup><a href="#fn-d6e91" id="fnbck-d6e91">3</a></sup> può delegare la promozione dell’informazione riguardante la piazza imprenditoriale svizzera a uno o più terzi (mandatari). Tale mandato è assegnato mediante una convenzione di prestazioni, di diritto pubblico.</p>
<p><sup>1bis</sup> Il mandato di promuovere l’informazione riguardante la piazza imprenditoriale svizzera secondo la presente legge non è considerato una commessa pubblica ai sensi dell’articolo 9 della legge federale del 21 giugno 2019<sup><a href="#fn-d6e104" id="fnbck-d6e104">4</a></sup> sugli appalti pubblici.<sup><a href="#fn-d6e112" id="fnbck-d6e112">5</a></sup></p>
<p><sup>2</sup> La convenzione di prestazioni può essere conclusa per quattro anni al massimo. Per determinarne la durata il DEFR tiene conto in particolare delle esigenze di pianificazione del mandatario.</p>
<div class="footnotes">
<p id="fn-d6e91"><sup><a href="#fnbck-d6e91">3</a></sup> Nuova espr. giusta il n. I 3 dell’O del 15 giu. 2012 (Riorganizzazione dei dipartimenti), in vigore dal 1° gen. 2013 (<a href="https://fedlex.data.admin.ch/eli/oc/2012/419" target="_blank">RU <b>2012</b> 3655</a>). Di detta mod. è tenuto conto in tutto il presente testo.</p>
<p id="fn-d6e104"><sup><a href="#fnbck-d6e104">4</a></sup>  <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a></p>
<p id="fn-d6e112"><sup><a href="#fnbck-d6e112">5</a></sup> Introdotto dall’all. 7 n. II 3 della LF del 21 giu. 2019 sugli appalti pubblici, in vigore dal 1° gen. 2021 (<a href="https://fedlex.data.admin.ch/eli/oc/2020/126" target="_blank">RU <b>2020</b> 641</a>; <a href="https://fedlex.data.admin.ch/eli/fga/2017/417" target="_blank">FF <b>2017</b> 1587</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Indennità e aiuti finanziari</a>
</h6>
<div class="collapseable"> <p><sup>1</sup> Per adempiere la convenzione di prestazioni sono accordati al mandatario indennità e aiuti finanziari nei limiti dei crediti stanziati.</p>
<p><sup>2</sup> Per quanto la presente legge non disponga altrimenti, la legge del 5 ottobre 1990<sup><a href="#fn-d6e142" id="fnbck-d6e142">6</a></sup> sui sussidi è applicabile.</p>
<div class="footnotes"><p id="fn-d6e142"><sup><a href="#fnbck-d6e142">6</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Obblighi del mandatario</a>
</h6>
<div class="collapseable"> <p><sup>1</sup> Il mandatario è tenuto a:</p>
<dl>
<dt>a. </dt>
<dd>gestire la promozione dell’informazione riguardante la piazza imprenditoriale svizzera in modo appropriato, conveniente sotto il profilo dei costi e con spese e oneri amministrativi minimi;</dd>
<dt>b. </dt>
<dd>prendere in considerazione l’offerta economicamente più vantaggiosa nella scelta delle misure;</dd>
<dt>c. </dt>
<dd>attuare le misure di stretta intesa con i servizi cantonali e le organizzazioni federali che operano in settori analoghi, in particolare nel settore della promozione della Svizzera;</dd>
<dt>d. </dt>
<dd>prevedere un sistema di valutazione;</dd>
<dt>e.<sup><a href="#fn-d6e176" id="fnbck-d6e176">7</a></sup> </dt>
<dd>rispettare nei confronti di terzi le disposizioni della legge federale del 21 giugno 2019<sup><a href="#fn-d6e193" id="fnbck-d6e193">8</a></sup> sugli appalti pubblici e della relativa ordinanza, nella misura in cui queste siano applicabili.</dd>
</dl>
<p><sup>2</sup> Il DEFR stabilisce nella convenzione di prestazioni tutti gli altri pertinenti obblighi del mandatario.</p>
<div class="footnotes">
<p id="fn-d6e176"><sup><a href="#fnbck-d6e176">7</a></sup> Introdotta dall’all. 7 n. II 3 della LF del 21 giu. 2019 sugli appalti pubblici, in vigore dal 1° gen. 2021 (<a href="https://fedlex.data.admin.ch/eli/oc/2020/126" target="_blank">RU <b>2020</b> 641</a>; <a href="https://fedlex.data.admin.ch/eli/fga/2017/417" target="_blank">FF <b>2017</b> 1587</a>).</p>
<p id="fn-d6e193"><sup><a href="#fnbck-d6e193">8</a></sup>  <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a></p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Tutela giurisdizionale</a>
</h6>
<div class="collapseable"> <p><sup>1</sup> Il Tribunale amministrativo federale giudica su azione le controversie concernenti le convenzioni di prestazioni.</p>
<p><sup>2</sup> Per il resto si applicano le disposizioni generali sull’amministrazione della giustizia federale.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Finanziamento</a>
</h6>
<div class="collapseable"> <p>L’Assemblea federale stabilisce ogni quattro anni, con decreto federale semplice, l’importo massimo per la promozione dell’informazione riguardante la piazza imprenditoriale svizzera secondo la presente legge.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Diritto previgente: abrogazione</a>
</h6>
<div class="collapseable"> <p>La legge federale del 16 dicembre 2005<sup><a href="#fn-d6e235" id="fnbck-d6e235">9</a></sup> che promuove l’informazione riguardante la piazza imprenditoriale svizzera è abrogata.</p>
<div class="footnotes"><p id="fn-d6e235"><sup><a href="#fnbck-d6e235">9</a></sup> [<a href="https://fedlex.data.admin.ch/eli/oc/2006/226" target="_blank">RU <b>2006</b> 1273</a>]</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Sempreché il termine di referendum scada inutilizzato, la presente legge entra in vigore il 1° gennaio 2008. Altrimenti, l’entrata in vigore è determinata dal Consiglio federale.</p>
<p>Data dell’entrata in vigore: 1° gennaio 2008</p>
<p></p>
</div></article></main>
</div></body>
</html>
