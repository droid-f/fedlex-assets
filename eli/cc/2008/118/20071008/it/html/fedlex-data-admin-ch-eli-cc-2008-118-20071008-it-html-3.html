<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.974.212.3 --><p class="srnummer ">0.974.212.3 </p>
<p class="ref "> RU <b>2008</b> 541</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero e il Consiglio dei Ministri della Repubblica d’Albania sulla cooperazione tecnica, finanziaria e umanitaria</h1>
<p class="erlasssubtitel ">Concluso l’11 maggio 2007</p>
<p class="erlasssubtitel ">Entrato in vigore mediante scambio di note l’8 ottobre 2007</p>
<p class="erlassdatum "> (Stato 8  ottobre 2007)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Testo originale francese.</p></div>
</div>
<div id="preamble"><div>
<p class="man-template-autor ">Il Consiglio federale svizzero <br>e <br>il Consiglio dei Ministri della Repubblica d’Albania</p>
<p class="absatz09pt ">(qui di seguito designati insieme «i due Governi»),</p>
<p class="absatz ">con riferimento ai legami d’amicizia tra i due Paesi,</p>
<p class="absatz ">desiderosi di consolidare questi legami e di sviluppare tra i due Paesi una fruttuosa cooperazione nei settori tecnico e finanziario,</p>
<p class="absatz ">riconoscendo che lo sviluppo di questa cooperazione tecnica e finanziaria contribuisce a migliorare le condizioni sociali e economiche, come pure a promuovere riforme politiche, economiche e sociali in Albania,</p>
<p class="absatz ">consapevoli che il Consiglio dei Ministri della Repubblica d’Albania s’impegna a proseguire le riforme allo scopo di instaurare un’economia di mercato retta da condizioni democratiche,</p>
<p class="absatz ">ribadendo il loro impegno a favore di una democrazia pluralista fondata sul diritto e sul rispetto dei diritti dell’uomo,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Clausola generale</a>
</h6>
<div class="collapseable">
<p class="absatz ">Nella loro politica interna ed estera, i due Governi si ispirano al rispetto dei principi democratici e dei diritti fondamentali dell’uomo, stabiliti segnatamente dalla Dichiarazione universale dei diritti dell’uomo, dall’Atto finale di Helsinki, dalla Carta di Parigi per una nuova Europa e dalla Convenzione europea dei diritti dell’uomo<sup><a href="#fn-d7e60" id="fnbck-d7e60">2</a></sup>. Accordano un’importanza sostanziale al rispetto di questi principi, allo stesso titolo che agli obiettivi del presente Accordo.</p>
<div class="footnotes"><p id="fn-d7e60"><sup><a href="#fnbck-d7e60">2</a></sup><sup></sup> <a href="https://fedlex.data.admin.ch/eli/cc/1974/2151_2151_2151" target="_blank">RS <b>0.101</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obiettivi</a>
</h6>
<div class="collapseable">
<p class="absatz ">2.1  I due Governi promuovono, nell’ambito delle loro rispettive legislazioni interne, la realizzazione di progetti di cooperazione tecnica e finanziaria in Albania. Questi progetti contribuiscono alle riforme politiche, economiche e sociali in Albania, nonché a ridurre il costo economico e sociale del processo di trasformazione.</p>
<p class="absatz ">2.2  Il presente Accordo definisce pure il quadro normativo e procedurale applicabile alla pianificazione e all’attuazione di questi progetti.</p>
<p class="absatz ">2.3  Il presente Accordo agevola inoltre l’aiuto umanitario e il soccorso d’urgenza fornito dalla Svizzera all’Albania su richiesta del Consiglio dei Ministri della Repubblica d’Albania.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Forme della cooperazione</a>
</h6>
<div class="collapseable">
<p class="man-template-tab-untertit ">Forme</p>
<p class="absatz ">3.1  La cooperazione si svolge sotto forma di cooperazione tecnica e finanziaria, nonché sotto forma di aiuto umanitario e di soccorso d’urgenza.</p>
<p class="absatz ">3.2  Questa cooperazione può essere realizzata su base bilaterale o in collaborazione con altri donatori o organizzazioni multilaterali.</p>
<p class="man-template-tab-untertit ">Cooperazione tecnica</p>
<p class="absatz ">3.3  La cooperazione tecnica è fornita sotto forma di trasferimento di <i>know-how</i> mediante programmi di formazione e consulenza, di altri servizi, nonché di forniture di equipaggiamenti e materiale necessari a una buona attuazione dei progetti.</p>
<p class="absatz ">3.4  I progetti realizzati nel quadro della cooperazione tecnica con l’Albania contribuiscono a risolvere problemi specifici connessi con il processo di trasformazione politica, sociale ed economica. Sarà accordata particolare attenzione ai seguenti settori:</p>
<dl>
<dt>– </dt>
<dd>sostegno al consolidamento dei principi democratici, e in particolare al miglioramento dei servizi e al rafforzamento della partecipazione della società civile;</dd>
<dt>– </dt>
<dd>sostegno allo sviluppo del settore economico privato per accrescerne la prosperità;</dd>
<dt>– </dt>
<dd>contributo allo sviluppo di infrastrutture sostenibili, nonché di servizi sociali di buona qualità dai profili qualitativo e quantitativo;</dd>
<dt>– </dt>
<dd>promozione degli scambi scientifici e culturali;</dd>
<dt>– </dt>
<dd>promozione del commercio e degli investimenti.</dd>
</dl>
<p class="man-template-tab-untertit ">Cooperazione finanziaria</p>
<p class="absatz ">3.5  La cooperazione finanziaria è fornita al Consiglio dei Ministri su base non rimborsabile. Essa consiste nel finanziamento di prodotti, di equipaggiamenti e di materiale svizzeri destinati a progetti prioritari, nonché di servizi connessi e di trasferimenti del <i>know-how</i> necessari a una buona attuazione dei progetti;</p>
<p class="absatz ">3.6  La cooperazione finanziaria è concessa a progetti prioritari di infrastruttura e riabilitazione che non sono sostenibili sul piano commerciale. Un particolare accento sarà posto su progetti nei settori dell’energia e dell’acqua.</p>
<p class="absatz ">3.7  Per ogni singolo progetto di cooperazione finanziaria i due Governi si accordano sulle condizioni di rimborso, da parte dell’utilizzatore finale, in valuta locale in un fondo di contropartita. Secondo la natura del progetto e la solvibilità dell’utilizzatore finale, i due Governi possono convenire di rinunciare a un rimborso.</p>
<p class="man-template-tab-untertit ">Aiuto umanitario</p>
<p class="absatz ">3.8  A seconda dei casi sono concessi doni destinati ai soccorsi d’urgenza e all’aiuto umanitario per affrontare situazioni di miseria che affliggono la popolazione in seguito a calamità naturali o a disastri provocati dall’uomo e sono riconosciute dalla comunità internazionale.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Obblighi</a>
</h6>
<div class="collapseable">
<p class="absatz ">4.1  Per agevolare l’attuazione dei progetti condotti nell’ambito del presente Accordo, il Consiglio dei Ministri della Repubblica d’Albania si impegna a:</p>
<dl>
<dt>a) </dt>
<dd>esentare da ogni imposta, dazio doganale e qualsivoglia onere, fiscale o di altra natura, l’insieme degli equipaggiamenti, servizi, veicoli e materiale forniti donati dal Governo svizzero, nonché l’equipaggiamento importato a titolo temporaneo per l’attuazione dei progetti condotti nell’ambito del presente Accordo;</dd>
<dt>b) </dt>
<dd>concedere le autorizzazioni necessarie all’importazione e all’esportazione degli equipaggiamenti necessari all’attuazione dei progetti;</dd>
<dt>c) </dt>
<dd>concedere gratuitamente ai periti stranieri coinvolti nei progetti secondo il presente Accordo, nonché alle loro famiglie, i permessi di lavoro e di residenza necessari, e a esentare da ogni imposta e da qualsivoglia altro onere fiscale e dazio doganale l’importazione temporanea e la riesportazione dei loro effetti personali;</dd>
<dt>d) </dt>
<dd>accordare all’Ufficio svizzero della cooperazione, nonché ai suoi rappresentanti qualora non siano cittadini della Repubblica d’Albania, i privilegi e le immunità stabiliti dalla Convenzione di Vienna del 18 aprile 1961<sup><a href="#fn-d7e154" id="fnbck-d7e154">3</a></sup> sulle relazioni diplomatiche e consolari.</dd>
</dl>
<p class="absatz ">4.2  Il Ministero delle finanze albanese apre conti speciali, in conformità con la legislazione albanese, per i pagamenti nei fondi di controparte in valuta locale (LEK). L’utilizzazione dei fondi summenzionati è oggetto di una decisione congiunta dei due Governi, che definiscono pure le strutture necessarie per garantirne la buona gestione e l’utilizzazione a buon fine.</p>
<div class="footnotes"><p id="fn-d7e154"><sup><a href="#fnbck-d7e154">3</a></sup><sup></sup> <a href="https://fedlex.data.admin.ch/eli/cc/1964/435_431_431" target="_blank">RS <b>0.191.01</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Clausola anticorruzione</a>
</h6>
<div class="collapseable"><p class="absatz ">I due Governi condividono un interesse comune nella lotta contro la corruzione, che nuoce alla buona gestione degli affari pubblici e ad un impiego appropriato delle risorse destinate allo sviluppo, e compromette la trasparenza e l’avvio di una concorrenza basata sui prezzi e sulla qualità. I due Governi si impegnano pertanto ad unire i propri sforzi per lottare contro la corruzione e attestano in particolare quanto segue: nessuna offerta, nessun dono o pagamento, remunerazione o vantaggio di qualsiasi natura considerato come un atto illecito o una pratica di corruzione è stato o sarà accordato a chiunque, direttamente o indirettamente, come contropartita della concessione di mandati o dell’esecuzione del presente Accordo. Qualsiasi atto di tale natura costituisce un motivo sufficiente per giustificare l’annullamento del presente Accordo o della concessione di un mandato che ne risulta, o per adottare qualsiasi altra misura correttiva necessaria prevista dalla legislazione applicabile.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Portata e applicazione</a>
</h6>
<div class="collapseable">
<p class="absatz ">6.1  Le disposizioni del presente Accordo si applicano a:</p>
<dl>
<dt>a) </dt>
<dd>i progetti decisi dai due Governi;</dd>
<dt>b) </dt>
<dd>i progetti che coinvolgono associazioni o istituzioni di diritto pubblico o privato di uno dei due Paesi, ai quali i due Governi o i loro rappresentanti autorizzati hanno congiuntamente deciso di applicare <i>mutatis mutandis</i> le disposizioni dell’articolo 4;</dd>
<dt>c) </dt>
<dd>alle attività nazionali indotte dai progetti regionali di cooperazione allo sviluppo cofinanziate dal Governo svizzero o ai progetti cofinanziati dal Governo svizzero per il tramite di istituzioni multilaterali, per quanto sia fatto esplicito riferimento al presente Accordo.</dd>
</dl>
<p class="absatz ">6.2  Il presente Accordo può essere ugualmente applicato ai progetti che sono già in corso di realizzazione oppure ai progetti in preparazione prima della sua entrata in vigore.</p>
<p class="absatz ">6.3  Le disposizioni del presente Accordo si applicano ugualmente alle operazioni svizzere di assistenza umanitaria, di soccorso e di aiuto di urgenza da effettuare in Albania in caso di gravi sofferenze della popolazione.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Autorità competenti, procedura e coordinazione</a>
</h6>
<div class="collapseable">
<p class="absatz ">7.1  Le autorità svizzere competenti per l’attuazione della cooperazione tecnica e finanziaria sono:</p>
<dl>
<dt>1) </dt>
<dd>la Direzione dello sviluppo e della cooperazione (DSC) del Dipartimento federale degli affari esteri della Svizzera; e</dd>
<dt>2) </dt>
<dd>la Segreteria di Stato dell’economia (SECO) del Dipartimento federale dell’economia della Svizzera.</dd>
</dl>
<p class="absatz ">Queste due istituzioni – vale a dire la Direzione dello sviluppo e della cooperazione (DSC) e la Segreteria di Stato dell’economia (SECO) – sono rappresentate in Albania dall’Ufficio svizzero di cooperazione presso l’Ambasciata svizzera a Tirana.</p>
<p class="absatz ">7.2  Le autorità albanesi competenti per l’attuazione della cooperazione tecnica e finanziaria sono:</p>
<dl>
<dt>1) </dt>
<dd>il Dipartimento di coordinamento delle strategie e dei donatori (DSDC) del Consiglio dei Ministri;</dd>
<dt>2) </dt>
<dd>il Ministero delle finanze.</dd>
</dl>
<p class="absatz ">Da parte albanese il coordinamento generale per l’esecuzione del presente Accordo è assicurato dal Dipartimento di coordinamento delle strategie e dei donatori (DSDC) del Consiglio dei Ministri.</p>
<p class="absatz ">7.3  L’Ufficio svizzero di cooperazione presso l’Ambasciata svizzera a Tirana trasmette le richieste di cooperazione del Consiglio dei Ministri della Repubblica d’Albania alle autorità competenti in Svizzera; assicura inoltre il collegamento tra le autorità albanesi e le autorità svizzere per l’attuazione e il controllo dei progetti.</p>
<p class="absatz ">7.4  I soccorsi d’urgenza e l’aiuto umanitario sono forniti dalla Direzione dello sviluppo e della cooperazione (DSC) del Dipartimento federale degli affari esteri della Svizzera.</p>
<p class="absatz ">7.5  Ogni progetto avviato in base al presente Accordo è oggetto di un accordo particolare concluso tra i partner interessati che stipula e definisce i loro rispettivi diritti e obblighi.</p>
<p class="absatz ">7.6  Per evitare doppioni o sovrapposizioni con i progetti attuati da altri donatori e per far sì che i progetti abbiano il massimo impatto possibile, i due Governi forniscono tutti i mezzi e mettono a disposizione tutte le informazioni necessarie a garantire l’efficacia del coordinamento della cooperazione internazionale.</p>
<p class="absatz ">7.7  I due Governi si informano vicendevolmente ed esaustivamente sui progetti intrapresi nell’ambito del presente Accordo. Scambiano i pareri e si accordano su incontri periodici per discutere e valutare i programmi di cooperazione tecnica e finanziaria, nonché per prendere le misure di miglioramento necessarie. Tenuto conto dei risultati della valutazione, possono profittare di queste occasioni per suggerire modifiche da apportare nei summenzionati settori di cooperazione e nelle corrispondenti procedure.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Modifiche e composizione delle controversie</a>
</h6>
<div class="collapseable">
<p class="absatz ">8.1  I due Governi al presente Accordo accettano di comporre per via diplomatica qualsivoglia controversia che possa risultare dall’applicazione dell’Accordo.</p>
<p class="absatz ">8.2  Qualsiasi modifica o emendamento del presente Accordo richiede la forma scritta e l’accordo dei due Governi e sarà formulato in un Protocollo separato che entra in vigore secondo la procedura di cui all’articolo 9, Disposizioni finali.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Disposizioni finali</a>
</h6>
<div class="collapseable">
<p class="absatz ">Il presente Accordo entra in vigore alla data di ricezione dell’ultima notificazione che conferma che i due Governi hanno concluso le procedure nazionali necessarie a tal fine.</p>
<p class="absatz ">L’Accordo può essere denunciato in qualsiasi momento da ciascuno dei due Governi tramite notificazione scritta con preavviso di sei mesi.</p>
<p class="absatz ">In caso di denuncia del presente Accordo, le disposizioni dell’Accordo continuano ad applicarsi a tutti i progetti convenuti prima della succitata denuncia.</p>
<p class="absatz ">Fatto a Tirana, l’11 maggio 2007, in tre esemplari originali, in lingua inglese, francese e albanese, ciascuna versione facente parimenti fede. In caso di divergenze di interpretazione tra i testi in lingua inglese, francese e albanese, la versione in lingua inglese prevale.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il <br>Consiglio federale svizzero:</p>
<p class="unterschriftenfi ">Erich Pircher </p>
</td>
<td>
<p class="unterschriftenfi1 ">Per il Consiglio dei Ministri<br>della Repubblica d’Albania:</p>
<p class="unterschriftenfi ">Ridvan Bode</p>
</td>
</tr></table></div>
</div></article></main>
</div></body>
</html>
