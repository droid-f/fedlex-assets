<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2008-136-20190101-it-docx</title>
</head>
<body><div id="lawcontent">
<div id="preface">
<!--748.131.121.8--><p class="srnummer ">748.131.121.8</p>
<h1 class="erlasstitel botschafttitel ">Ordinanza del DATEC <br>sul capo d’aerodromo</h1>
<h2 class="erlasskurztitel ">(Ordinanza sul capo d’aerodromo)</h2>
<p>del 13 febbraio 2008 (Stato 1° gennaio 2019)</p>
</div>
<div id="preamble">
<p>Il Dipartimento federale dell’ambiente, dei trasporti, dell’energia e<br>delle comunicazioni (DATEC),</p>
<p>visti gli articoli 29<i>c</i> capoverso 4 e 29<i>d</i> capoverso 3 dell’ordinanza del<br>23 novembre 1994<sup><a href="#fn-d6e29" id="fnbck-d6e29">1</a></sup> sull’infrastruttura aeronautica (OSIA),</p>
<p>ordina:</p>
<div class="footnotes"><p id="fn-d6e29"><sup><a href="#fnbck-d6e29">1</a></sup> <a href="https://fedlex.data.admin.ch/eli/cc/1994/3050_3050_3050" target="_blank">RS <b>748.131.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>La presente ordinanza disciplina:</p>
<dl>
<dt>a. </dt>
<dd>l’autorizzazione a svolgere la funzione di capo d’aerodromo;</dd>
<dt>b. </dt>
<dd>i compiti del capo d’aerodromo.</dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Autorizzazione a svolgere la funzione di capo d’aerodromo</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Comunicazione all’UFAC</a>
</h6>
<div class="collapseable"> <p><sup>1</sup> L’esercente dell’aerodromo comunica la persona nominata all’Ufficio federale dell’aviazione civile (UFAC) allegando:</p>
<dl>
<dt>a. </dt>
<dd>le generalità complete;</dd>
<dt>b. </dt>
<dd>un estratto aggiornato del casellario giudiziale centrale svizzero e per i cittadini stranieri, se richiesto dall’UFAC, un corrispondente attestato del Paese d’origine.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Rilascio dell’autorizzazione e licenza</a>
</h6>
<div class="collapseable"> <p><sup>1</sup> L’UFAC rilascia l’autorizzazione a svolgere la funzione di capo d’aerodromo se un esperto dell’UFAC ha stabilito l’idoneità dal punto di vista personale e professionale della persona interessata e se quest’ultima ha conseguito la formazione prescritta dall’UFAC.<sup><a href="#fn-d6e89" id="fnbck-d6e89">2</a></sup></p>
<p><sup>2</sup> L’autorizzazione è rilasciata attraverso l’emissione di una licenza.</p>
<p><sup>3</sup> La licenza ha una durata di cinque anni ed è valida per un determinato aerodromo.</p>
<p><sup>4</sup> L’UFAC rinnova la licenza su domanda del capo d’aerodromo, se continuano ad essere soddisfatti i presupposti per l’autorizzazione.</p>
<div class="footnotes"><p id="fn-d6e89"><sup><a href="#fnbck-d6e89">2</a></sup> Nuovo testo giusta il n. I dell’O del DATEC del 10 ott. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/612" target="_blank">RU <b>2018</b> 3867</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Smarrimento della licenza</a>
</h6>
<div class="collapseable"> <p><sup>1</sup> Il capo d’aerodromo comunica senza indugio all’UFAC lo smarrimento della licenza.</p>
<p><sup>2</sup> In questo caso, l’UFAC emette una licenza sostitutiva.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Compiti del capo d’aerodromo</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Sorveglianza dell’esercizio, presenza e sostituzione</a>
</h6>
<div class="collapseable"> <p><sup>1</sup> Il capo d’aerodromo organizza la sorveglianza dell’esercizio in conformità della presente ordinanza.</p>
<p><sup>2</sup> Egli è presente sul posto per tutta la durata dell’attività di volo, sempre che essa non consista unicamente in decolli e atterraggi sporadici.</p>
<p><sup>3</sup> Egli può designare uno o più sostituti. La delega a questi ultimi può essere limitata a singole competenze.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Scambio di informazioni</a>
</h6>
<div class="collapseable"> <p><sup>1</sup> Il capo d’aerodromo provvede alla ricezione delle comunicazioni del controllo del traffico aereo e alla trasmissione di comunicazioni ai servizi della circolazione aerea.</p>
<p><sup>2</sup> Egli assicura che le comunicazioni siano diffuse per tempo a livello locale.</p>
<p><sup>3</sup> Se è ricevuto un segnale di emergenza, il capo d’aerodromo verifica se si tratta di un segnale d’emergenza emesso per errore da un aeromobile parcheggiato nell’aerodromo. Egli informa l’organo competente secondo il Manuale d’informazione aeronautica (AIP) di tutti gli allarmi ricevuti, compresi quelli lanciati per errore.</p>
<p><sup>4</sup> Il capo d’aerodromo vigila affinché sia garantito l’ascolto della frequenza di emergenza. Egli se ne assicura prima della chiusura dell’aerodromo o prima di lasciarlo.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Obblighi di pubblicazione e di notificazione</a>
</h6>
<div class="collapseable"> <p>Il capo d’aerodromo è tenuto ad adempiere gli obblighi di pubblicazione e di notificazione previsti dal diritto aeronautico anche quando l’AIP stabilisce che l’utilizzazione dell’aerodromo da parte di aeromobili richiede l’approvazione dell’esercente dell’aerodromo (PPR, Prior Permission Required).</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Preparazione del volo</a>
</h6>
<div class="collapseable"> <p>Il capo d’aerodromo provvede affinché, in un locale adatto, siano a disposizione pronti per l’uso gli strumenti, gli apparecchi e le informazioni necessari per la preparazione del volo e gli equipaggi possano ivi prepararsi al volo durante gli orari di apertura dell’aerodromo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e180" id="fnbck-d6e180">3</a></sup><a href="#art_9"> Eventi imprevisti nell’aviazione civile</a>
</h6>
<div class="collapseable"> <p><sup>1</sup> Il capo d’aerodromo segnala immediatamente al Servizio d’inchiesta svizzero sulla sicurezza, secondo le disposizioni pubblicate nell’AIP, gli eventi imprevisti ai sensi dell’articolo 1 capoverso 1 lettera b e articolo 3 lettera b dell’ordinanza del 17 dicembre 2014<sup><a href="#fn-d6e196" id="fnbck-d6e196">4</a></sup> concernente le inchieste sulla sicurezza in caso di eventi imprevisti nei trasporti.</p>
<p><sup>2</sup> Il capo d’aerodromo avvisa gli organi competenti se un aeromobile è in ritardo o se vi sono motivi di supporre che abbia avuto un incidente.</p>
<div class="footnotes">
<p id="fn-d6e180"><sup><a href="#fnbck-d6e180">3</a></sup> Nuovo testo giusta il n. I dell’O del DATEC del 10 ott. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/612" target="_blank">RU <b>2018</b> 3867</a>).</p>
<p id="fn-d6e196"><sup><a href="#fnbck-d6e196">4</a></sup> <a href="https://fedlex.data.admin.ch/eli/cc/2015/26" target="_blank">RS <b>742.161</b></a></p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Atterraggio di aeromobili provenienti dal territorio doganale estero</a>
</h6>
<div class="collapseable"> <p>Se un aeromobile proveniente dal territorio doganale estero atterra in un aerodromo che non è un aerodromo doganale, il capo d’aerodromo informa l’ufficio doganale più vicino (art. 142 cpv. 2 dell’O del 1° nov. 2006<sup><a href="#fn-d6e216" id="fnbck-d6e216">5</a></sup> sulle dogane).</p>
<div class="footnotes"><p id="fn-d6e216"><sup><a href="#fnbck-d6e216">5</a></sup> <a href="https://fedlex.data.admin.ch/eli/cc/2007/250" target="_blank">RS <b>631.01</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Impianti per il carburante</a>
</h6>
<div class="collapseable"> <p><sup>1</sup> Il capo d’aerodromo è responsabile dell’esercizio e del controllo degli impianti per il carburante dell’aerodromo.</p>
<p><sup>2</sup> Egli si conforma alle pertinenti disposizioni dell’UFAC relative alla costruzione e alla manutenzione di impianti per il carburante, nonché al rifornimento degli aeromobili.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Statistica</a>
</h6>
<div class="collapseable"> <p>Il capo d’aerodromo predispone, organizza e sorveglia il rilevamento e la trasmissione dei dati statistici secondo le direttive dell’UFAC.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d6e249" id="fnbck-d6e249">6</a></sup>
</h6>
<div class="collapseable"><div class="footnotes"><p id="fn-d6e249"><sup><a href="#fnbck-d6e249">6</a></sup> Abrogato dal n. I dell’O del DATEC del 10 ott. 2018, con effetto dal 1° gen. 2019  (<a href="https://fedlex.data.admin.ch/eli/oc/2018/612" target="_blank">RU <b>2018</b> 3867</a>).</p></div></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Tenuta di un giornale nei campi d’aviazione</a>
</h6>
<div class="collapseable"> <p><sup>1</sup> Se durante l’orario di apertura il campo d’aviazione non è sorvegliato, il capo d’aerodromo predispone un giornale.</p>
<p><sup>2</sup> Il capo d’aerodromo provvede affinché i comandanti degli aeromobili riportino sul giornale le indicazioni necessarie per il rilevamento dei dati statistici.</p>
</div></article>
</div></section><section id="sec_3_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3_a">Sezione 3<i>a</i>:</a><b><sup><a href="#fn-d6e279" id="fnbck-d6e279">7</a></sup></b><a href="#sec_3_a"> Disposizione penale</a>
</h1>
<div class="footnotes"><p id="fn-d6e279"><sup><a href="#fnbck-d6e279">7</a></sup> Introdotta dal n. I 3 dell’O del DATEC del 4 mar. 2011, in vigore dal 1° apr. 2011  (<a href="https://fedlex.data.admin.ch/eli/oc/2011/168" target="_blank">RU <b>2011</b> 1155</a>).</p></div>
<div class="collapseable"><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><b>Art. 14</b><i>a</i></a><sup><a href="#fn-d6e293" id="fnbck-d6e293">8</a></sup>
</h6>
<div class="collapseable">
<p>Chiunque, in qualità di capo d’aerodromo, viola l’obbligo di cui all’articolo 5 capoverso 2, è punito conformemente all’articolo 91 capoverso 1 lettera i della legge federale del 21 dicembre 1948<sup><a href="#fn-d6e306" id="fnbck-d6e306">9</a></sup> sulla navigazione aerea.</p>
<div class="footnotes">
<p id="fn-d6e293"><sup><a href="#fnbck-d6e293">8</a></sup> Nuovo testo giusta il n. I dell’O del DATEC del 10 ott. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/612" target="_blank">RU <b>2018</b> 3867</a>).</p>
<p id="fn-d6e306"><sup><a href="#fnbck-d6e306">9</a></sup> <a href="https://fedlex.data.admin.ch/eli/cc/1950/471_491_479" target="_blank">RS <b>748.0</b></a></p>
</div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Entrata in vigore</a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable"><p>La presente ordinanza entra in vigore il 15 marzo 2008.</p></div></article></div></section></main>
</div></body>
</html>
