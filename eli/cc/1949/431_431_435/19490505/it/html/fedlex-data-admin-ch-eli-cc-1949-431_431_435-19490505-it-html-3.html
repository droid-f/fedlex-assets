<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.142.114.231--><p class="srnummer ">0.142.114.231</p>
<p class="ref "> RU <b>1949</b> I 435; FF <b>1948 </b>III 200 ediz. ted. 199 ediz. franc.</p>
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Trattato di Amicizia e di Domicilio<br>tra la Confederazione Svizzera e Sua Maestà il Re dei Regno Unito<br>di Gran Bretagna, dell’Irlanda e dei Dominî Britannici d’oltre mare,<br>in nome dei Dominio dell’India</h1>
<p class="erlasssubtitel ">Conchiuso il 14 agosto 1948<br>Approvato dall’Assemblea federale il 22 dicembre 1948<sup><a href="#fn-d7e28" id="fnbck-d7e28">1</a></sup><br>Istrumenti di ratificazione scambiati il 5 maggio 1949<br>Entrato in vigore il 5 maggio 1949</p>
<p class="erlassdatum "> (Stato 5  maggio 1949)</p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> RU <b>1949 </b>I 433</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>Sua Maestà il Re del Regno Unito di Gran Bretagna, dell’Irlanda e dei Domini Britannici d’oltre mare, per e in nome del Dominio dell’India, </p>
<p class="absatz ">animati dal desiderio di rafforzare i vincoli di pace e di amicizia che sono sempre esistiti tra i due Stati e di sviluppare le loro relazioni pacifiche ed amichevoli,</p>
<p class="man-template-verb ">hanno convenuto di conchiudere il presente Trattato, e hanno a questo scopo nominati quali loro plenipotenziari:</p>
<p class="absatz09pt "><i>(Seguono i nomi dei plenipotenziari)</i></p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">Tra la Svizzera e il Dominio dell’India regnerà pace perpetua ed amicizia inalterabile.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d7e65" id="fnbck-d7e65">2</a></sup>
</h6>
<div class="collapseable">
<p class="absatz ">Ciascuna delle Parti Contraenti può nominare agenti diplomatici, consoli generali, consoli, viceconsoli ed agenti consolari che risiederanno nelle città, nei porti ed altre località, in cui sono ammessi a risiedere gli agenti del medesimo grado di terzi Stati, oppure in qualsiasi altro luogo che sia stato convenuto.</p>
<p class="absatz ">I consoli generali, consoli, viceconsoli e agenti consolari riceveranno l’exequatur o un’altra autorizzazione valida per l’esercizio delle loro funzioni. t permesso al governo che ha concesso l’exequatur o un’autorizzazione analoga di ritirarli, qualora lo giudichi necessario. Se esso fa uso di questa facoltà, deve indicare, in tutti i casi in cui sia possibile, i motivi del ritiro.</p>
<p class="absatz ">I rappresentanti sopra indicati godono con riserva della reciprocità, di tutti i diritti, privilegi, esenzioni ed immunità che sono concessi ai rappresentanti di grado corrispondente di qualsiasi altro Stato.</p>
<div class="footnotes"><p id="fn-d7e65"><sup><a href="#fnbck-d7e65">2</a></sup><sup></sup> Vedi anche la Conv. di Vienna del 18 apr. 1961 sule relazioni diplomatiche (<a href="https://fedlex.data.admin.ch/eli/cc/1964/435_431_431" target="_blank">RS <b>0.191.01</b></a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">I cittadini di ciascuna Parte Contraente hanno, sul territorio dell’altra e riservate le leggi e i regolamenti che vi sono in vigore, il diritto di domicilio e di dimora, di entrata, di uscita e di libera circolazione.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">I cittadini di ciascuna Parte Contraente, i quali risiedono sul territorio dell’altra Parte, sono trattati sotto ogni aspetto, per quanto concerne l’esercizio dei loro mestieri e delle loro professioni, l’esercizio e lo sviluppo delle loro imprese commerciali ed industriali, il traffico e il commercio leciti, alla stessa stregua che i cittadini della nazione più favorita, a condizione che si conformino alle leggi e ai regolamenti in vigore. Essi non devono pagare e sopportare imposte, tasse od oneri di qualsiasi natura, diversi o superiori a quelli pagati dai cittadini della nazione più favorita<sup><a href="#fn-d7e96" id="fnbck-d7e96">3</a></sup>.</p>
<div class="footnotes"><p id="fn-d7e96"><sup><a href="#fnbck-d7e96">3</a></sup><sup></sup> Vedi anche la Conv. del 2 nov. 1994 tra la Confederazione Svizzera e la Repubblica dell’India per evitare le doppie imposizioni sul reddito (<a href="https://fedlex.data.admin.ch/eli/cc/1995/845_845_845" target="_blank">RS <b>0.672.942.31</b></a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">In nessun caso una delle Parti Contraenti domanda per i propri cittadini, i quali esercitano un mestiere o una professione oppure un’impresa commerciale od industriale di qualsiasi natura, o si occupano di traffici e di commerci leciti, diritti più estesi di quelli che essa concede ai cittadini dell’altra, che svolgano una attività affine.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">Le Parti Contraenti s’impegnano a prevedere per i cittadini e per le merci dell’altra Parte un trattamento eguale a quello che è previsto per i cittadini e per le merci della nazione più favorita, in tutto quanto concerne i viaggiatori di commercio, l’importazione, l’esportazione, e il transito delle merci.</p>
<p class="absatz ">Sono esclusi i privilegi attualmente concessi o che potrebbero esserlo in avvenire per facilitare il traffico di confine con i paesi limitrofi, come pure i privilegi che potrebbero risultare da un’Unione doganale esistente o che una Parte dovesse concludere in avvenire.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">Le Parti Contraenti converranno, non appena possibile, la conclusione di un Trattato o di Trattati di domicilio e di commercio più completi, i quali contengano tra altro disposizioni concernenti gli articoli 3, 4, 5 e 6. Con riserva delle disposizioni di siffatti Trattati, il presente Trattato resterà in vigore, per quanto concerne gli articoli 3, 4, 5 e 6, durante un periodo di 6 mesi dopo che una Parte abbia notificato all’altra la sua intenzione di porre fine all’applicazione degli articoli di cui si tratta.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">Qualsiasi controversia che dovesse sorgere circa l’interpretazione o l’applicazione del presente Trattato, come pure di uno o di parecchi suoi articoli, sarà in primo luogo regolata mediante trattative, e, nel caso in cui non si giungesse ad un accordo dopo sei mesi di trattative, mediante arbitrato; la procedura dell’arbitrato stesso sarà prevista ulteriormente in una convenzione generale o speciale tra le Parti Contraenti.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Il presente Trattato sarà ratificato ed entrerà in vigore il giorno dello scambio degli strumenti di ratificazione, che avrà luogo il più presto possibile a Berna.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che, </i>i Plenipotenziari hanno firmato il presente Trattato in lingua francese ed inglese e vi hanno apposto i loro sigilli.</p>
<p class="absatz ">Fatto a Nuova Dehli, in doppio esemplare, il quattordici agosto mille novecento quarant’otto.</p>
<p class="unterschriftenfi1 ">Armin Daeniker   Jawaharlal Nehru</p>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Protocollo finale</a>
</h1>
<div class="collapseable">
<p class="absatz ">Procedendo alla firma del Trattato di amicizia e di domicilio tra la Confederazione Svizzera e Sua Maestà il Re dei Regno Unito di Gran Bretagna, dell’Irlanda del Nord e dei Domini Britannici d’oltre mare, in nome del Dominio dell’India, i Plenipotenziari sottoscritti hanno convenuto le seguenti riserve e dichiarazioni che faranno parte integrante dei Trattato:</p>
<dl>
<dt>(i) </dt>
<dd>Sono considerati come cittadini dell’India, nel senso del presente trattato, i sudditi degli Stati Indiani che hanno aderito o aderiranno al Dominio dell’India.</dd>
<dt></dt>
<dd>Le disposizioni del presente Trattato, che prevedono per i cittadini e per le merci svizzere il trattamento della nazione più favorita nel Dominio dell’India, non si applicano ai favori e alle preferenze di qualsiasi natura che il Dominio dell’India prevede o potrebbe prevedere per i cittadini e per le merci della Repubblica di Birmania o dei Regno dei Nepal.</dd>
<dt>(ii) </dt>
<dd>Il controllo delle importazioni e delle esportazioni, reso necessario dalle difficoltà di cambio o da altre circostanze eccezionali, non sarà considerato contrario alla clausola della nazione più favorita, contenuta nell’articolo 6.</dd>
</dl>
<p class="absatz ">Il presente protocollo sarà considerato approvato e ratificato dalle Parti Contraenti, senza nessuna altra ratificazione speciale, in base allo scambio degli strumenti di ratificazione del Trattato, del quale fa parte integrante.</p>
<p class="absatz ">Fatto a Nuova Dehli, in doppio esemplare, il quattordici agosto mille novecento quarant’otto.</p>
<p class="unterschriftenfi1 ">Armin Daeniker   Jawaharlal Nehru</p>
</div></section></div>
</div></body>
</html>
