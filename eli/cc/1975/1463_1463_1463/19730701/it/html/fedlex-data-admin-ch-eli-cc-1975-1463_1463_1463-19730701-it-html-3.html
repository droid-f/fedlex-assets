<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.831.109.454.212--><p class="srnummer ">0.831.109.454.212</p>
<p class="ref "><sup> </sup>RU <b>1975</b> 1463</p>
<p class="man-template-tab-krpr-kurs man-font-style-italic ">Testo originale</p>
<h1 class="erlasstitel botschafttitel ">Accordo amministrativo<br>concernente l’applicazione dell’Accordo aggiuntivo<br>del 4 luglio 1969 e che completa e modifica<br>l’Accordo amministrativo del 18 dicembre 1963</h1>
<p class="erlasssubtitel ">Conchiuso il 25 febbraio 1974</p>
<p class="erlassdatum "></p>
</div>
<div id="preamble"><div>
<p class="absatz ">In applicazione dell’articolo 18, paragrafo 2, lettere a) e b) della Convenzione tra la Confederazione Svizzera e la Repubblica Italiana, relativa alla sicurezza sociale, del 14 dicembre 1962<sup><a href="#fn-d7e29" id="fnbck-d7e29">1</a></sup>, le autorità competenti, rappresentate da:</p>
<dl>
<dt>– </dt>
<dd>da parte svizzera: signor Cristoforo Motta, Ministro plenipotenziario, Delegato del Consiglio federale per le convenzioni di sicurezza sociale;</dd>
<dt>– </dt>
<dd>da parte italiana: signor Gino Bertoldi, Ministro del Lavoro e della Previdenza sociale,</dd>
</dl>
<p class="absatz ">hanno concordato le seguenti disposizioni concernenti l’applicazione dell’Accordo aggiuntivo del 4 luglio 1969<sup><a href="#fn-d7e51" id="fnbck-d7e51">2</a></sup> alla predetta Convenzione e che modifica l’Accordo amministrativo del 18 dicembre 1963<sup><a href="#fn-d7e60" id="fnbck-d7e60">3</a></sup>.</p>
<div class="footnotes">
<p id="fn-d7e29"><sup><a href="#fnbck-d7e29">1</a></sup><sup></sup> <a href="https://fedlex.data.admin.ch/eli/cc/1964/727_730_739" target="_blank">RS <b>0.831.109.454.2</b></a></p>
<p id="fn-d7e51"><sup><a href="#fnbck-d7e51">2</a></sup><sup></sup> <a href="https://fedlex.data.admin.ch/eli/cc/1973/1185_1185_1185" target="_blank">RS<b> 0.831.109.454.21</b></a></p>
<p id="fn-d7e60"><sup><a href="#fnbck-d7e60">3</a></sup><sup></sup> <a href="https://fedlex.data.admin.ch/eli/cc/1964/747_748_760" target="_blank">RS <b>0.831.109.454.23</b></a></p>
</div>
</div></div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1 Disposizioni relative all’applicazione dell’Accordo aggiuntivo<br>del 4 luglio 1969</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> I cittadini italiani che chiedono il trasferimento dei contributi in applicazione dell’articolo primo, paragrafi 1 e 2 dell’Accordo aggiuntivo, devono indirizzare la loro domanda alla sede provinciale competente dell’INPS  utilizzando a tale scopo il formulario speciale di domanda di trasferimento.</p>
<p class="absatz "><sup>2</sup> La Cassa svizzera decide sulla domanda e fa pervenire la sua decisione al richiedente; essa ne invia una copia alla sede provinciale competente dell’INPS<sup><a href="#fn-d7e86" id="fnbck-d7e86">4</a></sup> e procede, eventualmente, al trasferimento richiesto.</p>
<p class="absatz "><sup>3</sup> L’articolo 8 dell’Accordo amministrativo del 18 dicembre 1963 è applicabile per analogia.</p>
<p class="absatz "><sup>4</sup> Nel medesimo tempo in cui essa trasferisce le contribuzioni alla Direzione generale dell’INPS<sup><a href="#fn-d7e98" id="fnbck-d7e98">5</a></sup> la Cassa svizzera fa pervenire alla suddetta Direzione generale una lista, in duplice copia, degli assicurati in favore dei quali sono stati trasferiti i contributi.</p>
<div class="footnotes">
<p id="fn-d7e86"><sup><a href="#fnbck-d7e86">4</a></sup><sup></sup> Istituto Nazionale della Previdenza Sociale</p>
<p id="fn-d7e98"><sup><a href="#fnbck-d7e98">5</a></sup><sup></sup> Istituto Nazionale della Previdenza Sociale</p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">I cittadini italiani che, in virtù dell’articolo 2 dell’Accordo aggiuntivo, possono pretendere il trasferimento dei contributi del datore di lavoro, indirizzano la loro domanda alla sede provinciale competente dell’INPS. L’articolo primo, paragrafi da 2 a 4 del presente Accordo amministrativo si applica per analogia.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz "><sup>1</sup> Nei casi previsti all’articolo 3, paragrafo primo dell’Accordo aggiuntivo, gli articoli da 5 a 8 dell’Accordo amministrativo del 18 dicembre 1963 si applicano per analogia.</p>
<p class="absatz "><sup>2</sup> Nei casi previsti all’articolo 3, paragrafo 2 dell’Accordo aggiuntivo, gli articoli da 22 a 25 dell’Accordo amministrativo del 18 dicembre 1963 si applicano per analogia.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz "><sup>1</sup> La madre il cui figlio è affetto da una malattia congenita richiede il formulario di domanda per la concessione delle prestazioni previste all’articolo 4 dell’Accordo aggiuntivo alla commissione per l’assicurazione-invalidità del suo cantone di domicilio.</p>
<p class="absatz "><sup>2</sup> Le commissioni dell’assicurazione-invalidità svizzera si mettono in contatto direttamente con i medici e le organizzazioni ospedaliere italiane per conoscere la natura del trattamento prestato; le cure medico-farmaceutiche concesse in Italia sono rimborsate fino alla concorrenza delle tariffe svizzere.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz "><sup>1</sup> Per l’applicazione dell’articolo 5 dell’Accordo aggiuntivo, la Cassa svizzera comunica alla sede provinciale competente dell’INPS<sup><a href="#fn-d7e141" id="fnbck-d7e141">6</a></sup>, a sua domanda, i periodi di assicurazione compiuti nell’assicurazione svizzera nonché gli ultimi tre salari annuali che figurano nel conto individuale al momento della domanda. A tale scopo, la predetta sede mette a disposizione della Cassa svizzera un formulario sul quale figurano il nome e la data di nascita dell’interessato, il suo numero d’assicurazione in Svizzera, nonché il nome e l’indirizzo del suo datore di lavoro (o dei suoi datori di lavoro) in Svizzera.</p>
<p class="absatz "><sup>2</sup> Su richiesta della sede provinciale competente dell’INPS, la Cassa svizzera comunica successivamente i salari iscritti eventualmente nel conto individuale dell’interessato dopo la comunicazione prevista al paragrafo primo.</p>
<div class="footnotes"><p id="fn-d7e141"><sup><a href="#fnbck-d7e141">6</a></sup><sup></sup> Istituto Nazionale della Previdenza Sociale</p></div>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2 Disposizioni che modificano l’Accordo amministrativo<br>del 18 dicembre 1963</a>
</h1>
<div class="collapseable"><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="zifferrmi ">I</p>
<p class="absatz ">L’articolo 5, paragrafo 4 dell’Accordo amministrativo del 18 dicembre 1963 è modificato nella maniera seguente:</p>
<p class="absatz ">…<sup><a href="#fn-d7e166" id="fnbck-d7e166">7</a></sup></p>
<p class="zifferrmii ">II</p>
<p class="absatz ">L’Articolo 6 dell’Accordo amministrativo del 18 dicembre 1963 è sostituito dalla seguente disposizione:</p>
<p class="absatz ">…<sup><a href="#fn-d7e177" id="fnbck-d7e177">8</a></sup></p>
<p class="zifferrmii ">III</p>
<p class="absatz ">L’articolo 39 dell’Accordo amministrativo del 18 dicembre 1963 è modificato nella maniera seguente:</p>
<p class="absatz "><sup>1</sup> Il paragrafo 2 è sostituito dalla seguente disposizione:</p>
<p class="absatz ">…<sup><a href="#fn-d7e191" id="fnbck-d7e191">9</a></sup></p>
<p class="absatz "><sup>2</sup> Il paragrafo 4 è abrogato.</p>
<p class="zifferrmii ">IV</p>
<p class="absatz ">L’articolo 50, paragrafo 2 dell’Accordo amministrativo del 18 dicembre 1963 è sostituito dalla disposizione seguente:</p>
<p class="absatz ">…<sup><a href="#fn-d7e206" id="fnbck-d7e206">10</a></sup></p>
<p class="zifferrmii ">V</p>
<p class="absatz ">L’articolo 53 dell’Accordo amministrativo del 18 dicembre 1963 è abrogato.</p>
<div class="footnotes">
<p id="fn-d7e166"><sup><a href="#fnbck-d7e166">7</a></sup><sup></sup> Testo introdotto nel detto Accordo</p>
<p id="fn-d7e177"><sup><a href="#fnbck-d7e177">8</a></sup><sup></sup> Testo introdotto nel detto Accordo</p>
<p id="fn-d7e191"><sup><a href="#fnbck-d7e191">9</a></sup><sup></sup> Testo introdotto nel detto Accordo</p>
<p id="fn-d7e206"><sup><a href="#fnbck-d7e206">10</a></sup><sup></sup> Testo introdotto nel detto Accordo</p>
</div>
</div></article></div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3 Disposizioni che completano l’Accordo amministrativo<br>del 18 dicembre 1963</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">L’Accordo amministrativo del 18 dicembre 1963 è completato dalle disposizioni seguenti:</p>
<p class="man-template-tab-utit-kurs tab-utit9pt-kurs man-font-style-italic ">Articolo 51<sup>bis</sup>–51<sup>quater</sup></p>
<p class="absatz ">…<sup><a href="#fn-d7e234" id="fnbck-d7e234">11</a></sup></p>
<div class="footnotes"><p id="fn-d7e234"><sup><a href="#fnbck-d7e234">11</a></sup><sup></sup> Testo introdotto nel detto Accordo</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p class="absatz ">Il presente Accordo entra in vigore<sup><a href="#fn-d7e246" id="fnbck-d7e246">12</a></sup> alla stessa data dell’Accordo aggiuntivo del 4 luglio 1969 alla Convenzione in materia di sicurezza sociale conclusa il 14 dicembre 1962 tra la Confederazione Svizzera e la Repubblica Italiana . Esso resterà in vigore per la stessa durata dell’Accordo aggiuntivo.</p>
<p class="absatz ">Fatto a Berna e a Roma il 25 febbraio 1974, in duplice esemplare, in lingua francese e italiana; i due testi fanno ugualmente fede.</p>
<p></p>
<div class="table layout-table"><table>
<tr>
<td><p class="unterschriften1 ">Per l’Ufficio federale<br>delle assicurazioni sociali:</p></td>
<td><p class="unterschriften1 ">Per il Ministero del Lavoro<br>e della Previdenza Sociale:</p></td>
</tr>
<tr>
<td><p class="unterschriften ">C. Motta</p></td>
<td><p class="unterschriften ">G. Bertoldi</p></td>
</tr>
</table></div>
<p class="absatz "></p>
<div class="footnotes"><p id="fn-d7e246"><sup><a href="#fnbck-d7e246">12</a></sup><sup></sup> 1° luglio 1973</p></div>
</div></article>
</div></section></main>
</div></body>
</html>
