<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1975-1495_1495_1495-19750509-it-docx</title>
</head>
<body><div id="lawcontent">
<div id="preface">
<p>0.142.111.631.2</p>
<p> (Stato 5  novembre 1999)Nicht löschen bitte "<sup><a href="#fn-d6e8" id="fnbck-d6e8">1</a></sup> " !! </p>
<!--0.142.111.631.2--><p class="srnummer ">0.142.111.631.2</p>
<h1 class="erlasstitel botschafttitel ">Scambio di note<br>del 28 aprile e 9 maggio 1975 concernente la sospensione<br>dell’applicazione dell’articolo 2 del Trattato di domicilio</h1>
<p>Entrato in vigore il 9 maggio 1975</p>
<p></p>
<div class="footnotes"><p id="fn-d6e8"><sup><a href="#fnbck-d6e8">1</a></sup> <a href="https://fedlex.data.admin.ch/eli/oc/1975/1495_1495_1495" target="_blank">RU <b>1975</b> 1495 </a></p></div>
</div>
<div id="preamble">
<p><i>Traduzione</i><sup><a href="#fn-d6e33" id="fnbck-d6e33">2</a></sup></p>
<p></p>
<div class="table"><table border="1">
<tr>
<td><p>Dipartimento politico federale</p></td>
<td><p>All’Ambasciata d’Austria</p></td>
</tr>
<tr>
<td><p></p></td>
<td><p><u>Berna</u></p></td>
</tr>
</table></div>
<p>Il Dipartimento politico federale si pregia di dichiarare ricevuta la nota dei 28 aprile 1975, di codesta Ambasciata, con allegato, concernente l’articolo 2 del Trattato del 7 dicembre 1875<sup><a href="#fn-d6e54" id="fnbck-d6e54">3</a></sup> tra la Confederazione Svizzera e la Monarchia austro‑ungherese per regolare i rapporti di domicilio, l’esenzione dal servizio militare e dalle imposte militari, la parificazione degli attinenti dei due Stati in fatto d’imposte, la cura reciprocamente gratuita in casi di malattie e di infortuni e la comunicazione reciproca franca di spese degli estratti officiali dei registri di nascita, di matrimonio e di decesso. Questo articolo è dei seguente tenore:</p>
<dl>
<dt></dt>
<dd>«In quanto all’acquisto, al possesso e all’alienazione di beni stabili e di terreni di ogni sorta, come pure in quanto al disporne e al pagamento di imposte e tasse per causa di tale disposizione, gli attinenti di ciascuna delle Parti contraenti dovranno nel territorio dell’altra Parte godere dei diritti dei nazionali.»</dd>
</dl>
<p>Giusta l’esposto dell’Ambasciata, le autorità competenti della Repubblica d’Austria hanno concluso che la reciprocità formale per il trattamento dei cittadini delle due Parti, sancita da detto articolo, non è più assicurata. Il Dipartimento ha preso nota della dichiarazione formulata dall’Ambasciata in nome del proprio Governo, secondo cui la Repubblica d’Austria non applicherà più in avvenire l’articolo 2 del detto Trattato, fintantoché la Confederazione Svizzera non sarà nuovamente in misura d’applicare questa disposizione del Trattato in maniera conforme.</p>
<p>Il Dipartimento politico federale coglie l’occasione per rinnovare all’Ambasciata l’assicurazione della sua alta considerazione.</p>
<p>Berna, 9 maggio 1975</p>
<p></p>
<div class="footnotes">
<p id="fn-d6e33"><sup><a href="#fnbck-d6e33">2</a></sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d6e54"><sup><a href="#fnbck-d6e54">3</a></sup> <a href="https://fedlex.data.admin.ch/eli/cc/2/148_118_145" target="_blank">RS<b> 0.142.111.631</b></a></p>
</div>
</div>
</div></body>
</html>
