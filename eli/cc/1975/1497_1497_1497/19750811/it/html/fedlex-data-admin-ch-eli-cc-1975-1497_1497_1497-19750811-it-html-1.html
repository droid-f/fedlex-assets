<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1975-1497_1497_1497-19750811-it-docx</title>
</head>
<body><div id="lawcontent">
<div id="preface">
<p>0.741.319.518Nicht löschen bitte "<sup><a href="#fn-d6e6" id="fnbck-d6e6">1</a></sup> " !!  (Stand am 5. November 1999)</p>
<!--0.741.319.518--><p class="srnummer ">0.741.319.518</p>
<p>Traduzione<i><sup><a href="#fn-d6e21" id="fnbck-d6e21">2</a></sup></i></p>
<h1 class="erlasstitel botschafttitel ">Accordo<br>tra la Confederazione Svizzera e il Granducato di<br>Lussemburgo sulla riparazione dei danni in caso<br>d'infortunio della circolazione</h1>
<p>Concluso il 15 aprile 1975<br>Entrato in vigore con scambio dì note l’11 agosto 1975</p>
<p></p>
<div class="footnotes">
<p id="fn-d6e6"><sup><a href="#fnbck-d6e6">1</a></sup> <a href="https://fedlex.data.admin.ch/eli/oc/1975/1497_1497_1497" target="_blank">RU <b>1975</b> 1497</a></p>
<p id="fn-d6e21"><sup><a href="#fnbck-d6e21">2</a></sup>  Il testo originale è pubblicato sotto lo stesso numero nell’ediz. franc. della presente Raccolta.</p>
</div>
</div>
<div id="preamble">
<p>La Confederazione Svizzera<br>ed<br>il Granducato di Lussemburgo</p>
<p>animati dal desiderio di migliorare lo statuto giuridico dei cittadini di uno dei due Stati nel caso d’infortunio della circolazione nell’altro Stato,</p>
<p>considerato che l’assicurazione di responsabilità civile per autoveicoli è obbligatoria nei due Stati e che questi hanno istituito un sistema per riparare i danni cagionati da veicoli a motore non assicurati o non accertati,</p>
<p>giudicando opportuno, nei loro rapporti reciproci, di rinunciare alle restrizioni previste nella loro legislazione rispetto a danneggiati stranieri, hanno convenuto le disposizioni seguenti:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>I cittadini di uno Stato, danneggiati, nell’altro Stato, da un veicolo a motore, hanno gli stessi diritti<sup><a href="#fn-d6e60" id="fnbck-d6e60">3</a></sup> dei cittadini dello Stato ove è accaduto l’infortunio, per quanto concerne la riparazione del danno, indipendentemente se lo stesso sia stato cagionato da un veicolo debitamente assicurato, sprovvisto d’assicurazione, straniero, rubato o non accertato. Lo stesso vale nel caso in cui le pretese sono fatte valere verso i detentori di veicoli esonerati dall’assicurazione obbligatoria.</p>
<div class="footnotes"><p id="fn-d6e60"><sup><a href="#fnbck-d6e60">3</a></sup>  Testi </p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> Sono parificate ai cittadini di uno dei due Stati contraenti le persone domiciliate sul suo territorio.</p>
<p><sup>2</sup> La definizione di veicolo a motore è stabilita secondo il diritto del paese in cui insorge l’infortunio; i veicoli equipaggiati di motore ausiliario sono parificati ai veicoli a motore.</p>
<p><sup>3</sup> Se i danni cagionati da un rimorchio di autoveicolo sono coperti non dall’assicurazione propria del veicolo trattore, bensì da un’assicurazione propria al rimorchio, quest’ultimo è assimilato a un veicolo a motore per quanto concerne l’applicazione della presente convenzione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p><sup>1</sup> L’autorità competente di uno dei due Stati, se viene a conoscenza che un veicolo da essa immatricolato circola nell’altro Stato sprovvisto d’assicurazione, ne informa l’autorità regionale competente o l’Ufficio centrale di questo Stato. Dette autorità prendono i provvedimenti necessari tenendo conto della situazione giuridica nel Paese d’immatricolazione, affinché il veicolo non possa continuare a circolare sprovvisto dell’assicurazione legale di responsabilità civile.</p>
<p><sup>2</sup> Fintanto che il Governo di una Parte contraente non dispone altrimenti, gli Uffici centrali sono, per la Svizzera, la Divisione federale della polizia<sup><a href="#fn-d6e90" id="fnbck-d6e90">4</a></sup> e, per il Granducato di Lussemburgo, le autorità della polizia e della gendarmeria.</p>
<div class="footnotes"><p id="fn-d6e90"><sup><a href="#fnbck-d6e90">4</a></sup></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>A cagione di un mandato del Governo del Principato del Liechtenstein, il presente accordo è pure applicabile al Principato del Liechtenstein.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p><sup>1</sup> Il presente accordo entra in vigore con lo scambio delle note confermanti l’adempimento, in ciascuno Stato contraente, della procedura costituzionale all’uopo necessaria.</p>
<p><sup>2</sup> Ciascuna Parte contraente può disdire il presente accordo per la fine di un anno civile, osservando il termine di sei mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p>Fatto a Berna, il 15 aprile 1975, in due esemplari, in lingua francese.</p>
<p>Per la Per il Granducato<br>Confederazione Svizzera: di Lussemburgo:</p>
<p>Graber A. Duhr</p>
</div></section></main>
</div></body>
</html>
