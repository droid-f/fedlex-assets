<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--420.126 --><p class="srnummer ">420.126 </p>
<h1 class="erlasstitel botschafttitel ">Ordinanza<br>sulle misure per la partecipazione della Svizzera <br>ai programmi quadro dell’Unione europea nel settore <br>della ricerca e dell’innovazione</h1>
<h2 class="erlasskurztitel ">(OPQRI)</h2>
<p class="erlassdatum ">del 12 settembre 2014 (Stato 1° maggio 2018)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visti gli articoli 29 capoverso 2 e 56 della legge federale del 14 dicembre 2012<sup><a href="#fn-d7e25" id="fnbck-d7e25">1</a></sup><br>sulla promozione della ricerca e dell’innovazione (LPRI),</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/2013/786" target="_blank">RS <b>420.1</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza disciplina le misure per la partecipazione della Svizzera:</p>
<dl>
<dt>a. </dt>
<dd>ai programmi quadro di ricerca dell’Unione europea (UE); tali programmi comprendono:<dl>
<dt>1. </dt>
<dd>il programma quadro dell’Unione europea per la ricerca e l’innovazione,</dd>
<dt>2. </dt>
<dd>il programma quadro della Comunità europea dell’energia atomica per le attività di ricerca e formazione (Programma Euratom);</dd>
</dl>
</dd>
<dt>b. </dt>
<dd>alle iniziative, ai programmi e ai progetti finanziati con fondi per la ricerca e l’innovazione dei programmi quadro di ricerca;</dd>
<dt>c. </dt>
<dd>ai progetti internazionali ITER (<i>International Thermonuclear Experimental Reactor</i>) e approccio allargato.</dd>
</dl>
<p class="absatz "><sup>2</sup> Disciplina le misure per la partecipazione della Svizzera alle attività di cui al capoverso 1:</p>
<dl>
<dt>a. </dt>
<dd>come Stato associato ai programmi quadro di ricerca dell’UE; o </dd>
<dt>b. </dt>
<dd>come Stato terzo o come Stato parzialmente associato. </dd>
</dl>
<p class="absatz "><sup>3</sup> Disciplina inoltre la competenza di concludere trattati internazionali di portata limitata per quanto riguarda la partecipazione della Svizzera ai settori di cui al capoverso 1.</p>
<p class="absatz "><sup>4</sup> Per la partecipazione della Svizzera alle attività escluse dal campo d’applicazione della presente ordinanza ma che ricevono fondi dei programmi quadro di ricerca dell’UE per la copertura dei costi amministrativi e di coordinamento si applica l’articolo 15.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Misure</a>
</h6>
<div class="collapseable">
<p class="absatz ">La Confederazione può adottare le seguenti misure:</p>
<dl>
<dt>a. </dt>
<dd>fornire informazione e consulenza;</dd>
<dt>b. </dt>
<dd>rappresentare gli interessi della Svizzera in comitati e istituzioni;</dd>
<dt>c. </dt>
<dd>concedere sussidi per l’elaborazione di proposte di progetto per la partecipazione ai programmi quadro di ricerca di cui all’articolo 1 capoverso 1 lettera a;</dd>
<dt>d. </dt>
<dd>concedere sussidi per la partecipazione a progetti, iniziative e programmi di cui all’articolo 1 capoverso 1;</dd>
<dt>e. </dt>
<dd>verificare l’utilizzo dei contributi e valutare la partecipazione svizzera.</dd>
</dl>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Misure nell’ambito della partecipazione della Svizzera ai programmi quadro di ricerca dell’UE come Stato associato</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d7e114" id="fnbck-d7e114">2</a></sup><a href="#art_3"> Informazione e consulenza</a>
</h6>
<div class="collapseable">
<p class="absatz "><sup>1</sup> La Segreteria di Stato per la formazione, la ricerca e l’innovazione (SEFRI) può concedere su richiesta sussidi a istituzioni e organizzazioni a scopo non lucrativo per le attività di informazione e di consulenza di cui all’articolo 29 capoverso 1 lettera f LPRI nel quadro delle attività di cui all’articolo 1 capoverso 1, nella misura in cui non svolge direttamente tali attività di informazione e di consulenza.</p>
<p class="absatz "><sup>2</sup> Per i sussidi di cui al capoverso 1 stabilisce all’interno di decisioni o di contratti un importo massimo annuo nei limiti dei fondi disponibili. Tiene conto dei costi per il personale, le infrastrutture e il materiale legati alle attività di informazione e di consulenza, comprese le spese, nonché di altri flussi di capitali da parte di enti pubblici o di terzi.</p>
<p class="absatz "><sup>3</sup> I sussidi sono concessi al massimo per quattro anni. È possibile rinnovare il sostegno di volta in volta per un periodo massimo di quattro anni. Prima di ogni proroga viene verificato il diritto al sostegno..</p>
<div class="footnotes"><p id="fn-d7e114"><sup><a href="#fnbck-d7e114">2</a></sup><sup></sup> Nuovo testo giusta il n. I dell’O del 1° nov. 2017, in vigore dal 1° dic. 2017  (<a href="https://fedlex.data.admin.ch/eli/oc/2017/664" target="_blank">RU<b> 2017</b> 6029</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Rappresentanza degli interessi svizzeri</a>
</h6>
<div class="collapseable">
<p class="absatz ">La SEFRI nomina i delegati svizzeri e può avvalersi della collaborazione di esperti per rappresentare gli interessi svizzeri:</p>
<dl>
<dt>a. </dt>
<dd>in comitati e istituzioni dell’Unione europea o dei suoi Stati membri nel settore della ricerca e dell’innovazione;</dd>
<dt>b. </dt>
<dd>durante la partecipazione prevista o già avviata a programmi, iniziative, progetti e altre strutture, segnatamente imprese comuni secondo l’articolo 185 o 187 del Trattato sul funzionamento dell’Unione europea (TFUE) nella sua versione del 1° dicembre 2009<sup><a href="#fn-d7e152" id="fnbck-d7e152">3</a></sup> o nell’ambito del programma Euratom.</dd>
</dl>
<div class="footnotes"><p id="fn-d7e152"><sup><a href="#fnbck-d7e152">3</a></sup><sup></sup> GU C 236 del 26.10.2012, p. 47</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Sussidi per l’elaborazione di proposte di progetto </a>
</h6>
<div class="collapseable">
<p class="absatz "><sup>1</sup> Per l’elaborazione di una proposta di progetto nell’ambito dei programmi quadro di ricerca di cui all’articolo 1 capoverso 1 lettera a la SEFRI può accordare un sussidio ai seguenti partecipanti:</p>
<dl>
<dt>a. </dt>
<dd>centri di ricerca universitari, centri di ricerca extrauniversitari a scopo non lucrativo e altre istituzioni a scopo non lucrativo che assumono il coordinamento amministrativo di un progetto, a condizione che la proposta di progetto sia stata valutata positivamente dai periti indipendenti incaricati dalla Commissione europea;</dd>
<dt>b. </dt>
<dd>imprese con sede in Svizzera che assumono il coordinamento amministrativo di un progetto parallelamente all’attività di ricerca vera e propria, a condizione che la proposta di progetto sia stata valutata positivamente dai periti indipendenti incaricati dalla Commissione europea;</dd>
<dt>c. </dt>
<dd>microimprese, piccole e medie imprese (PMI) indipendenti costituite in base al diritto svizzero, a condizione che la proposta di progetto sia la prima presentata dall’impresa interessata nell’ambito di una generazione di programmi quadro di ricerca e che sia stata valutata da periti indipendenti incaricati dalla Commissione europea.</dd>
</dl>
<p class="absatz "><sup>2</sup> Sono considerate indipendenti le imprese non controllate o controllate per il 25 per cento al massimo del capitale e dei diritti di voto, direttamente o indirettamente, da altre imprese, altri enti pubblici o altre corporazioni di diritto pubblico singolarmente o congiuntamente.</p>
<p class="absatz "><sup>3</sup> Sono considerate PMI le imprese con al massimo 249 posti di lavoro a tempo pieno e con un fatturato annuo non superiore a 77,5 milioni di franchi o un bilancio annuo non superiore a 66,7 milioni di franchi.</p>
<p class="absatz "><sup>4</sup> I sussidi sono accordati a posteriori su richiesta tramite decisione. L’importo è di 8000 franchi.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Sussidi per la partecipazione a iniziative, programmi e progetti</a>
</h6>
<div class="collapseable">
<p class="absatz "><sup>1</sup> Ai fini della partecipazione a iniziative, programmi e progetti di cui all’articolo 1 capoverso 1 lettere b e c o della loro preparazione la SEFRI e, nel quadro dell’articolo 3 capoverso 3 della legge del 17 giugno 2016<sup><a href="#fn-d7e195" id="fnbck-d7e195">4</a></sup> su Innosuisse (LASPI), l’Agenzia svizzera per la promozione dell’innovazione (Innosuisse) possono concedere sussidi a:<sup><a href="#fn-d7e204" id="fnbck-d7e204">5</a></sup></p>
<dl>
<dt>a. </dt>
<dd>centri di ricerca universitari, centri di ricerca extrauniversitari a scopo non lucrativo e altre istituzioni a scopo non lucrativo;</dd>
<dt>b. </dt>
<dd>imprese nell’ambito dell’articolo 29 capoverso 1 lettera e LPRI.</dd>
</dl>
<p class="absatz "><sup>2</sup> Possono essere concessi sussidi su richiesta se tali iniziative, programmi e progetti soddisfano importanti esigenze del settore svizzero della ricerca e dell’innovazione e se:</p>
<dl>
<dt>a. </dt>
<dd>non possono essere finanziati tramite altre fonti; o</dd>
<dt>b. </dt>
<dd>presuppongono la concessione di sussidi statali ai partecipanti.</dd>
</dl>
<p class="absatz "><sup>3</sup> I sussidi sono concessi per le spese seguenti:</p>
<dl>
<dt>a. </dt>
<dd>spese di personale, secondo le quote salariali effettive fino agli importi massimi fissati da Innosuisse; per il calcolo dei sussidi per la partecipazione nell’ambito dell’articolo 1 capoverso 1 lettera b si applicano per analogia gli articoli 6 e 8 dell’ordinanza del 20 settembre 2017<sup><a href="#fn-d7e239" id="fnbck-d7e239">6</a></sup> sui sussidi di Innosuisse nonché gli articoli 5 e 6 delle disposizioni d’esecuzione del 16 novembre 2017<sup><a href="#fn-d7e248" id="fnbck-d7e248">7</a></sup> concernenti la promozione di progetti d’innovazione;</dd>
<dt>b. </dt>
<dd>altre spese imputabili in modo comprovato alla preparazione o alla realizzazione della ricerca e dell’innovazione nell’ambito della partecipazione svizzera; per il calcolo dei sussidi per la partecipazione nell’ambito dell’articolo 1 capoverso 1 lettera b si applicano per analogia l’articolo 5 lettera b dell’ordinanza del 20 settembre 2017 sui sussidi di Innosuisse e l’articolo 7 delle disposizioni d’esecuzione del 16 novembre 2017 concernenti la promozione di progetti d’innovazione.<sup><a href="#fn-d7e258" id="fnbck-d7e258">8</a></sup>
</dd>
</dl>
<p class="absatz "><sup>4</sup> I sussidi sono concessi tramite decisioni o nell’ambito di contratti.</p>
<div class="footnotes">
<p id="fn-d7e195"><sup><a href="#fnbck-d7e195">4</a></sup><sup></sup> <a href="https://fedlex.data.admin.ch/eli/cc/2016/712" target="_blank">RS <b>420.2</b></a></p>
<p id="fn-d7e204"><sup><a href="#fnbck-d7e204">5</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p>
<p id="fn-d7e239"><sup><a href="#fnbck-d7e239">6</a></sup><sup></sup> <a href="https://fedlex.data.admin.ch/eli/cc/2022/701" target="_blank">RS <b>420.231</b></a></p>
<p id="fn-d7e248"><sup><a href="#fnbck-d7e248">7</a></sup><sup></sup> www.innosuisse.ch &gt; Chi siamo &gt; Basi legali – Disposizioni d’esecuzione (disponibili in ted. e franc.)</p>
<p id="fn-d7e258"><sup><a href="#fnbck-d7e258">8</a></sup><sup></sup> Nuovo testo giusta il n. I dell’O del 9 mar. 2018, in vigore dal 1° mag. 2018  (<a href="https://fedlex.data.admin.ch/eli/oc/2018/211" target="_blank">RU <b>2018</b> 1275</a>).</p>
</div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d7e274" id="fnbck-d7e274">9</a></sup><a href="#art_7"> Verifica, valutazione e rapporto</a>
</h6>
<div class="collapseable">
<p class="absatz "><sup>1</sup> La SEFRI e Innosuisse verificano l’utilizzo dei sussidi che hanno concesso.</p>
<p class="absatz "><sup>2</sup> Si assicurano che la partecipazione svizzera alle attività di cui all’articolo 1 capoverso 1 sia valutata.</p>
<p class="absatz "><sup>3</sup> Presentano periodicamente rapporto al Consiglio federale.</p>
<div class="footnotes"><p id="fn-d7e274"><sup><a href="#fnbck-d7e274">9</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p></div>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Misure nell’ambito della partecipazione della Svizzera come Stato terzo o come Stato parzialmente associato</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1:  Disposizioni generali</a>
</h2>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d7e303" id="fnbck-d7e303">10</a></sup><a href="#art_8"> Sussidi per la partecipazione a singoli progetti</a>
</h6>
<div class="collapseable">
<p class="absatz ">La SEFRI, nonché Innosuisse nel quadro dell’articolo 3 capoverso 3 LASPI<sup><a href="#fn-d7e318" id="fnbck-d7e318">11</a></sup>, possono concedere sussidi per la partecipazione a singoli progetti concernenti le attività di cui all’articolo 1 capoverso 1 nella misura in cui l’UE autorizzi la partecipazione della Svizzera in qualità di Stato terzo o di Stato parzialmente associato.</p>
<div class="footnotes">
<p id="fn-d7e303"><sup><a href="#fnbck-d7e303">10</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p>
<p id="fn-d7e318"><sup><a href="#fnbck-d7e318">11</a></sup><sup></sup> <a href="https://fedlex.data.admin.ch/eli/cc/2016/712" target="_blank">RS <b>420.2</b></a></p>
</div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Altre misure</a>
</h6>
<div class="collapseable"><p class="absatz ">Per le misure di cui all’articolo 2 lettere a, b ed e si applicano gli articoli 3, 4 e 7.</p></div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2: Sussidi per la partecipazione della Svizzera a progetti nell’ambito dei programmi quadro di ricerca dell’UE</a>
</h2>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Tipi di sussidi e requisiti</a>
</h6>
<div class="collapseable">
<p class="absatz "><sup>1</sup> Su richiesta la SEFRI, nonché Innosuisse nel quadro dell’articolo 3 capoverso 3 LASPI<sup><a href="#fn-d7e346" id="fnbck-d7e346">12</a></sup>, possono concedere sussidi per il sostegno di progetti a centri di ricerca universitari, centri di ricerca extrauniversitari a scopo non lucrativo, altre istituzioni a scopo non lucrativo e imprese con sede in Svizzera. La SEFRI può concedere sussidi anche per l’elaborazione di proposte di progetto.<sup><a href="#fn-d7e355" id="fnbck-d7e355">13</a></sup></p>
<p class="absatz "><sup>2</sup> I sussidi per l’elaborazione di proposte di progetto sono disciplinati dall’articolo 5.</p>
<p class="absatz "><sup>3</sup> I sussidi per il sostegno di progetti possono essere concessi a progetti che:</p>
<dl>
<dt>a. </dt>
<dd>si svolgono nell’ambito di contratti tra i richiedenti e la Commissione europea o un ente di promozione incaricato dalla Commissione europea; e</dd>
<dt>b. </dt>
<dd>non sono finanziati in via eccezionale mediante i programmi quadro di ricerca dell’UE.</dd>
</dl>
<p class="absatz "><sup>3bis</sup> Per i progetti valutati positivamente dalla Commissione europea o da un ente di promozione incaricato dalla Commissione europea possono essere concessi sussidi anche senza un contratto ai sensi del capoverso 3 lettera a se:</p>
<dl>
<dt>a. </dt>
<dd>dopo la valutazione positiva lo status della Svizzera passa da Stato associato o parzialmente associato a Stato terzo e a causa di questo cambiamento un contratto ai sensi del capoverso 3 lettera a non è stipulato, oppure </dd>
<dt>b. </dt>
<dd>il contratto ai sensi del capoverso 3 lettera a perde la sua validità perché durante la partecipazione della Svizzera come Stato terzo un progetto in corso è trasferito a un’istituzione svizzera da uno Stato membro dell’UE o da uno Stato associato.<sup><a href="#fn-d7e389" id="fnbck-d7e389">14</a></sup>
</dd>
</dl>
<p class="absatz "><sup>4</sup> I sussidi ai partner di progetto svizzeri per il sostegno di progetti possono essere concessi soltanto se i costi di ricerca effettivi sono sostenuti in Svizzera. Sono fatti salvi i sussidi ai partner di progetto di svizzeri per costi:</p>
<dl>
<dt>a. </dt>
<dd>nell’ambito di subcontratti per lavori che non possono essere eseguiti in Svizzera; e</dd>
<dt>b. </dt>
<dd>derivanti dall’utilizzo di infrastrutture di ricerca al di fuori della Svizzera.</dd>
</dl>
<div class="footnotes">
<p id="fn-d7e346"><sup><a href="#fnbck-d7e346">12</a></sup><sup></sup> <a href="https://fedlex.data.admin.ch/eli/cc/2016/712" target="_blank">RS <b>420.2</b></a></p>
<p id="fn-d7e355"><sup><a href="#fnbck-d7e355">13</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p>
<p id="fn-d7e389"><sup><a href="#fnbck-d7e389">14</a></sup><sup></sup> Introdotto dal n. I dell’O del 1° nov. 2017, in vigore dal 1° dic. 2017 (<a href="https://fedlex.data.admin.ch/eli/oc/2017/664" target="_blank">RU<b> 2017</b> 6029</a>).</p>
</div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Calcolo dei sussidi</a>
</h6>
<div class="collapseable">
<p class="absatz "><sup>1</sup> L’importo dei sussidi per l’elaborazione di proposte di progetto è disciplinato dall’articolo 5 capoverso 4.</p>
<p class="absatz "><sup>2</sup> I sussidi per il sostegno di progetti possono essere concessi per:</p>
<dl>
<dt>a.<sup><a href="#fn-d7e425" id="fnbck-d7e425">15</a></sup> </dt>
<dd>spese di personale, secondo le quote salariali usuali dei centri di ricerca universitari e dei centri di ricerca extrauniversitari a scopo non lucrativo; queste quote si applicano anche alle altre istituzioni a scopo non lucrativo; per le imprese si applicano le quote salariali usuali fino agli importi massimi fissati da Innosuisse;</dd>
<dt>b. </dt>
<dd>altre spese imputabili in modo comprovato alla realizzazione della ricerca e dell’innovazione; </dd>
<dt>c. </dt>
<dd>costi indiretti di ricerca (<i>overhead</i>) per un importo massimo del 25 per cento dei costi diretti di progetto di cui alle lettere a e b.</dd>
</dl>
<p class="absatz "><sup>3</sup> I sussidi di cui al capoverso 2 non superano i costi di promozione per i partecipanti svizzeri ai progetti previsti dal contratto con la Commissione europea o con un ente di promozione incaricato dalla Commissione europea considerando segnatamente:</p>
<dl>
<dt>a. </dt>
<dd>il tasso di rimborso stabilito nel contratto;</dd>
<dt>b. </dt>
<dd>un’eventuale riduzione, da parte della Commissione europea o dell’ente di promozione incaricato dalla Commissione europea, del sussidio richiesto da tutti partner al momento della presentazione del progetto.</dd>
</dl>
<p class="absatz "><sup>4</sup> Se le domande presentate o prevedibili superano i fondi disponibili, il Dipartimento federale dell’economia, della formazione e della ricerca definisce un ordine di priorità. Tale ordine si basa sui seguenti criteri:</p>
<dl>
<dt>a. </dt>
<dd>rinuncia al finanziamento di singoli settori di programma;</dd>
<dt>b. </dt>
<dd>riduzione percentuale dei costi di progetto, segnatamente dei costi <i>overhead</i>; </dd>
<dt>c. </dt>
<dd>preferenza per le domande dei centri di ricerca universitari, dei centri di ricerca extrauniversitari a scopo non lucrativo e di altre istituzioni a scopo non lucrativo; </dd>
<dt>d. </dt>
<dd>preferenza per le domande delle PMI rispetto a quelle di altre imprese.</dd>
</dl>
<div class="footnotes"><p id="fn-d7e425"><sup><a href="#fnbck-d7e425">15</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d7e478" id="fnbck-d7e478">16</a></sup><a href="#art_12"> Presentazione delle domande e decisione</a>
</h6>
<div class="collapseable">
<p class="absatz "><sup>1</sup> Ogni istituzione inoltra mediante un servizio centralizzato interno tutte le domande di progetto nel proprio settore alla SEFRI oppure a Innosuisse, se le domande sono trattate da Innosuisse nel quadro dell’articolo 3 capoverso 3 LASPI<sup><a href="#fn-d7e494" id="fnbck-d7e494">17</a></sup>.</p>
<p class="absatz "><sup>2</sup> Informa regolarmente la SEFRI o Innosuisse su tutte le proposte di progetto presentate alla Commissione europea o all’ente di promozione competente.</p>
<p class="absatz "><sup>3</sup> La SEFRI e Innosuisse possono stabilire termini di inoltro delle domande. Li pubblicano sui loro siti Internet<sup><a href="#fn-d7e509" id="fnbck-d7e509">18</a></sup>.</p>
<p class="absatz "><sup>4</sup> I sussidi sono concessi tramite decisioni o nell’ambito di contratti.</p>
<div class="footnotes">
<p id="fn-d7e478"><sup><a href="#fnbck-d7e478">16</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p>
<p id="fn-d7e494"><sup><a href="#fnbck-d7e494">17</a></sup><sup></sup> <a href="https://fedlex.data.admin.ch/eli/cc/2016/712" target="_blank">RS <b>420.2</b></a></p>
<p id="fn-d7e509"><sup><a href="#fnbck-d7e509">18</a></sup><sup></sup> www.sbfi.admin.ch; www.innosuisse.ch </p>
</div>
</div></article>
</div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">Sezione 3: Sussidi per la partecipazione della Svizzera a iniziative, programmi e progetti</a>
</h2>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Sussidi ai partecipanti</a>
</h6>
<div class="collapseable">
<p class="absatz "><sup>1</sup> I sussidi per la partecipazione alle attività di cui all’articolo 1 capoverso 1 lettere b e c possono essere concessi, su richiesta, a centri di ricerca universitari, centri di ricerca extrauniversitari a scopo non lucrativo, altre istituzioni a scopo non lucrativo e imprese in presenza di un contratto tra l’istituzione richiedente e l’ente responsabile dell’attività. </p>
<p class="absatz "><sup>2</sup> I sussidi per la partecipazione alle attività non disciplinate da un contratto ai sensi del capoverso 1 possono essere concessi, su richiesta, a centri di ricerca universitari, centri di ricerca extrauniversitari a scopo non lucrativo, altre istituzioni a scopo non lucrativo e imprese con sede in Svizzera se il progetto è stato valutato positivamente:</p>
<dl>
<dt>a. </dt>
<dd>dall’ente responsabile dell’attività; o</dd>
<dt>b. </dt>
<dd>da un altro ente responsabile della valutazione dei progetti secondo il contratto tra la Svizzera e l’ente responsabile dell’attività.</dd>
</dl>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Diritto ai sussidi e calcolo dei sussidi; decisione </a>
</h6>
<div class="collapseable">
<p class="absatz "><sup>1</sup> I sussidi per i partecipanti possono essere composti da:</p>
<dl>
<dt>a. </dt>
<dd>la quota concessa in caso di associazione della Svizzera ai programmi quadro di ricerca dell’UE;</dd>
<dt>b.<sup><a href="#fn-d7e555" id="fnbck-d7e555">19</a></sup> </dt>
<dd>la quota concessa dalla SEFRI o da Innosuisse come misura collaterale ai sensi dell’articolo 6 in caso di associazione della Svizzera ai programmi quadro di ricerca.</dd>
</dl>
<p class="absatz "><sup>2</sup> Il diritto ai sussidi per le quote di cui al capoverso 1 è disciplinato dall’articolo 6 capoverso 2. </p>
<p class="absatz "><sup>3</sup> I sussidi per le attività per le quali la SEFRI o Innosuisse concedono sussidi come misura collaterale in caso di associazione sono disciplinati dall’articolo 6 capoverso 3. I sussidi per le altre attività sono disciplinati dall’articolo 11 capoverso 2.<sup><a href="#fn-d7e573" id="fnbck-d7e573">20</a></sup></p>
<p class="absatz "><sup>4</sup> Per le attività disciplinate da un contratto tra la Svizzera e l’ente responsabile dell’attività la quota di sussidio di cui al capoverso 1 lettera a non supera i costi stabiliti nel contratto. Per le altre attività la quota è disciplinata dall’articolo 11 capoverso 3.</p>
<p class="absatz "><sup>5</sup> Se le domande presentate o prevedibili superano i fondi disponibili si applica l’articolo 11 capoverso 4. </p>
<p class="absatz "><sup>6</sup> I sussidi sono concessi tramite decisioni o nell’ambito di contratti.</p>
<div class="footnotes">
<p id="fn-d7e555"><sup><a href="#fnbck-d7e555">19</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p>
<p id="fn-d7e573"><sup><a href="#fnbck-d7e573">20</a></sup><sup></sup> Nuovo testo giusta il n. 4 dell’all. all’O del 15 nov. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/733" target="_blank">RU <b>2017</b> 6607</a>).</p>
</div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Sussidi agli enti responsabili di attività </a>
</h6>
<div class="collapseable"><p class="absatz ">La SEFRI può concedere sussidi agli enti responsabili di attività ai sensi dell’articolo 1 capoverso 1 per la copertura della quota della Svizzera ai costi amministrativi e di coordinamento che sono rimborsati dall’UE in caso di associazione della Svizzera ai programmi quadro di ricerca.</p></div></article>
</div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4:  Diritto applicabile</a>
</h1>
<div class="collapseable"><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p class="absatz ">Le domande di sussidi sono valutate secondo il diritto in base allo status di partecipazione della Svizzera applicato dalla Commissione europea o dall’ente di promozione incaricato dalla Commissione europea per la valutazione del progetto.</p></div></article></div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5:  Competenza di concludere trattati internazionali</a>
</h1>
<div class="collapseable"><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p class="absatz "><sup>1</sup> Ai fini della partecipazione svizzera a programmi, iniziative e progetti secondo l’articolo 1 capoverso 1 il Dipartimento competente è autorizzato a concludere tratti internazionali di portata limitata ai sensi dell’articolo 7<i>a</i> capoverso 2 della legge del 21 marzo 1997<sup><a href="#fn-d7e621" id="fnbck-d7e621">21</a></sup> sull’organizzazione del Governo e dell’Amministrazione.</p>
<p class="absatz "><sup>2</sup> Può delegare tale competenza a un ufficio federale.</p>
<div class="footnotes"><p id="fn-d7e621"><sup><a href="#fnbck-d7e621">21</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article></div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6:  Disposizioni finali</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza del 29 novembre 2013<sup><a href="#fn-d7e643" id="fnbck-d7e643">22</a></sup> sulle misure collaterali per la partecipazione della Svizzera ai programmi quadro di ricerca dell’Unione europea nel settore della ricerca e dell’innovazione è abrogata.</p>
<div class="footnotes"><p id="fn-d7e643"><sup><a href="#fnbck-d7e643">22</a></sup><sup></sup> [<a href="https://fedlex.data.admin.ch/eli/oc/2013/817" target="_blank">RU <b>2013</b> 4639</a>, <b></b><a href="https://fedlex.data.admin.ch/eli/oc/2014/80" target="_blank"><b>2014</b> 465</a>]</p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° ottobre 2014.</p>
<p class="abstand1seite "></p>
</div></article>
</div></section></main>
</div></body>
</html>
