<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--414.172 --><p class="srnummer ">414.172 </p>
<h1 class="erlasstitel botschafttitel ">Ordinanza del Consiglio dei PF<br>concernente i beni immateriali nel settore dei PF</h1>
<p class="erlassdatum ">del 9 luglio 2014 (Stato 1° gennaio 2015)</p>
<p class="erlasssubtitel ">Approvata dal Consiglio federale il 12 settembre 2014</p>
</div>
<div id="preamble">
<p class="man-template-autor ">Il Consiglio dei PF,</p>
<p class="ingress ">visto l’articolo 36 capoverso 4 della legge del 4 ottobre 1991<sup><a href="#fn-d7e21" id="fnbck-d7e21">1</a></sup> sui PF,</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Obblighi degli autori di beni immateriali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obbligo di notifica</a>
</h6>
<div class="collapseable"><p class="absatz ">Le persone legate da un rapporto di lavoro a un PF o a un istituto di ricerca del settore dei PF e che hanno contribuito a produrre beni immateriali ai sensi dell’articolo 36 capoversi 1 e 2 della legge del 4 ottobre 1991 sui PF (autori di beni immateriali) devono notificare immediatamente al PF o all’istituto di ricerca la produzione di tali beni immateriali.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Partecipazione alla tutela e allo sfruttamento</a>
</h6>
<div class="collapseable">
<p class="absatz "><sup>1</sup> Gli autori di beni immateriali sono obbligati a partecipare alla procedura di tutela e al processo di sfruttamento dei beni immateriali.</p>
<p class="absatz "><sup>2</sup> Tale obbligo di partecipazione sussiste anche dopo la cessazione del rapporto di lavoro con il PF o l’istituto di ricerca.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Differimento della pubblicazione</a>
</h6>
<div class="collapseable">
<p class="absatz "><sup>1</sup> Gli autori di beni immateriali non possono compromettere la tutela dei beni immateriali mediante una pubblicazione anticipata o in un altro modo.</p>
<p class="absatz "><sup>2</sup> Se le ricerche sono condotte in collaborazione con terzi, gli aspetti relativi alla confidenzialità devono essere definiti contrattualmente ai fini della tutela dei beni immateriali. Una successiva pubblicazione da parte degli autori di beni immateriali deve essere garantita.</p>
<p class="absatz "><sup>3</sup> La tutela dei beni immateriali non deve ritardare inutilmente la pubblicazione.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Sfruttamento</a>
</h1>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Valutazione delle possibilità di sfruttamento</a>
</h6>
<div class="collapseable"><p class="absatz ">Il PF o l’istituto di ricerca valuta se i suoi beni immateriali possono essere sfruttati economicamente e se lo sfruttamento è opportuno.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Cessione o conferimento di diritti</a>
</h6>
<div class="collapseable">
<p class="absatz "><sup>1</sup> Se rinuncia allo sfruttamento dei suoi beni immateriali, il PF o l’istituto di ricerca cede agli autori, su richiesta di questi ultimi, i diritti sui beni immateriali o conferisce loro diritti di utilizzazione sugli stessi.</p>
<p class="absatz "><sup>2</sup> Il tipo e l’estensione dei diritti da concedere, eventuali partecipazioni degli autori a esborsi del PF o dell’istituto di ricerca, nonché altre condizioni connesse con i diritti sono stabiliti di comune accordo.</p>
<p class="absatz "><sup>3</sup> Se il bene è un programma informatico, la cessione di diritti o il conferimento di diritti di utilizzazione deve avvenire solo nei confronti degli autori che hanno contribuito in modo determinante al suo sviluppo.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Modalità di sfruttamento</a>
</h6>
<div class="collapseable"><p class="absatz ">Il PF e gli istituti di ricerca possono affidare a terzi lo sfruttamento di diritti sui beni immateriali.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Partecipazione agli utili</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Principi</a>
</h6>
<div class="collapseable">
<p class="absatz "><sup>1</sup> Gli utili realizzati con lo sfruttamento di beni immateriali sono ripartiti nel modo seguente:</p>
<dl>
<dt>a. </dt>
<dd>un terzo agli autori. Se il bene è un programma informatico, tale terzo va agli autori che hanno contribuito in modo determinante al suo sviluppo;</dd>
<dt>b. </dt>
<dd>due terzi al PF o all’istituto di ricerca. Il PF o l’istituto di ricerca cede una quota parte alle unità organizzative che hanno contribuito alla produzione.</dd>
</dl>
<p class="absatz "><sup>2</sup> Il PF o l’istituto di ricerca può rivendicare più dei due terzi degli utili se:</p>
<dl>
<dt>a. </dt>
<dd>per la produzione dei beni immateriali ha dovuto sostenere costi di ricerca o altre spese particolarmente elevate;</dd>
<dt>b. </dt>
<dd>gli autori non hanno contribuito allo sfruttamento; oppure</dd>
<dt>c. </dt>
<dd>gli utili realizzati sono particolarmente elevati.</dd>
</dl>
<p class="absatz "><sup>3</sup> La decisione relativa alla possibilità di cui al capoverso 2 spetta alla direzione del PF o alla direzione dell’istituto di ricerca. Esse possono delegare tale competenza decisionale a uno dei loro membri.</p>
<p class="absatz "><sup>4</sup> Le quote di ripartizione di cui ai capoversi 1 e 2 sono ridotte in misura proporzionale nel caso in cui terzi dispongano di diritti sugli utili realizzati con lo sfruttamento dei beni immateriali.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Calcolo degli utili determinanti</a>
</h6>
<div class="collapseable">
<p class="absatz "><sup>1</sup> Gli utili determinanti per il calcolo della partecipazione si ottengono sottraendo dagli introiti lordi le spese complessive.</p>
<p class="absatz "><sup>2</sup> Per introiti lordi s’intendono tutti gli introiti in denaro e tutte le altre prestazioni valutabili in denaro e utilizzabili, ottenuti in contropartita per la concessione di diritti sui beni immateriali.</p>
<p class="absatz "><sup>3</sup> Sono considerate spese i costi che il PF e l’istituto di ricerca devono sostenere per la tutela e lo sfruttamento dei beni immateriali, nonché quelli che si attendono di dover sostenere a tal fine.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Persone non legate da un rapporto di lavoro a un PF o a un istituto <br>di ricerca</a>
</h1>
<div class="collapseable"><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">I PF e gli istituti di ricerca possono concordare per scritto con persone che non sono impiegate presso di essi la cessione di diritti su beni immateriali o il conferimento di diritti di utilizzazione su tali beni e l’applicazione di disposizioni della presente ordinanza.</p></div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza del 24 marzo 2004<sup><a href="#fn-d7e177" id="fnbck-d7e177">2</a></sup> sui beni immateriali e le partecipazioni nel settore dei PF è abrogata.</p>
<div class="footnotes"><p id="fn-d7e177"><sup><a href="#fnbck-d7e177">2</a></sup><sup></sup> [<a href="https://fedlex.data.admin.ch/eli/oc/2004/430" target="_blank">RU <b>2004</b> 3313</a>]</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2015.</p>
<p class="abstand1seite "></p>
</div></article>
</div></section></main>
</div></body>
</html>
