<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.672.941.81 --><p class="srnummer">0.672.941.81 </p>
<p class="ref"><sup> </sup>RU <b>2014</b> 3729; FF <b>2014</b> 85</p>
<p class="man-template-tab-krpr-kurs man-font-style-italic">Traduzione</p>
<h1 class="erlasstitel botschafttitel">Convenzione</h1>
<h2 class="erlasskurztitel man-space-before-4">tra la Confederazione Svizzera e l’Ungheria per evitare le <br>doppie imposizioni in materia di imposte sul reddito e sul patrimonio</h2>
<p class="erlasssubtitel man-space-before-0">Conclusa il 12 settembre 2013<br>Approvata dall’Assemblea federale il 20 giugno 2014<sup><a href="#fn-d15068e31" id="fnbck-d15068e31">1</a></sup><br>Entrata in vigore mediante uno scambio di note il 9 novembre 2014</p>
<p class="erlassdatum man-space-before-3"> (Stato 16 novembre 2025)</p>
<div class="footnotes"><p id="fn-d15068e31"><sup><a href="#fnbck-d15068e31">1</a></sup><sup></sup>  <a href="https://fedlex.data.admin.ch/eli/oc/2014/647" target="_blank">RU <b>2014</b> 3727</a></p></div>
</div>
<div id="preamble"><div>
<p class="man-template-autor man-space-before-10 man-text-align-left">Il Consiglio federale svizzero<br>e <br>il Governo dell’Ungheria,</p>
<p class="absatz man-space-before-4">desiderosi di concludere una Convenzione per evitare le doppie imposizioni in materia di imposte sul reddito e sul patrimonio; </p>
<p class="absatz man-space-before-4">desiderosi di sviluppare ulteriormente le loro relazioni economiche e di approfondire la cooperazione in materia fiscale;</p>
<p class="absatz man-space-before-4">nell’intento di evitare la doppia imposizione in materia di imposte sul reddito e sul patrimonio, senza creare opportunità di non imposizione o di imposizione ridotta mediante l’evasione o l’elusione fiscale (ivi incluse le strategie di abuso dei trattati fiscali [«treaty-shopping»] finalizzate a ottenere i benefici previsti dalla presente Convenzione a beneficio indiretto di residenti di Stati terzi),</p>
<p class="man-template-verb man-space-before-3 man-space-after-18">hanno convenuto quanto segue:<span class="man-font-style-normal"><sup><a href="#fn-d15068e63" id="fnbck-d15068e63">2</a></sup></span></p>
<div class="footnotes"><p id="fn-d15068e63"><sup><a href="#fnbck-d15068e63">2</a></sup><sup></sup> Nuovo testo giusta l’art. I del Prot. del 12 lug. 2024, approvato dall’AF 20 giu. 2025, in vigore dal 16 nov. 2025 (<a href="https://fedlex.data.admin.ch/eli/oc/2025/768" target="_blank">RU <b>2025</b> 768</a>, <a href="https://fedlex.data.admin.ch/eli/oc/2025/767" target="_blank">767</a>; <a href="https://fedlex.data.admin.ch/eli/fga/2024/3064" target="_blank">FF <b>2024</b> 3064</a>).</p></div>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Soggetti</a>
</h6>
<div class="collapseable"><p class="absatz man-space-before-4">La presente Convenzione si applica alle persone che sono residenti di uno o di entrambi gli Stati contraenti.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Imposte considerate</a>
</h6>
<div class="collapseable">
<p class="absatz man-space-before-4">1.  La presente Convenzione si applica alle imposte sul reddito e sul patrimonio prelevate per conto di ciascuno degli Stati contraenti, delle sue suddivisioni politiche o dei suoi enti locali, qualunque sia il sistema di prelevamento.</p>
<p class="absatz man-space-before-4">2.  Sono considerate imposte sul reddito e sul patrimonio le imposte prelevate sul reddito complessivo, sul patrimonio complessivo o su elementi del reddito o del patrimonio comprese le imposte sugli utili derivanti dall’alienazione di beni mobili o immobili, le imposte sull’importo complessivo degli stipendi e dei salari corrisposti dalle imprese nonché le imposte sui plusvalori.</p>
<p class="absatz man-space-before-4">3.  Le imposte attuali cui si applica la Convenzione sono in particolare:</p>
<dl class="man-space-after-0">
<dt class="man-space-before-4 man-space-before-2">a) </dt>
<dd class="man-space-before-4 man-space-before-2">per quanto concerne l’Ungheria:<dl class="man-space-after-0">
<dt class="man-space-before-2">(i) </dt>
<dd class="man-space-before-2">l’imposta sul reddito,</dd>
<dt class="man-space-before-2">(ii) </dt>
<dd class="man-space-before-2">l’imposta sulle società,</dd>
<dt class="man-space-before-2">(iii) </dt>
<dd class="man-space-before-2">l’imposta sulle parcelle di terreno, e</dd>
<dt class="man-space-before-2">(iv) </dt>
<dd class="man-space-before-2">l’imposta sulle costruzioni,</dd>
</dl>
</dd>
<dt class="man-space-before-4"></dt>
<dd class="man-space-before-4">(qui di seguito indicate quali «imposta ungherese»);</dd>
<dt class="man-space-before-4">b) </dt>
<dd class="man-space-before-4">per quanto concerne la Svizzera:</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">le imposte riscosse da Confederazione, Cantoni e Comuni <dl class="man-space-after-0">
<dt class="man-space-before-2">(i) </dt>
<dd class="man-space-before-2">sul reddito (reddito complessivo, reddito del lavoro, reddito del patrimonio, utili industriali e commerciali, utili di capitale e altri redditi), e</dd>
<dt class="man-space-before-2">(ii) </dt>
<dd class="man-space-before-2">sul patrimonio (patrimonio complessivo, patrimonio mobiliare e immobiliare, patrimonio industriale e commerciale, capitale e riserve nonché altri elementi del patrimonio),</dd>
</dl>
</dd>
<dt class="man-space-before-4"></dt>
<dd class="man-space-before-4">(qui di seguito indicate quali «imposta svizzera»).</dd>
</dl>
<p class="absatz man-space-before-4">4.  La Convenzione si applicherà anche alle imposte di natura identica o analoga che verranno istituite dopo la firma della Convenzione in aggiunta o in sostituzione delle imposte attuali. Le autorità competenti degli Stati contraenti si comunicheranno le modifiche importanti apportate alle rispettive legislazioni fiscali.</p>
<p class="absatz man-space-before-4">5.  La Convenzione non si applica alle imposte prelevate alla fonte sulle vincite alle lotterie.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Definizioni generali<b> </b></a>
</h6>
<div class="collapseable">
<p class="absatz man-space-before-4">1.  Ai fini della presente Convenzione, a meno che il contesto non richieda una diversa interpretazione:</p>
<dl class="man-space-after-0">
<dt class="man-space-before-4 man-space-before-2"></dt>
<dd class="man-space-before-4 man-space-before-2">a) (i) il termine «Ungheria» designa il territorio dell’Ungheria conformemente al diritto internazionale e al suo diritto interno,<dl class="man-space-after-0">
<dt class="man-space-before-2">(ii) </dt>
<dd class="man-space-before-2">il termine «Svizzera» designa il territorio della Confederazione Svizzera in accordo con il diritto internazionale e il suo diritto interno;</dd>
</dl>
</dd>
<dt class="man-space-before-4">b) </dt>
<dd class="man-space-before-4">il termine «persona» comprende le persone fisiche, le società e tutte le altre associazioni di persone;</dd>
<dt class="man-space-before-4">c) </dt>
<dd class="man-space-before-4">il termine «società» designa una persona giuridica o un ente che è considerato persona giuridica ai fini dell’imposizione;</dd>
<dt class="man-space-before-4">d) </dt>
<dd class="man-space-before-4">le espressioni «impresa di uno Stato contraente» e «impresa dell’altro Stato contraente» designano rispettivamente un’impresa gestita da un residente di uno Stato contraente o un’impresa gestita da un residente dell’altro Stato contraente;</dd>
<dt class="man-space-before-4">e) </dt>
<dd class="man-space-before-4">per «traffico internazionale» si intende qualsiasi attività di trasporto effettuata per mezzo di una nave o di un aeromobile da parte di un’impresa di uno Stato contraente, ad eccezione del caso in cui la nave o l’aeromobile sia utilizzato esclusivamente tra località situate nell’altro Stato contraente;</dd>
<dt class="man-space-before-4 man-space-before-2">f) </dt>
<dd class="man-space-before-4 man-space-before-2">l’espressione «autorità competente» designa:<dl class="man-space-after-0">
<dt class="man-space-before-2">(i) </dt>
<dd class="man-space-before-2">per quanto riguarda l’Ungheria: il Ministro competente per la politica fiscale o il suo rappresentante autorizzato,</dd>
<dt class="man-space-before-2">(ii) </dt>
<dd class="man-space-before-2">per quanto riguarda la Svizzera: il capo del Dipartimento federale delle finanze o il suo rappresentante autorizzato;</dd>
</dl>
</dd>
<dt class="man-space-before-4 man-space-before-2">g) </dt>
<dd class="man-space-before-4 man-space-before-2">il termine «cittadini» riguardo a uno Stato contraente designa:<dl class="man-space-after-0">
<dt class="man-space-before-2">(i) </dt>
<dd class="man-space-before-2">le persone fisiche che possiedono la cittadinanza di uno Stato contraente,</dd>
<dt class="man-space-before-2">(ii) </dt>
<dd class="man-space-before-2">le persone giuridiche, le società di persone e altre associazioni di persone costituite conformemente alla legislazione in vigore in uno Stato contraente;</dd>
</dl>
</dd>
<dt class="man-space-before-4 man-space-before-2">h) </dt>
<dd class="man-space-before-4 man-space-before-2">l’espressione «istituzione di previdenza» designa tutti i piani, i sistemi, i fondi, le fondazioni, i trust o altre istituzioni di uno Stato contraente:<dl class="man-space-after-0">
<dt class="man-space-before-2">(i) </dt>
<dd class="man-space-before-2">a cui una persona fisica partecipa a garanzia delle prestazioni di vecchiaia o che servono a generare redditi per conto di almeno uno di tali regimi, e</dd>
<dt class="man-space-before-2">(ii) </dt>
<dd class="man-space-before-2">che sottostanno alle prescrizioni di questo Stato e sono generalmente esentati dall’imposta sul reddito in questo Stato.</dd>
</dl>
</dd>
</dl>
<p class="absatz man-space-before-4">2.  Per l’applicazione della Convenzione da parte di uno Stato contraente, salvo se il contesto non richiede una diversa interpretazione, le espressioni non diversamente definite hanno il significato che ad esse è attribuito nel momento in cui la Convenzione è applicata conformemente alla legislazione di detto Stato relativa alle imposte oggetto della Convenzione, ritenuto che il senso attribuito a queste espressioni dalla legislazione fiscale applicabile in questo Stato prevale sul senso loro attribuito da un’altra legislazione di detto Stato.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Residenza</a>
</h6>
<div class="collapseable">
<p class="absatz man-space-before-4">1.  Ai fini della presente Convenzione, l’espressione «residente di uno Stato contraente» designa ogni persona che, in virtù della legislazione di detto Stato, è assoggettata a imposta nello stesso Stato a motivo del suo domicilio, della sua residenza permanente, della sede della sua direzione o di ogni altro criterio di natura analoga, e comprende pure questo Stato e le sue suddivisioni politiche o i suoi enti locali. Tuttavia, tale espressione non comprende le persone assoggettate a imposta in questo Stato soltanto per i redditi da fonti situate in questo Stato o per il patrimonio ivi situato.</p>
<p class="absatz man-space-before-4">2.  Quando, in base alle disposizioni del paragrafo 1, una persona fisica è considerata residente di entrambi gli Stati contraenti, la sua situazione è determinata nel seguente modo: </p>
<p class="absatz man-space-before-4">a) detta persona è considerata residente dello Stato contraente nel quale ha un’abitazione permanente; se la persona dispone di un’abitazione permanente in ciascuno degli Stati contraenti, è considerata residente soltanto dello Stato contraente nel quale le sue relazioni personali ed economiche sono più strette (centro degli interessi vitali);</p>
<p class="absatz man-space-before-4">b) se non si può determinare lo Stato nel quale detta persona ha il centro dei suoi interessi vitali, o se la medesima non ha un’abitazione permanente in alcuno degli Stati, essa è considerata residente dello Stato in cui soggiorna abitualmente;</p>
<p class="absatz man-space-before-4">c) se detta persona soggiorna abitualmente in entrambi gli Stati contraenti o non soggiorna abitualmente in alcuno di essi, essa è considerata residente soltanto dello Stato contraente del quale ha la cittadinanza;</p>
<p class="absatz man-space-before-4">d) se detta persona ha la cittadinanza di entrambi gli Stati o se non ha la cittadinanza di alcuno dei due Stati, le autorità competenti degli Stati contraenti risolvono la questione di comune accordo.</p>
<p class="absatz man-space-before-4">3.  Quando, in base alle disposizioni del paragrafo 1, una persona diversa da una persona fisica è considerata residente di entrambi gli Stati contraenti, si ritiene che essa sia residente soltanto dello Stato in cui è situata la sede della sua direzione effettiva.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Stabile organizzazione</a>
</h6>
<div class="collapseable">
<p class="absatz man-space-before-4">1.  Ai fini della presente Convenzione, l’espressione «stabile organizzazione» designa una sede fissa di affari in cui un’impresa esercita in tutto o in parte la sua attività.</p>
<p class="absatz man-space-before-4">2.  L’espressione «stabile organizzazione» comprende in particolare:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">una sede di direzione;</dd>
<dt class="man-space-before-4">b) </dt>
<dd class="man-space-before-4">una succursale;</dd>
<dt class="man-space-before-4">c) </dt>
<dd class="man-space-before-4">un ufficio;</dd>
<dt class="man-space-before-4">d) </dt>
<dd class="man-space-before-4">un’officina;</dd>
<dt class="man-space-before-4">e) </dt>
<dd class="man-space-before-4">un laboratorio; e</dd>
<dt class="man-space-before-4">f) </dt>
<dd class="man-space-before-4">una miniera, un pozzo di petrolio o di gas, una cava o un altro luogo di sfruttamento di risorse naturali.</dd>
</dl>
<p class="absatz man-space-before-4">3.  Un cantiere di costruzione, una produzione o una catena di montaggio costituisce una stabile organizzazione soltanto se la sua durata supera 12 mesi.</p>
<p class="absatz man-space-before-4">4.  Nonostante le precedenti disposizioni del presente articolo, si considera che non vi è «stabile organizzazione» se:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">si fa uso di installazioni ai soli fini di deposito, di esposizione o di consegna di merci appartenenti all’impresa;</dd>
<dt class="man-space-before-4">b) </dt>
<dd class="man-space-before-4">le merci appartenenti all’impresa sono immagazzinate ai soli fini di deposito, di esposizione o di consegna;</dd>
<dt class="man-space-before-4">c) </dt>
<dd class="man-space-before-4">le merci appartenenti all’impresa sono immagazzinate ai soli fini della trasformazione da parte di un’altra impresa;</dd>
<dt class="man-space-before-4">d) </dt>
<dd class="man-space-before-4">una sede fissa di affari è utilizzata ai soli fini di acquistare merci o di raccogliere informazioni per l’impresa;</dd>
<dt class="man-space-before-4">e) </dt>
<dd class="man-space-before-4">una sede fissa di affari è utilizzata, per l’impresa, ai soli fini di pubblicità, di fornire informazioni, di effettuare ricerche scientifiche o di esercitare attività analoghe che abbiano carattere preparatorio o ausiliario;</dd>
<dt class="man-space-before-4">f) </dt>
<dd class="man-space-before-4">un montaggio è effettuato da un’impresa di uno Stato contraente nell’altro Stato contraente in relazione con la fornitura di macchine o impianti prodotti da questa impresa;</dd>
<dt class="man-space-before-4">g) </dt>
<dd class="man-space-before-4">una sede fissa di affari è utilizzata ai soli fini dell’esercizio cumulativo delle attività menzionate alle lettere a–f, a condizione che l’attività complessiva della sede fissa di affari risultante da questo cumulo mantenga un carattere preparatorio o ausiliario.</dd>
</dl>
<p class="absatz man-space-before-4">5.  Nonostante le disposizioni dei paragrafi 1 e 2, se una persona – diversa da un agente che goda di uno statuto indipendente, di cui al paragrafo 6 – agisce per conto di un’impresa e dispone in uno Stato contraente di poteri che esercita abitualmente e che le permettono di concludere contratti in nome dell’impresa, si considera che detta impresa abbia in questo Stato una stabile organizzazione per tutte le attività che questa persona esercita a suo nome, a meno che le attività di questa persona non si limitino a quelle menzionate nel paragrafo 4 e che, se fossero esercitate tramite una sede fissa di affari, non permetterebbero di considerare tale sede come una stabile organizzazione giusta le disposizioni di tale paragrafo.</p>
<p class="absatz man-space-before-4">6.  Non si considera che un’impresa abbia una stabile organizzazione in uno Stato contraente per il solo fatto che essa vi esercita la propria attività per mezzo di un mediatore, di un commissionario generale o di ogni altro intermediario che goda di uno statuto indipendente, a condizione che dette persone agiscano nell’ambito della loro ordinaria attività.</p>
<p class="absatz man-space-before-4">7.  Il fatto che una società residente di uno Stato contraente controlli o sia controllata da una società residente dell’altro Stato contraente ovvero svolga la sua attività in questo altro Stato, sia per mezzo di una stabile organizzazione sia in altro modo, non costituisce di per sé motivo sufficiente per far considerare una qualsiasi delle dette società una stabile organizzazione dell’altra.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Redditi immobiliari</a>
</h6>
<div class="collapseable">
<p class="absatz man-space-before-4">1.  I redditi che un residente di uno Stato contraente ricava da beni immobili (compresi i redditi provenienti da attività agricole e forestali) situati nell’altro Stato contraente sono imponibili in detto altro Stato.</p>
<p class="absatz man-space-before-4">2.  L’espressione «beni immobili» ha il significato che ad essa è attribuito dal diritto dello Stato contraente in cui i beni stessi sono situati. L’espressione comprende in ogni caso gli accessori, le scorte morte o vive delle aziende agricole e forestali, i diritti ai quali si applicano le disposizioni del diritto privato riguardanti la proprietà fondiaria, l’usufrutto dei beni immobili e i diritti relativi a canoni variabili o fissi per lo sfruttamento o la concessione dello sfruttamento di giacimenti minerari, sorgenti ed altre risorse naturali. Le navi e gli aeromobili non sono considerati beni immobili.</p>
<p class="absatz man-space-before-4">3.  Le disposizioni del paragrafo 1 si applicano ai redditi derivanti dall’utilizzazione diretta, dalla locazione o dall’affitto nonché da ogni altra forma di utilizzazione di beni immobili.</p>
<p class="absatz man-space-before-4">4.  Le disposizioni dei paragrafi 1 e 3 si applicano anche ai redditi derivanti da beni immobili di un’impresa nonché ai redditi dei beni immobili utilizzati per l’esercizio di una libera professione.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Utili delle imprese</a>
</h6>
<div class="collapseable">
<p class="absatz man-space-before-4">1.  Gli utili di un’impresa di uno Stato contraente sono imponibili soltanto in detto Stato, a meno che l’impresa non eserciti la sua attività nell’altro Stato contraente per mezzo di una stabile organizzazione ivi situata. Se l’impresa svolge in tal modo la sua attività, gli utili dell’impresa sono imponibili nell’altro Stato ma soltanto nella misura in cui detti utili siano attribuibili alla stabile organizzazione conformemente alle disposizioni del paragrafo 2.</p>
<p class="absatz man-space-before-4">2.  Ai fini del presente articolo e dell’articolo 23, gli utili attribuiti in ciascuno Stato a una stabile organizzazione di cui al paragrafo 1 sono quelli che questa avrebbe potuto conseguire, in particolare esercitando relazioni commerciali con altre parti dell’impresa, come se si fosse trattato di un’impresa distinta e separata svolgente attività identiche o analoghe in condizioni identiche o analoghe e in piena indipendenza dall’impresa; nell’attribuzione degli utili bisogna considerare le funzioni esercitate dall’impresa tramite la stabile organizzazione e altre parti dell’impresa, gli attivi impiegati e i rischi assunti.</p>
<p class="absatz man-space-before-4">3. Nel caso in cui uno Stato contraente, conformemente al paragrafo 2, procede a un aggiustamento degli utili attribuibili alla stabile organizzazione di un’impresa di uno Stato contraente e impone di conseguenza utili dell’impresa che sono già stati soggetti a imposizione nell’altro Stato, questo altro Stato procede, per quanto necessario al fine di evitare la doppia imposizione di tali utili, al corrispondente aggiustamento dell’imposta prelevata sugli stessi, se approva l’aggiustamento del primo Stato; in caso contrario gli Stati contraenti si adoperano per risolvere in via di amichevole composizione la doppia imposizione che ne risulta.</p>
<p class="absatz man-space-before-4">4.  Quando gli utili comprendono elementi di reddito considerati separatamente in altri articoli della presente Convenzione, le disposizioni di tali articoli non sono pregiudicate da quelle del presente articolo.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. </b><b>8</b> Navigazione marittima, interna ed aerea</a>
</h6>
<div class="collapseable">
<p class="absatz man-space-before-4">1.  Gli utili derivanti dall’esercizio, in traffico internazionale, di navi o di aeromobili sono imponibili soltanto nello Stato contraente in cui è situata la sede di direzione effettiva dell’impresa.</p>
<p class="absatz man-space-before-4">2.  Gli utili derivanti dall’esercizio di battelli destinati alla navigazione interna sono imponibili soltanto nello Stato contraente in cui è situato il luogo di direzione effettiva dell’impresa.</p>
<p class="absatz man-space-before-4">3.  Se il luogo di direzione effettiva di un’impresa di navigazione marittima o interna è situato a bordo di una nave, detto luogo si considera situato nello Stato contraente in cui si trova il porto d’immatricolazione della nave, oppure, in mancanza di un porto d’immatricolazione, nello Stato contraente di cui è residente l’esercente della nave.</p>
<p class="absatz man-space-before-4">4.  Le disposizioni del paragrafo 1 si applicano parimenti agli utili derivanti dalla partecipazione a un fondo comune («pool»), a un esercizio in comune o a un organismo internazionale di esercizio.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Imprese associate</a>
</h6>
<div class="collapseable">
<p class="absatz man-space-before-4">1.  Quando:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">un’impresa di uno Stato contraente partecipa, direttamente o indirettamente, alla direzione, al controllo o al capitale di un’impresa dell’altro Stato contraente; o</dd>
<dt class="man-space-before-4">b) </dt>
<dd class="man-space-before-4">le medesime persone partecipano, direttamente o indirettamente, alla direzione, al controllo o al capitale di un’impresa di uno Stato contraente e di un’impresa dell’altro Stato contraente;</dd>
</dl>
<p class="absatz man-space-before-4">e, nell’uno e nell’altro caso, le due imprese, nelle loro relazioni commerciali o finanziarie, sono vincolate da condizioni accettate o imposte diverse da quelle che sarebbero state convenute tra imprese indipendenti, gli utili che in mancanza di tali condizioni sarebbero stati realizzati da una delle imprese ma che a causa di dette condizioni non lo sono stati, possono essere inclusi negli utili di questa impresa e tassati in conseguenza. </p>
<p class="absatz man-space-before-4">2.  Quando in uno Stato contraente negli utili di un’impresa di questo Stato contraente sono inclusi e tassati in conseguenza utili sui quali un’impresa dell’altro Stato contraente è stata tassata in questo Stato e gli utili così inclusi sono utili che sarebbero stati conseguiti dall’impresa del primo Stato se le condizioni convenute tra le due imprese fossero state quelle che sarebbero state fissate tra imprese indipendenti, l’altro Stato procede ad un adeguato aggiustamento dell’ammontare d’imposta prelevato su questi utili. Per determinare questo aggiustamento occorre tener conto delle altre disposizioni della presente Convenzione; se necessario, le autorità competenti degli Stati contraenti si consulteranno. </p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. </b><b>10</b> Dividendi</a>
</h6>
<div class="collapseable">
<p class="absatz man-space-before-4">1.  I dividendi pagati da una società residente di uno Stato contraente a un residente dell’altro Stato contraente sono imponibili in detto altro Stato.</p>
<p class="absatz man-space-before-4">2.  Tuttavia, tali dividendi possono essere assoggettati nello Stato contraente di cui la società che li paga è residente, in conformità della legislazione di questo Stato, ma, se il beneficiario effettivo dei dividendi è residente nell’altro Stato contraente, l’aliquota d’imposta così applicata non può eccedere il 15 per cento dell’ammontare lordo dei dividendi.</p>
<p class="absatz man-space-before-4">3.  Nonostante le disposizioni del paragrafo 2, lo Stato contraente di cui è residente la società che paga i dividendi esclude dall’imposizione i dividendi pagati se il beneficiario dei dividendi: </p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">è una società (diversa da una società di persone non soggetta a tassazione), che è residente nell’altro Stato contraente e che detiene direttamente almeno il 10 per cento del capitale della società che paga i dividendi; </dd>
<dt class="man-space-before-4">b) </dt>
<dd class="man-space-before-4">un’istituzione di previdenza; o</dd>
<dt class="man-space-before-4">c) </dt>
<dd class="man-space-before-4">la Banca nazionale di un altro Stato contraente.</dd>
</dl>
<p class="absatz man-space-before-4">4.  Le autorità competenti degli Stati contraenti regolano di comune accordo le modalità d’applicazione delle restrizioni previste nei paragrafi 2 e 3.</p>
<p class="absatz man-space-before-4">Le disposizioni dei paragrafi 2 e 3 non riguardano l’imposizione della società per gli utili con i quali i dividendi sono stati pagati.</p>
<p class="absatz man-space-before-4">5.  Ai fini del presente articolo il termine «dividendi» designa i redditi derivanti da azioni, da azioni o diritti di godimento, da quote minerarie, da quote di fondatore o da altre quote di partecipazione agli utili, ad eccezione dei crediti, nonché i redditi di altre quote sociali assoggettati al medesimo regime fiscale dei redditi delle azioni secondo la legislazione dello Stato di cui è residente la società distributrice.</p>
<p class="absatz man-space-before-4">6.  Le disposizioni dei paragrafi 1–3 non si applicano nel caso in cui il beneficiario effettivo dei dividendi, residente di uno Stato contraente, eserciti, nell’altro Stato contraente di cui la società che paga i dividendi è residente, sia un’attività commerciale o industriale per mezzo di una stabile organizzazione ivi situata, sia una professione indipendente mediante una base fissa ivi situata, e la partecipazione generatrice dei dividendi si ricolleghi effettivamente a detta stabile organizzazione o base fissa. In tale ipotesi sono applicabili, a seconda dei casi, le disposizioni dell’articolo 7 o dell’articolo 14.</p>
<p class="absatz man-space-before-4">7.  Qualora una società residente di uno Stato contraente ritragga utili o redditi dall’altro Stato contraente, detto altro Stato non può applicare alcuna imposta sui dividendi pagati dalla società, a meno che tali dividendi siano pagati ad un residente di detto altro Stato o la partecipazione generatrice dei dividendi si ricolleghi effettivamente ad una stabile organizzazione o ad una base fissa situata in detto altro Stato, né prelevare alcuna imposta, a titolo di imposizione degli utili non distribuiti, sugli utili non distribuiti della società, anche se i dividendi pagati o gli utili non distribuiti costituiscano in tutto o in parte utili o redditi realizzati in detto altro Stato.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Interessi</a>
</h6>
<div class="collapseable">
<p class="absatz man-space-before-4">1.  Gli interessi provenienti da uno Stato contraente pagati ad un residente dell’altro Stato contraente sono imponibili in detto altro Stato.</p>
<p class="absatz man-space-before-4">2.  Ai fini del presente articolo il termine «interessi» designa i redditi provenienti da crediti di ogni natura, corredati o no di pegno immobiliare o di una clausola di partecipazione agli utili del debitore, e segnatamente i redditi provenienti da prestiti pubblici e obbligazioni di prestiti, compresi i premi ed altri utili relativi a detti titoli. Le penalità per pagamento tardivo non sono considerate interessi ai sensi del presente articolo</p>
<p class="absatz man-space-before-4">3.  Le disposizioni del paragrafo 1 non si applicano nel caso in cui il beneficiario degli interessi, residente di uno Stato contraente, eserciti nell’altro Stato contraente dal quale provengono gli interessi, sia un’attività industriale o commerciale per mezzo di una stabile organizzazione ivi situata, sia una libera professione mediante una base fissa ivi situata e il credito generatore degli interessi si ricolleghi effettivamente a detta stabile organizzazione o base fissa. In tale ipotesi, trovano applicazione le disposizioni dell’articolo 7 o dell’articolo 14, a seconda dei casi.</p>
<p class="absatz man-space-before-4">4.  Qualora, in conseguenza di relazioni particolari esistenti tra debitore e beneficiario effettivo o tra ciascuno di essi e terze persone, l’ammontare degli interessi pagati, tenuto conto del credito per il quale sono versati, ecceda l’ammontare che sarebbe stato convenuto tra debitore e beneficiario effettivo in assenza di dette relazioni, le disposizioni del presente articolo si applicano soltanto a quest’ultimo ammontare. In tal caso, la parte eccedente dei pagamenti resta imponibile in conformità della legislazione di ciascuno Stato contraente, tenuto conto delle altre disposizioni della presente Convenzione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Canoni</a>
</h6>
<div class="collapseable">
<p class="absatz man-space-before-4">1.  I canoni provenienti da uno Stato contraente e il cui beneficiario è un residente dell’altro Stato contraente sono imponibili soltanto in detto altro Stato.</p>
<p class="absatz man-space-before-4">2.  Ai fini del presente articolo l’espressione «canoni» designa i compensi di qualsiasi natura corrisposti per l’uso o la concessione in uso di un diritto d’autore su opere letterarie, artistiche o scientifiche, comprese le pellicole cinematografiche, di brevetti, marchi di fabbrica o di commercio, disegni o modelli, progetti, formule o processi segreti o per la comunicazione di esperienze di carattere industriale, commerciale o scientifico.</p>
<p class="absatz man-space-before-4">3.  Le disposizioni del paragrafo 1 non si applicano nel caso in cui il beneficiario degli interessi, residente di uno Stato contraente eserciti, nell’altro Stato contraente dal quale provengono i canoni, sia un’attività commerciale o industriale per mezzo di una stabile organizzazione ivi situata, sia una libera professione mediante una base fissa ivi situata ed i diritti o i beni generatori dei canoni si ricolleghino effettivamente a detta stabile organizzazione o base fissa. In tale ipotesi, trovano applicazione le disposizioni dell’articolo 7 o dell’articolo 14, a seconda dei casi.</p>
<p class="absatz man-space-before-4">4.  Qualora, in conseguenza di particolari relazioni esistenti tra debitore e beneficiario effettivo o tra ciascuno di essi e terze persone, l’ammontare dei canoni pagati, tenuto conto della prestazione per la quale sono versati, ecceda l’ammontare che sarebbe stato convenuto tra debitore e beneficiario effettivo in assenza di dette relazioni, le disposizioni del presente articolo si applicano soltanto a quest’ultimo ammontare. In tal caso, la parte eccedente dei pagamenti resta imponibile in conformità della legislazione di ciascuno Stato contraente, tenuto conto delle altre disposizioni della presente Convenzione.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Utili di capitale</a>
</h6>
<div class="collapseable">
<p class="absatz man-space-before-4">1.  Gli utili che un residente di uno Stato contraente ritrae dall’alienazione di beni immobili ai sensi dell’articolo 6 e situati nell’altro Stato contraente sono imponibili in quest’ultimo Stato.</p>
<p class="absatz man-space-before-4">2.  Gli utili derivanti dall’alienazione di beni mobili facenti parte del patrimonio aziendale di una stabile organizzazione che un’impresa di uno Stato contraente possiede nell’altro Stato contraente, oppure di beni mobili appartenenti ad una base fissa di cui dispone un residente di uno Stato contraente nell’altro Stato contraente per l’esercizio di una libera professione, compresi gli utili derivanti dall’alienazione di detta stabile organizzazione (da sola o in uno con l’intera impresa) o di detta base fissa, sono imponibili in detto altro Stato.</p>
<p class="absatz man-space-before-4">3.  Gli utili derivanti dall’alienazione di navi o aeromobili impiegati nel traffico internazionale, di battelli che servono alla navigazione interna o di beni mobili adibiti al loro esercizio, sono imponibili soltanto nello Stato contraente in cui è situato il luogo della direzione effettiva dell’impresa.</p>
<p class="absatz man-space-before-4">4.  Gli utili che una persona residente di una Parte contraente ritrae dall’alienazione di partecipazioni al capitale di un’impresa, il cui valore supera direttamente o indirettamente il 50 per cento dei beni immobili e situati nell’altro Stato contraente, sono imponibili in questo altro Stato. Le disposizioni del periodo precedente non si applicano agli utili:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">provenienti dall’alienazione di partecipazioni, quotate in una borsa in uno Stato contraente o quotate in una qualsiasi altra borsa riconosciuta dalle autorità competenti; o </dd>
<dt class="man-space-before-4">b) </dt>
<dd class="man-space-before-4">dall’alienazione di partecipazioni a una società i cui attivi consistono direttamente per oltre il 50 per cento in beni immobili in cui l’impresa esercita la propria attività commerciale.</dd>
</dl>
<p class="absatz man-space-before-4">5.  Gli utili derivanti dall’alienazione di ogni altro bene diverso da quelli indicati nei paragrafi 1, 2, 3 e 4 sono imponibili soltanto nello Stato contraente di cui l’alienante è residente.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Professioni indipendenti </a>
</h6>
<div class="collapseable">
<p class="absatz man-space-before-4">1.  I redditi che una persona fisica di uno Stato contraente ritrae dall’esercizio di una libera professione o d’altre attività indipendenti sono imponibili soltanto in detto Stato, tranne nel caso in cui questa persona disponga abitualmente nell’altro Stato contraente di una base fissa per l’esercizio della propria attività. Ove disponga di una tale base fissa, i redditi sono imponibili nell’altro Stato, ma unicamente nella misura in cui essi sono imputabili a detta base fissa.</p>
<p class="absatz man-space-before-4">2.  L’espressione «libera professione» comprende, in particolare, le attività indipendenti di carattere scientifico, letterario, artistico, educativo o pedagogico, nonché le attività indipendenti di medici, avvocati, ingegneri, architetti, dentisti e contabili.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Lavoro subordinato</a>
</h6>
<div class="collapseable">
<p class="absatz man-space-before-4">1.  Fatte salve le disposizioni degli articoli 16, 18 e 19, i salari, gli stipendi e le rimunerazioni che un residente di uno Stato contraente riceve in corrispettivo di un lavoro subordinato sono imponibili soltanto in detto Stato contraente, a meno che l’attività non sia svolta nell’altro Stato contraente. Se l’attività è quivi svolta, le rimunerazioni percepite a tal titolo sono imponibili in questo altro Stato.</p>
<p class="absatz man-space-before-4">2.  Nonostante le disposizioni del paragrafo 1, le rimunerazioni che un residente di uno Stato contraente riceve in corrispettivo di un’attività dipendente svolta nell’altro Stato contraente sono imponibili soltanto nel primo Stato se: </p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">il beneficiario soggiorna nell’altro Stato per al massimo 183 giorni nel corso dell’anno fiscale considerato, e</dd>
<dt class="man-space-before-4">b) </dt>
<dd class="man-space-before-4">le rimunerazioni sono pagate da, o per conto di, un datore di lavoro che non è residente dell’altro Stato; e</dd>
<dt class="man-space-before-4">c) </dt>
<dd class="man-space-before-4">l’onere delle rimunerazioni non è a carico di una stabile organizzazione o di una base fissa che il datore di lavoro ha nell’altro Stato.</dd>
</dl>
<p class="absatz man-space-before-4">3.  Nonostante le precedenti disposizioni del presente articolo, le rimunerazioni percepite in corrispettivo di un’attività dipendente svolta a bordo di navi o aeromobili impiegati nel traffico internazionale sono imponibili nello Stato contraente in cui è situata la sede della direzione effettiva dell’impresa.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Compensi e gettoni di presenza</a>
</h6>
<div class="collapseable"><p class="absatz man-space-before-4">Le partecipazioni agli utili, i gettoni di presenza e le altre retribuzioni analoghe che un residente di uno Stato contraente riceve come membro del consiglio di amministrazione o di vigilanza di una società residente dell’altro Stato contraente sono imponibili in detto altro Stato.</p></div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Artisti e sportivi</a>
</h6>
<div class="collapseable">
<p class="absatz man-space-before-4">1.  Nonostante le disposizioni degli articoli 14 e 15, i redditi che un residente di uno Stato contraente ritrae dalle sue prestazioni personali esercitate nell’altro Stato contraente in qualità di artista dello spettacolo, come artista di teatro, del cinema, della radio o della televisione, o in qualità di musicista o di sportivo sono imponibili in detto altro Stato.</p>
<p class="absatz man-space-before-4">2.  Quando il reddito proveniente da prestazioni personali esercitate da un artista dello spettacolo o da uno sportivo in tale qualità è attribuito ad una persona diversa dall’artista o dallo sportivo medesimo, detto reddito è imponibile nello Stato contraente dove tali prestazioni sono fornite, nonostante le disposizioni degli articoli 7, 14 e 15. Questo non vale se è dimostrato che né l’artista dello spettacolo o lo sportivo né persone a lui associate partecipano direttamente agli utili di questa persona.</p>
<p class="absatz man-space-before-4">3.  Le disposizioni dei paragrafi 1 e 2 non si applicano ai redditi provenienti da attività esercitate in uno Stato contraente da artisti e sportivi, se detti redditi derivano, direttamente o indirettamente, interamente o principalmente, da fondi pubblici dell’altro Stato contraente, da una sua suddivisione politica o da un suo ente locale. In questi casi il reddito è imponibile solo nello Stato contraente in cui l’artista dello spettacolo o lo sportivo è residente.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Pensioni</a>
</h6>
<div class="collapseable"><p class="absatz man-space-before-4">Le pensioni e le altre remunerazioni analoghe in relazione ad un lavoro precedente, provenienti da uno Stato contraente e il cui beneficiario è un residente dell’altro Stato contraente sono imponibili soltanto in detto altro Stato.</p></div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Funzioni pubbliche</a>
</h6>
<div class="collapseable">
<dl class="man-space-after-0">
<dt class="man-space-before-4">1. </dt>
<dd class="man-space-before-4">a) I salari, gli stipendi e le rimunerazioni analoghe pagate da uno Stato contraente, da una sua suddivisione politica o da un suo ente locale a una persona fisica, in corrispettivo di servizi resi a tale Stato, suddivisione politica o ente locale, sono imponibili soltanto in detto Stato contraente.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">b) Tuttavia, tali salari, stipendi e altre rimunerazioni sono imponibili soltanto nell’altro Stato contraente qualora i servizi siano resi in detto Stato e la persona fisica sia un residente di detto Stato contraente che:<dl class="man-space-after-0">
<dt class="man-space-before-2">(i) </dt>
<dd class="man-space-before-2">abbia la cittadinanza di detto Stato; o</dd>
<dt class="man-space-before-2">(ii) </dt>
<dd class="man-space-before-2">non sia divenuta residente di detto Stato al solo scopo di rendervi i servizi.</dd>
</dl>
</dd>
</dl>
<p class="absatz man-space-before-4">2.  Le disposizioni degli articoli 15, 16 e 17 si applicano ai salari, agli stipendi e alle altre remunerazioni analoghe per i servizi resi nell’ambito di un’attività industriale o commerciale esercitata da uno Stato contraente, da una sua suddivisione politica o da un suo ente locale. </p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Studenti</a>
</h6>
<div class="collapseable"><p class="absatz man-space-before-4">Le somme che uno studente, un praticante o un apprendista, il quale è, o era immediatamente prima di recarsi in uno Stato contraente, residente di uno Stato contraente e che soggiorna nell’altro Stato al solo scopo di compiervi i suoi studi o di attendere alla propria formazione professionale, riceve per sopperire alle spese di mantenimento, di studio o di formazione professionale, non sono imponibili in questo altro Stato, a condizione che tali somme provengano da fonti situate fuori di questo Stato.</p></div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b><b></b> <b></b>Altri redditi</a>
</h6>
<div class="collapseable">
<p class="absatz man-space-before-4">1.  Gli altri redditi di un residente di uno Stato contraente, qualsiasi ne sia la provenienza, che non sono stati trattati negli articoli precedenti della presente Convenzione sono imponibili soltanto in questo Stato.</p>
<p class="absatz man-space-before-4">2.  Le disposizioni del paragrafo 1 non si applicano agli altri redditi diversi da quelli provenienti da beni immobili, definiti nel paragrafo 2 dell’articolo 6, quando il beneficiario di tali redditi, residente di uno Stato contraente, esercita nell’altro Stato contraente un’attività industriale o commerciale per mezzo di una stabile organizzazione ivi situata o una professione indipendente mediante una base fissa ivi situata, cui si ricollega effettivamente il diritto o il bene generatore dei redditi. In tale ipotesi, trovano applicazione le disposizioni dell’articolo 7 o dell’articolo 14, a seconda dei casi.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Patrimonio</a>
</h6>
<div class="collapseable">
<p class="absatz man-space-before-4">1.  Il patrimonio costituito da beni immobili ai sensi dell’articolo 6, posseduto da un residente di uno Stato contraente e situato nell’altro Stato contraente è imponibile in detto altro Stato.</p>
<p class="absatz man-space-before-4">2.  Il patrimonio costituito da beni mobili che fanno parte dell’attivo di una stabile organizzazione che un’impresa di uno Stato contraente possiede nell’altro Stato contraente o da beni mobili appartenenti ad una base fissa di cui un residente di uno Stato contraente dispone nell’altro Stato contraente per l’esercizio di una professione indipendente è imponibile in detto altro Stato.</p>
<p class="absatz man-space-before-4">3.  Il patrimonio costituito da navi o da aeromobili impiegati nel traffico internazionale, come pure da beni mobili adibiti al loro esercizio, è imponibile soltanto nello Stato contraente in cui si trova la sede della direzione effettiva dell’impresa.</p>
<p class="absatz man-space-before-4">4.  Ogni altro elemento del patrimonio di un residente di uno Stato contraente è imponibile soltanto in detto Stato.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Evitare le doppie imposizioni</a>
</h6>
<div class="collapseable">
<p class="absatz man-space-before-4">1.  Per quanto concerne l’Ungheria, la doppia imposizione sarà evitata nel modo seguente:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">Qualora un residente dell’Ungheria ritragga redditi o possieda un patrimonio, che, giusta la presente Convenzione, siano imponibili in Svizzera, l’Ungheria esenta da imposta tali redditi o patrimoni, salve le disposizioni della lettera b) e della lettera c).</dd>
<dt class="man-space-before-4">b) </dt>
<dd class="man-space-before-4">Qualora un residente dell’Ungheria ritragga redditi che giusta l’articolo 10 sono imponibili in Svizzera, l’Ungheria accorda una deduzione a questa persona dell’imposta sul reddito dell’ammontare d’imposta pagata in Svizzera. La somma così computata non può, tuttavia, eccedere la frazione dell’imposta svizzera calcolata prima del computo.</dd>
<dt class="man-space-before-4">c) </dt>
<dd class="man-space-before-4">Qualora i redditi ricevuti o il patrimonio posseduto da un residente dell’Ungheria siano, conformemente alle disposizioni della Convenzione, esenti da imposta in questo Stato, l’Ungheria può tuttavia, per calcolare l’ammontare dell’imposta sul resto del redditi o del patrimonio di questo residente, includere nella base di tassazione i redditi o il patrimonio esenti da imposta.</dd>
</dl>
<p class="absatz man-space-before-4">2.  Per quanto concerne la Svizzera, la doppia imposizione sarà evitata nel modo seguente:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">Qualora un residente di Svizzera ritragga redditi o possieda un patrimonio che, giusta le disposizioni della presente Convenzione, sono imponibili in Ungheria, la Svizzera esenta da imposta detti redditi, salve le disposizioni della lettera b), ma può, per determinare l’imposta afferente al rimanente reddito di questo residente, applicare l’aliquota corrispondente all’intero reddito, senza tener conto dell’esenzione. Gli utili di cui al paragrafo 4 dell’articolo 13 (Utili di capitale) sono esenti dall’imposta unicamente solo se è comprovata l’imposizione effettiva in Ungheria.</dd>
<dt class="man-space-before-4 man-space-before-2">b) </dt>
<dd class="man-space-before-4 man-space-before-2">Qualora un residente di Svizzera percepisca dividendi, che giusta le disposizioni dell’articolo 10 sono imponibili in Ungheria, la Svizzera accorda, su domanda del residente, uno sgravio che può avere le seguenti forme:<dl class="man-space-after-0">
<dt class="man-space-before-2">(i) </dt>
<dd class="man-space-before-2">computo dell’imposta pagata in Ungheria, secondo le disposizioni dell’articolo 10, sull’imposta svizzera sul reddito di suddetto residente; l’ammontare così computato non può tuttavia eccedere la frazione dell’imposta svizzera, calcolata prima del computo, che corrisponde al reddito imponibile in Ungheria;</dd>
<dt class="man-space-before-2">(ii) </dt>
<dd class="man-space-before-2">riduzione forfettaria dell’imposta svizzera; o</dd>
<dt class="man-space-before-2">(iii) </dt>
<dd class="man-space-before-2">in un esonero parziale per dividendi dall’imposta svizzera, ma almeno in una deduzione dell’imposta pagata in Ungheria dall’ammontare lordo dei dividendi.</dd>
</dl>
</dd>
<dt class="man-space-before-4"></dt>
<dd class="man-space-before-4">La Svizzera determina il tipo di sgravio applicabile e regola la procedura conformemente alle prescrizioni svizzere sull’applicazione delle convenzioni internazionali stipulate dalla Confederazione Svizzera per evitare le doppie imposizioni.</dd>
</dl>
<p class="absatz man-space-before-4">3.  Qualora una società residente di uno Stato contraente percepisca i dividendi da una società residente nell’altro Stato contraente, essa fruisce, per quanto riguarda l’imposta del primo Stato afferente a detti dividendi, dei medesimi vantaggi di cui beneficerebbe se la società che paga i dividendi fosse un residente del primo Stato.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Non discriminazione</a>
</h6>
<div class="collapseable">
<p class="absatz man-space-before-4">1.  I cittadini di uno Stato contraente non sono assoggettati nell’altro Stato contraente ad alcuna imposizione né ad alcun obbligo ad essa relativo, diversi o più onerosi di quelli cui sono o potranno essere assoggettati i cittadini di detto altro Stato che si trovino nella stessa situazione, in particolare in relazione alla residenza. Nonostante le disposizioni di cui all’articolo 1, la presente disposizione si applica anche alle persone fisiche non residenti di uno o di entrambi gli Stati contraenti.</p>
<p class="absatz man-space-before-4">2.  L’imposizione di una stabile organizzazione che un’impresa di uno Stato contraente ha nell’altro Stato contraente non può essere in questo altro Stato meno favorevole dell’imposizione a carico delle imprese di detto altro Stato che svolgono la medesima attività. La presente disposizione non può essere interpretata nel senso che faccia obbligo a uno Stato contraente di accordare ai residenti dell’altro Stato contraente le deduzioni personali, le esenzioni e le deduzioni d’imposta che esso accorda ai propri residenti in relazione alla loro situazione o ai loro carichi di famiglia. </p>
<p class="absatz man-space-before-4">3.  A meno che non siano applicabili le disposizioni del paragrafo 1 dell’articolo 9, del paragrafo 4 dell’articolo 11 o del paragrafo 4 dell’articolo 12, gli interessi, i canoni e altre spese pagati da un’impresa di uno Stato contraente a un residente dell’altro Stato contraente sono deducibili, ai fini della determinazione degli utili imponibili di tale impresa, come se fossero pagati a un residente del primo Stato contraente. Allo stesso modo, i debiti di un’impresa di uno Stato contraente nei confronti di un residente dell’altro Stato contraente sono deducibili, ai fini della determinazione del patrimonio imponibile di tale impresa, alle stesse condizioni di quelli contratti nei confronti di un residente del primo Stato contraente.</p>
<p class="absatz man-space-before-4">4.  Le imprese di uno Stato contraente, il cui capitale è, in tutto o in parte, direttamente o indirettamente, posseduto o controllato da uno o più residenti dell’altro Stato contraente, non sono assoggettate nel primo Stato contraente ad alcuna imposizione o ad alcun obbligo ad essa relativo diversi o più onerosi di quelli cui sono o potranno essere assoggettate le altre imprese simili del primo Stato.</p>
<p class="absatz man-space-before-4">5.  Nonostante le disposizioni dell’articolo 2, le disposizioni del presente articolo si applicano alle imposte di ogni genere o denominazione.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Procedura amichevole</a>
</h6>
<div class="collapseable">
<p class="absatz man-space-before-4">1.  Quando ritiene che le misure adottate da uno o da entrambi gli Stati contraenti comportino o comporteranno per lei un’imposizione non conforme alle disposizioni della presente Convenzione, una persona può, indipendentemente dai mezzi giuridici previsti dalla legislazione nazionale di detti Stati, sottoporre il suo caso all’autorità competente dello Stato contraente di cui è residente o, se il suo caso rientra nell’ambito di applicazione del paragrafo 1 dell’articolo 24, a quella dello Stato contraente di cui possiede la cittadinanza. Il caso dovrà essere sottoposto entro i tre anni che seguono la prima notificazione della misura che comporta un’imposizione non conforme alle disposizioni della presente Convenzione.</p>
<p class="absatz man-space-before-4">2.  Se considera il reclamo fondato e non è in grado di giungere ad una soluzione soddisfacente, l’autorità competente si adopera per regolare il caso per via di amichevole composizione con l’autorità competente dell’altro Stato contraente, al fine di evitare una tassazione non conforme alla Convenzione.</p>
<p class="absatz man-space-before-4">3.  Le autorità competenti degli Stati contraenti si adopereranno per risolvere per via di amichevole composizione le difficoltà o i dubbi inerenti all’interpretazione o all’applicazione della Convenzione. Esse potranno altresì consultarsi al fine di eliminare la doppia imposizione nei casi non previsti dalla Convenzione.</p>
<p class="absatz man-space-before-4">4.  Le autorità competenti degli Stati contraenti possono conferire direttamente tra loro per giungere a un accordo ai sensi dei paragrafi precedenti e procedere anche a un colloquio nell’ambito di una commissione comune composta da esse stesse o da i loro rappresentanti.</p>
<p class="absatz man-space-before-4">5.  Se:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">in virtù del paragrafo 1, una persona ha sottoposto un caso all’autorità competente di uno Stato contraente in quanto le misure adottate da uno o da entrambi gli Stati contraenti hanno comportato per tale persona un’imposizione non conforme alle disposizioni della presente Convenzione; e</dd>
<dt class="man-space-before-4">b) </dt>
<dd class="man-space-before-4">le autorità competenti non sono in grado di giungere a una soluzione consensuale ai sensi del paragrafo 2 entro un periodo di tre anni dalla data in cui tutte le informazioni richieste dalle autorità competenti per il trattamento del caso sono state comunicate alle due autorità competenti,</dd>
</dl>
<p class="absatz man-space-before-4">le questioni non risolte relative al caso sono sottoposte ad arbitrato, se la persona ne fa richiesta per scritto. Tuttavia, tali questioni non risolte non possono essere sottoposte a una procedura arbitrale se una decisione sulle stesse è già stata resa in sede giudiziaria o davanti a un tribunale amministrativo di uno dei due Stati. Se una persona direttamente interessata dal caso non accetta l’accordo amichevole che dà attuazione alla decisione arbitrale o se le autorità competenti e le persone direttamente interessate non concordano una soluzione diversa entro sei mesi dalla notifica della decisione arbitrale, tale decisione è vincolante per entrambi gli Stati contraenti e deve essere attuata indipendentemente dai termini previsti dalle loro legislazioni nazionali. Le autorità competenti degli Stati contraenti regolano di comune accordo le modalità di applicazione del presente paragrafo.<sup><a href="#fn-d15068e797" id="fnbck-d15068e797">3</a></sup></p>
<p class="absatz man-space-before-4">6.  Gli Stati contraenti possono mettere a disposizione del collegio arbitrale costituito secondo il paragrafo 5 le informazioni necessarie per l’esecuzione della procedura arbitrale. I membri di questo collegio sono vincolati alle prescrizioni del segreto d’ufficio secondo l’articolo 26 paragrafo 2.<sup><a href="#fn-d15068e821" id="fnbck-d15068e821">4</a></sup></p>
<div class="footnotes">
<p id="fn-d15068e797"><sup><a href="#fnbck-d15068e797">3</a></sup><sup></sup> Introdotto dall’art. II del Prot. del 12 lug. 2024, approvato dall’AF il 20 giu. 2025, in  vigore dal 16 nov. 2025 (<a href="https://fedlex.data.admin.ch/eli/oc/2025/768" target="_blank">RU <b>2025</b> 768</a>, <a href="https://fedlex.data.admin.ch/eli/oc/2025/767" target="_blank">767</a>; <a href="https://fedlex.data.admin.ch/eli/fga/2024/3064" target="_blank">FF <b>2024</b> 3064</a>).</p>
<p id="fn-d15068e821"><sup><a href="#fnbck-d15068e821">4</a></sup><sup></sup> Introdotto dall’art. II del Prot. del 12 lug. 2024, approvato dall’AF il 20 giu. 2025, in  vigore dal 16 nov. 2025 (<a href="https://fedlex.data.admin.ch/eli/oc/2025/768" target="_blank">RU <b>2025</b> 768</a>, <a href="https://fedlex.data.admin.ch/eli/oc/2025/767" target="_blank">767</a>; <a href="https://fedlex.data.admin.ch/eli/fga/2024/3064" target="_blank">FF <b>2024</b> 3064</a>).</p>
</div>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Scambio di informazioni</a>
</h6>
<div class="collapseable">
<p class="absatz man-space-before-4">1.  Le autorità competenti degli Stati contraenti si scambiano le informazioni che sono verosimilmente rilevanti per l’applicazione delle disposizioni della presente Convenzione oppure per l’applicazione o l’esecuzione del diritto interno in materia d’imposte di ogni natura e denominazione riscosse per conto degli Stati contraenti, delle loro suddivisioni politiche o dei loro enti locali nella misura in cui l’imposizione prevista non è contraria alla Convenzione. Lo scambio di informazioni non è limitato dagli articoli 1 e 2.</p>
<p class="absatz man-space-before-4">2.  Le informazioni ottenute in virtù del paragrafo 1 da uno Stato contraente sono tenute segrete allo stesso modo di quelle ottenute in applicazione della legislazione fiscale di questo Stato e sono accessibili soltanto alle persone o autorità (compresi i tribunali e le autorità amministrative) che si occupano dell’accertamento o della riscossione delle imposte di cui al paragrafo 1, dell’esecuzione o del perseguimento penale relativi a tali imposte oppure della decisione circa i rimedi giuridici inerenti a tali imposte. Tali persone o autorità possono utilizzare le informazioni unicamente per questi fini. Possono rivelarle nell’ambito di una procedura giudiziaria pubblica o in una decisione giudiziaria. Nonostante le disposizioni precedenti, uno Stato contraente può utilizzare ad altri fini le informazioni ricevute, se tali informazioni possono essere impiegate per tali altri fini secondo la legislazione di entrambi gli Stati e le autorità competenti dello Stato richiesto ne hanno approvato l’impiego.</p>
<p class="absatz man-space-before-4">3.  I paragrafi 1 e 2 non possono essere interpretati nel senso che facciano obbligo a uno Stato contraente di: </p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">eseguire misure amministrative in deroga alla sua legislazione e alla sua prassi amministrativa o a quelle dell’altro Stato contraente;</dd>
<dt class="man-space-before-4">b) </dt>
<dd class="man-space-before-4">fornire informazioni che non possono essere ottenute in virtù della sua legislazione o nell’ambito della sua prassi amministrativa normale oppure di quelle dell’altro Stato contraente;</dd>
<dt class="man-space-before-4">c) </dt>
<dd class="man-space-before-4">fornire informazioni che potrebbero rivelare segreti commerciali o d’affari, industriali o professionali oppure metodi commerciali o informazioni la cui comunicazione sarebbe contraria all’ordine pubblico.</dd>
</dl>
<p class="absatz man-space-before-4">4.  Qualora, ai sensi del presente articolo, uno Stato contraente chieda informazioni, l’altro Stato contraente usa le possibilità a sua disposizione al fine di ottenere le informazioni richieste, anche qualora queste informazioni non gli siano utili a fini fiscali propri. L’obbligo di cui al periodo precedente è soggetto alle limitazioni previste nel paragrafo 3; esse non sono tuttavia da interpretare come il rifiuto di comunicare informazioni a uno Stato contraente unicamente poggiandosi sul fatto che queste ultime non presentano per lui alcun interesse per la sua legislazione nazionale. </p>
<p class="absatz man-space-before-4">5.  In nessun caso le disposizioni del paragrafo 3 devono essere interpretate nel senso che permettono a uno Stato contraente di rifiutare di comunicare informazioni unicamente perché queste sono detenute da una banca, un altro istituto finanziario, un mandatario o una persona operante come agente o fiduciario oppure perché dette informazioni si rifanno ai diritti di proprietà di una persona. Nonostante le disposizioni del paragrafo 3 o le disposizioni contrarie del diritto interno, le autorità fiscali dello Stato richiesto sono autorizzate a divulgare le informazioni menzionate in questo paragrafo, sempre che sia indispensabile per soddisfare gli obblighi da esso previsti.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Membri di missioni diplomatiche e di rappresentanze consolari</a>
</h6>
<div class="collapseable">
<p class="absatz man-space-before-4">1.  Le disposizioni della presente Convenzione non pregiudicano i privilegi fiscali di cui beneficiano gli agenti diplomatici e i funzionari consolari in virtù delle regole generali del diritto internazionale o di accordi particolari.</p>
<p class="absatz man-space-before-4">2.  Nonostante le disposizioni dell’articolo 4, ogni persona fisica che è membro di una missione diplomatica, di un posto consolare o di una delegazione permanente di uno Stato contraente situati nell’altro Stato contraente o in uno Stato terzo è considerata, ai fini della Convenzione, come domiciliata nello Stato accreditante, a condizione che:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">conformemente al diritto internazionale non sia assoggettata, nello Stato accreditatario, ad imposta sui redditi provenienti da fonti esterne a detto Stato o sul patrimonio situato fuori di detto Stato, e</dd>
<dt class="man-space-before-4">b) </dt>
<dd class="man-space-before-4">abbia, nello Stato accreditante, gli stessi obblighi in materia di imposte sul reddito complessivo o sul patrimonio cui sono assoggettati i residenti di detto Stato.</dd>
</dl>
<p class="absatz man-space-before-4">3.  La Convenzione non si applica alle organizzazioni internazionali, ai loro organi o ai loro funzionari, né ai membri di una missione diplomatica, di un posto consolare o di una delegazione permanente di uno Stato terzo, qualora si trovino sul territorio di uno Stato contraente o non siano trattati, in materia di imposte sul reddito, come residenti dell’uno o dell’altro Stato contraente.</p>
</div></article><article id="art_27_a"><a name="a27a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27_a"><b>Art. 27</b><i>a</i></a><sup><a href="#fn-d15068e906" id="fnbck-d15068e906">5</a></sup><a href="#art_27_a"> Diritto ai benefici</a>
</h6>
<div class="collapseable">
<p class="absatz man-space-before-4">1.  Nonostante le altre disposizioni della presente Convenzione, un beneficio ai sensi della presente Convenzione non è concesso in relazione a un elemento di reddito o di patrimonio se è ragionevole concludere, tenuto conto di tutti i fatti e di tutte le circostanze pertinenti, che l’ottenimento di tale beneficio era uno degli scopi principali di qualsiasi accordo, strumento o transazione che ha portato direttamente o indirettamente a tale beneficio, a meno che venga stabilito che la concessione di tale beneficio in dette circostanze sarebbe conforme all’oggetto e allo scopo delle pertinenti disposizioni della presente Convenzione.</p>
<p class="absatz man-space-before-4">2.  Qualora in virtù del paragrafo 1 a una persona non sia concesso un beneficio previsto dalla presente Convenzione, l’autorità competente dello Stato contraente che avrebbe altrimenti concesso tale beneficio deve considerare tale persona come avente diritto a questo o ad altri benefici in relazione a specifici elementi di reddito o di patrimonio, se essa conclude, su richiesta della persona interessata e dopo aver valutato i fatti e le circostanze determinanti, che tali benefici sarebbero stati concessi a tale persona o a un’altra persona in assenza dell’accordo, dello strumento o della transazione di cui al paragrafo 1. L’autorità competente dello Stato contraente a cui è stata presentata una richiesta ai sensi del presente paragrafo da parte di un residente dell’altro Stato contraente consulta l’autorità competente di detto altro Stato contraente prima di respingere la richiesta.</p>
<div class="footnotes"><p id="fn-d15068e906"><sup><a href="#fnbck-d15068e906">5</a></sup><sup></sup> Introdotto dall’art. III par. 1 del Prot. del 12 lug. 2024, approvato dall’AF il 20 giu. 2025, in vigore dal 16 nov. 2025 (<a href="https://fedlex.data.admin.ch/eli/oc/2025/768" target="_blank">RU <b>2025</b> 768</a>, <a href="https://fedlex.data.admin.ch/eli/oc/2025/767" target="_blank">767</a>; <a href="https://fedlex.data.admin.ch/eli/fga/2024/3064" target="_blank">FF <b>2024</b> 3064</a>).</p></div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b><b></b> <b></b>Entrata in vigore</a>
</h6>
<div class="collapseable">
<p class="absatz man-space-before-4">1.  I due Stati contraenti si notificheranno vicendevolmente per via diplomatica che sono adempiuti i presupposti legali interni necessari all’entrata in vigore della presente Convenzione. La Convenzione entrerà in vigore il trentesimo giorno successivo alla data in cui perviene l’ultima notificazione.</p>
<p class="absatz man-space-before-4">2.  La Convenzione si applicherà:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">con riferimento alle imposte trattenute alla fonte, ai redditi pagati o accreditati il 1° gennaio dell’anno civile successivo all’entrata in vigore della Convenzione, o dopo tale data;</dd>
<dt class="man-space-before-4">b) </dt>
<dd class="man-space-before-4">con riferimento alle altre imposte, agli anni o ai periodi fiscali che iniziano il 1° gennaio dell’anno civile successivo a quello dell’entrata in vigore della Convenzione, o dopo tale data;</dd>
<dt class="man-space-before-4">c) </dt>
<dd class="man-space-before-4">per quanto concerne l’articolo 2 delle informazioni per i periodi o gli esercizi fiscali che iniziano il 1° gennaio dell’anno civile successivo a quello dell’entrata in vigore della Convenzione, o dopo tale data.</dd>
<dt class="man-space-before-4"><span data-message="E40S10-TAB">[tab]</span></dt>
<dd class="man-space-before-4">3.  Con l’entrata in vigore della presente Convenzione, la Convenzione tra la Confederazione Svizzera e la Repubblica Popolare Ungherese per evitare le doppie imposizioni in materia di imposte sul reddito e sul patrimonio e il suo Protocollo finale, firmati il 9 aprile 1981<sup><a href="#fn-d15068e971" id="fnbck-d15068e971">6</a></sup> a Budapest sono abrogati. Tuttavia, le disposizioni della Convenzione del 1981 continueranno ad essere applicate agli anni e periodi fiscali terminati a decorrere dalla data in cui le disposizioni della presente Convenzione entrano in vigore.</dd>
</dl>
<div class="footnotes"><p id="fn-d15068e971"><sup><a href="#fnbck-d15068e971">6</a></sup><sup></sup> [<a href="https://fedlex.data.admin.ch/eli/oc/1982/904_904_904" target="_blank">RU <b>1982</b> 904</a>]</p></div>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Denuncia</a>
</h6>
<div class="collapseable">
<p class="absatz man-space-before-4">La presente Convenzione rimane in vigore sino alla denuncia da parte di uno Stato contraente. Ciascuno Stato contraente può denunciare la Convenzione per via diplomatica con un preavviso minimo di sei mesi prima della fine di ogni anno civile. In tal caso, la Convenzione cessa di essere applicabile:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">alle imposte prelevate alla fonte sui redditi pagati o accreditati il 1° gennaio dell’anno civile seguente a quello nel corso del quale è stata notificata la denuncia, o dopo tale data;</dd>
<dt class="man-space-before-4">b) </dt>
<dd class="man-space-before-4">alle rimanenti imposte per i periodi fiscali che iniziano il 1° gennaio dell’anno civile seguente quello nel corso del quale è stata notificata la denuncia, o dopo tale data.</dd>
</dl>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint man-space-before-20 man-space-after-14"><i>In fede di che,</i> i sottoscritti, debitamente autorizzati a tale scopo, hanno firmato la presente Convenzione</p>
<p class="absatz man-space-before-4">Fatto a Budapest, il 12 settembre 2013, in due esemplari in lingua tedesca, ungherese e inglese ciascun testo facente egualmente fede. In caso d’interpretazione divergente fra il testo tedesco e ungherese, prevarrà il testo inglese.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">Per il<br>Consiglio federale svizzero:</p>
					<p class="unterschriftenfi man-space-before-6">Jean-François Paroz</p>
				</td>
				<td>
					
					<p class="unterschriftenfi1 man-space-before-24">Per il<br>Governo ungherese:</p>
					<p class="unterschriftenfi man-space-before-6">Gábor Orbán</p>
				</td>
			</tr>
		</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex">
<annex heading-levels="9" heading-levels-marginal="" annex-id="AN01" mod="true" type="annex" style="heading1" status="main-text">Protocollo<span class="man-font-weight-normal"><sup><a href="#fn-d15068e1057" id="fnbck-d15068e1057">7</a></sup></span><p class="man-template-autor man-space-before-10">Il Consiglio federale svizzero<br>e<br>il Governo d’Ungheria,</p>
<p class="absatz man-space-before-4">all’atto della firma a Budapest, il 12 settembre 2013, della Convenzione tra i due Stati per evitare le doppie imposizioni in materia d’imposte sul reddito e sul patrimonio, hanno convenuto le seguenti disposizioni che formano parte integrante della Convenzione. </p>
<article class="man-art-mod" id="mod_u1"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u1">1. Ad art. 3. par. 1 lett. h </a>
</h6>
<div class="collapseable">
<p class="absatz man-space-before-4">Resta inteso che l’espressione «istituzione di previdenza» comprende le seguenti istituzioni nonché tutte le istituzioni simili costituite sulla base delle leggi emanate dopo la firma del Protocollo:</p>
<dl class="man-space-after-0">
<dt class="man-space-before-4 man-space-before-2">a) </dt>
<dd class="man-space-before-4 man-space-before-2">in Ungheria, tutte le istituzioni di previdenza secondo:<dl class="man-space-after-0">
<dt class="man-space-before-2">(i) </dt>
<dd class="man-space-before-2">la legge LXXXII del 1997 sulle pensioni private e sui fondi pensione,</dd>
<dt class="man-space-before-2">(ii) </dt>
<dd class="man-space-before-2">la legge XCVI del 1993 sui Fondi di assicurazione volontari,</dd>
<dt class="man-space-before-2">(iii) </dt>
<dd class="man-space-before-2">la legge CXVII del 2007 sulla previdenza professionale e le istituzioni correlate,</dd>
</dl>
</dd>
<dt class="man-space-before-4 man-space-before-2">b) </dt>
<dd class="man-space-before-4 man-space-before-2">in Svizzera, tutti i piani e le istituzioni secondo:<dl class="man-space-after-0">
<dt class="man-space-before-2">(i) </dt>
<dd class="man-space-before-2">la legge federale del 20 dicembre 1946<sup><a href="#fn-d15068e1127" id="fnbck-d15068e1127">8</a></sup> su l’assicurazione per la vecchiaia e per i superstiti,</dd>
<dt class="man-space-before-2">(ii) </dt>
<dd class="man-space-before-2">la legge federale del 19 giugno 1959<sup><a href="#fn-d15068e1144" id="fnbck-d15068e1144">9</a></sup> su l’assicurazione per l’invalidità,</dd>
<dt class="man-space-before-2">(iii) </dt>
<dd class="man-space-before-2">la legge federale del 6 ottobre 2006<sup><a href="#fn-d15068e1161" id="fnbck-d15068e1161">10</a></sup> sulle prestazioni complementari all’assicurazione per la vecchiaia, i superstiti e l’invalidità,</dd>
<dt class="man-space-before-2">(iv) </dt>
<dd class="man-space-before-2">legge federale del 25 giugno 1982<sup><a href="#fn-d15068e1178" id="fnbck-d15068e1178">11</a></sup> sulla previdenza professionale per la vecchiaia, i superstiti e l’invalidità, comprese le istituzioni di previdenza non registrate che offrono piani di previdenza professionali, e le forme previdenziali riconosciute della previdenza individuale vincolata.</dd>
</dl>
</dd>
</dl>
<div class="footnotes">
<p id="fn-d15068e1127"><sup><a href="#fnbck-d15068e1127">8</a></sup><sup></sup> <a href="https://fedlex.data.admin.ch/vocabulary/legal-taxonomy/10002" target="_blank" data-rs-uri="https://fedlex.data.admin.ch/eli/cc/63/837_843_843" data-rs="831.10" data-lang="it">RS <b>831.10</b></a></p>
<p id="fn-d15068e1144"><sup><a href="#fnbck-d15068e1144">9</a></sup><sup></sup> <a href="https://fedlex.data.admin.ch/vocabulary/legal-taxonomy/10046" target="_blank" data-rs-uri="https://fedlex.data.admin.ch/eli/cc/1959/827_857_845" data-rs="831.20" data-lang="it">RS <b>831.20</b></a></p>
<p id="fn-d15068e1161"><sup><a href="#fnbck-d15068e1161">10</a></sup><sup></sup> <a href="https://fedlex.data.admin.ch/vocabulary/legal-taxonomy/10077" target="_blank" data-rs-uri="https://fedlex.data.admin.ch/eli/cc/2007/804" data-rs="831.30" data-lang="it">RS <b>831.30</b></a></p>
<p id="fn-d15068e1178"><sup><a href="#fnbck-d15068e1178">11</a></sup><sup></sup> <a href="https://fedlex.data.admin.ch/vocabulary/legal-taxonomy/10094" target="_blank" data-rs-uri="https://fedlex.data.admin.ch/eli/cc/1983/797_797_797" data-rs="831.40" data-lang="it">RS <b>831.40</b></a></p>
</div>
</div></article><article class="man-art-mod" id="mod_u2"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u2">2. Ad art. 4</a>
</h6>
<div class="collapseable">
<p class="absatz man-space-before-4">Con riferimento al paragrafo 1 dell’articolo 4, resta inteso che, l’espressione «residente di una Parte contraente» comprende: </p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">istituzioni di previdenza stabilite in questo Stato, e </dd>
<dt class="man-space-before-4">b) </dt>
<dd class="man-space-before-4">organizzazioni fondate e gestite esclusivamente per scopi religiosi, caritatevoli, scientifici, culturali, sportivi o educativi (o vari di questi scopi) e che sono residenti in uno Stato secondo la sua legislazione, nonostante il fatto che una parte o tutti i loro redditi o utili possano essere esenti da imposta secondo il diritto interno di questo Stato.</dd>
</dl>
</div></article><article class="man-art-mod" id="mod_u3"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u3">3. Ad art. 18 </a>
</h6>
<div class="collapseable">
<p class="absatz man-space-before-4">Resta inteso che il termine «pensioni» di cui all’articolo 18 non comprende soltanto pagamenti ricorrenti, ma anche prestazioni forfettarie. </p>
<p class="absatz man-space-before-4">Per quanto concerne la Svizzera, il termine «pensione» comprende anche pagamenti e forme previdenziali riconosciute della previdenza individuale vincolata equiparabili alla previdenza professionale secondo l’articolo 82 della legge federale del 25 giugno 1982 sulla previdenza professionale per la vecchiaia, i superstiti e l’invalidità.</p>
<p class="absatz man-space-before-4">Per quanto concerne l’Ungheria, il termine «pensione» comprende anche pagamenti degli istituti di previdenza a condizione che si tratti di prestazioni di pensione. </p>
</div></article><article class="man-art-mod" id="mod_u4"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u4">4. Ad art. 25</a>
</h6>
<div class="collapseable"><p class="absatz man-space-before-4">Se dopo la firma della presente Convenzione, l’Ungheria conviene l’introduzione di una una clausola arbitrale in una convenzione per evitare le doppie imposizioni con uno Stato terzo, le autorità competenti dell’Ungheria e della Svizzera avvieranno appena possibile i negoziati in vista di concludere un Protocollo di modifica concernente l’introduzione di una clausola arbitrale nella presente Convenzione.</p></div></article><article class="man-art-mod" id="mod_u5"><a name=""></a><h6 class="heading man-mod-ref man-font-style-italic man-space-before-14" role="heading">
<span class="display-icon"></span><span class="external-link-icon"></span><a href="#mod_u5">5. Ad art. 26</a>
</h6>
<div class="collapseable">
<dl class="man-space-after-0">
<dt class="man-space-before-4">a) </dt>
<dd class="man-space-before-4">Resta inteso che lo Stato richiedente deve sfruttare tutte le fonti d’informazione abituali previste dalla sua procedura fiscale interna prima di richiedere informazioni.</dd>
<dt class="man-space-before-4 man-space-before-2">b) </dt>
<dd class="man-space-before-4 man-space-before-2">Resta inteso che le autorità fiscali dello Stato richiedente forniscono le seguenti informazioni alle autorità fiscali dello Stato richiesto quando presentano una richiesta di informazioni secondo l’articolo 26 della Convenzione:<dl class="man-space-after-0">
<dt class="man-space-before-2">(i) </dt>
<dd class="man-space-before-2">l’identità della persona oggetto del controllo o dell’inchiesta;</dd>
<dt class="man-space-before-2">(ii) </dt>
<dd class="man-space-before-2">il periodo oggetto della domanda;</dd>
<dt class="man-space-before-2">(iii) </dt>
<dd class="man-space-before-2">la descrizione delle informazioni richieste, nonché indicazioni sulla forma nella quale lo Stato richiedente desidera ricevere tali informazioni dallo Stato richiesto;</dd>
<dt class="man-space-before-2">(iv) </dt>
<dd class="man-space-before-2">lo scopo fiscale per cui le informazioni sono richieste;</dd>
<dt class="man-space-before-2">(v) </dt>
<dd class="man-space-before-2">se sono noti, il nome e l’indirizzo del detentore presunto delle informazioni richieste.</dd>
</dl>
</dd>
<dt class="man-space-before-4"></dt>
<dd class="man-space-before-4">Resta inteso che il riferimento a informazioni «verosimilmente pertinenti» ha lo scopo di garantire uno scambio di informazioni in ambito fiscale il più ampio possibile, senza tuttavia consentire agli Stati contraenti di intraprendere una ricerca generalizzata e indiscriminata di informazioni («fishing expedition») o di domandare informazioni la cui rilevanza in merito agli affari fiscali di un determinato contribuente non è verosimile. </dd>
<dt class="man-space-before-4">c) </dt>
<dd class="man-space-before-4">Sebbene la lettera b preveda importanti requisiti di tecnica procedurale volti a impedire la «fishing expedition», essa non deve essere interpretata in modo da ostacolare uno scambio effettivo di informazioni.</dd>
<dt class="man-space-before-4">d) </dt>
<dd class="man-space-before-4">Resta inoltre inteso che, sulla base dell’articolo 26, gli Stati contraenti non sono tenuti a procedere a uno scambio di informazioni spontaneo o automatico.</dd>
<dt class="man-space-before-4">e) </dt>
<dd class="man-space-before-4">Resta inteso che, prima della trasmissione delle informazioni allo Stato richiedente, nel caso di uno scambio di informazioni si applicano nello Stato richiesto le norme di procedura amministrativa relative ai diritti del contribuente. Resta inoltre inteso che questa disposizione serve a garantire al contribuente una procedura regolare e non mira a ostacolare o ritardare indebitamente gli scambi effettivi di informazioni.</dd>
</dl>
<p class="absatz man-space-before-4"><i>6</i>.  Resta inteso che le disposizioni della Convenzione non impediscono agli Stati contraenti di attuare le disposizioni del diritto interno sull’imposizione minima dei grandi gruppi di imprese multinazionali adottate sulla base delle norme tipo globali in materia di lotta all’erosione della base imponibile e al trasferimento degli utili (secondo pilastro) emanate dall’«Inclusive Framework on Base Erosion and Profit Shifting» dell’Organizzazione per la cooperazione e lo sviluppo economici e del G20.</p>
<p class="absatz man-space-before-4">Fatto a Budapest, il 12 settembre 2013, in due esemplari in lingua tedesca, ungherese e inglese ciascun testo facente egualmente fede. In caso d’interpretazione divergente fra il testo tedesco e ungherese, prevarrà il testo inglese.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">Per il<br>Consiglio federale svizzero:</p>
					<p class="unterschriftenfi man-space-before-6">Jean-François Paroz</p>
				</td>
				<td>
					
					<p class="unterschriftenfi1 man-space-before-24">Per il<br>Governo ungherese:</p>
					<p class="unterschriftenfi man-space-before-6">Gábor Orbán</p>
				</td>
			</tr>
		</table></div>
<p class="man-mod-shadow-heading man-space-before-4 man-font-weight-bold">Art. V par. 2 e 3 del Protocollo del 12 luglio 2024<sup><a href="#fn-d15068e1323" id="fnbck-d15068e1323">12</a></sup></p>
<p class="absatz man-space-before-4">1.  I due Stati contraenti si notificano per via diplomatica che sono adempiuti i presupposti legali interni necessari all’entrata in vigore del presente Protocollo.</p>
<p class="absatz man-space-before-4">2.  Il Protocollo entra in vigore alla data in cui perviene l’ultima notificazione. Esso si applica:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">con riferimento alle imposte trattenute alla fonte, ai redditi pagati o accreditati il 1° gennaio dell’anno civile successivo all’entrata in vigore del Protocollo, o dopo tale data;</dd>
<dt class="man-space-before-4">b) </dt>
<dd class="man-space-before-4">con riferimento alle altre imposte, agli anni fiscali che iniziano il 1° gennaio dell’anno civile successivo all’entrata in vigore del presente Protocollo, o dopo tale data.</dd>
</dl>
<p class="absatz man-space-before-4">3.  Nonostante le disposizioni del paragrafo 2, le modifiche previste agli articoli II e IV del presente Protocollo sono applicabili dalla data dell’entrata in vigore del presente Protocollo indipendentemente dal periodo fiscale a cui i fatti fanno riferimento.</p>
<p class="abstand1seite man-space-before-0"></p>
<div class="footnotes"><p id="fn-d15068e1323"><sup><a href="#fnbck-d15068e1323">12</a></sup><sup></sup> <a href="https://fedlex.data.admin.ch/eli/oc/2025/768" target="_blank">RU <b>2025</b> 768</a>, <a href="https://fedlex.data.admin.ch/eli/oc/2025/767" target="_blank">767</a>; <a href="https://fedlex.data.admin.ch/eli/fga/2024/3064" target="_blank">FF <b>2024</b> 3064</a></p></div>
</div></article></annex><div class="footnotes"><p id="fn-d15068e1057"><sup><a href="#fnbck-d15068e1057">7</a></sup><sup></sup> Aggiornato dagli art. III par. 2 e 3 e IV del Prot. del 12 lug. 2024, approvato dall’AF il 20 giu. 2025, in vigore dal 16 nov. 2025 (<a href="https://fedlex.data.admin.ch/eli/oc/2025/768" target="_blank">RU <b>2025</b> 768</a>, <a href="https://fedlex.data.admin.ch/eli/oc/2025/767" target="_blank">767</a>; <a href="https://fedlex.data.admin.ch/eli/fga/2024/3064" target="_blank">FF <b>2024</b> 3064</a>).</p></div>
</div>
</div></body>
</html>
