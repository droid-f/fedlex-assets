<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2014-761-20230601-it-docx</title>
</head>
<body><div id="lawcontent">
<div id="preface">
<!--946.231.179.8--><p class="srnummer ">946.231.179.8</p>
<h1 class="erlasstitel botschafttitel ">Ordinanza<br>che istituisce provvedimenti nei confronti dello Yemen</h1>
<p>del 5 dicembre 2014 (Stato 1° giugno 2023) (Stato 1° giugno 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 2 della legge del 22 marzo 2002<sup><a href="#fn-d6e19" id="fnbck-d6e19">1</a></sup> sugli embarghi (LEmb);<br>in esecuzione delle risoluzioni 2140 (2014), 2216 (2015), 2511 (2020) e 2664 (2022)<sup><a href="#fn-d6e29" id="fnbck-d6e29">2</a></sup> del Consiglio di sicurezza delle Nazioni Unite,<sup><a href="#fn-d6e37" id="fnbck-d6e37">3</a></sup></p>
<p>ordina:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup>  <a href="https://fedlex.data.admin.ch/eli/cc/2002/564" target="_blank">RS <b>946.231</b></a></p>
<p id="fn-d6e29"><sup><a href="#fnbck-d6e29">2</a></sup>  Le risoluzioni sono consultabili in francese e inglese all’indirizzo  <a href="http://www.un.org/securitycouncil/fr" target="_blank">www.un.org/securitycouncil/fr</a> &gt; Sanctions &gt; Comité des sanctions &gt; Résolutions.</p>
<p id="fn-d6e37"><sup><a href="#fnbck-d6e37">3</a></sup> Nuovo testo giusta il n. I 14 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Misure coercitive</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6e54" id="fnbck-d6e54">4</a></sup><a href="#art_1"> Divieto di fornire materiale d’armamento e materiale affine</a>
</h6>
<div class="collapseable"> <p><sup>1</sup> Sono vietati la vendita, la fornitura, l’esportazione e il transito di materiale d’armamento di ogni genere, comprese armi e munizioni, veicoli ed equipaggiamento militari, attrezzature paramilitari nonché relativi accessori e pezzi di ricambio:</p>
<dl>
<dt>a. </dt>
<dd>alle persone fisiche e giuridiche, ai gruppi e alle organizzazioni menzionati nell’allegato;</dd>
<dt>b. </dt>
<dd>alle persone fisiche e giuridiche, ai gruppi e alle organizzazioni che agiscono in nome o per conto delle persone, dei gruppi o delle organizzazioni di cui alla lettera a.</dd>
</dl>
<p><sup>2</sup> Sono vietati la fornitura di servizi di ogni genere, compresi i servizi finanziari, i servizi di mediazione e la consulenza tecnica, così come la concessione di mezzi finanziari in relazione con la vendita, la fornitura, l’esportazione, il transito, la fabbricazione o l’impiego di materiale d’armamento di ogni genere, nonché la concessione di mezzi finanziari in relazione ad attività militari, compresa la messa a disposizione di mercenari armati alle persone fisiche e giuridiche, ai gruppi e alle organizzazioni di cui al capoverso 1.</p>
<p><sup>3</sup> Sono fatte salve le disposizioni della legge del 13 dicembre 1996<sup><a href="#fn-d6e83" id="fnbck-d6e83">5</a></sup> sul controllo dei beni a duplice impiego e della legge del 13 dicembre 1996<sup><a href="#fn-d6e91" id="fnbck-d6e91">6</a></sup> sul materiale bellico.</p>
<div class="footnotes">
<p id="fn-d6e54"><sup><a href="#fnbck-d6e54">4</a></sup> Introdotto dal n. I dell’O del 12 giu. 2015, in vigore dal 12 giu. 2015 (<a href="https://fedlex.data.admin.ch/eli/oc/2015/375" target="_blank">RU <b>2015</b> 2031</a>).</p>
<p id="fn-d6e83"><sup><a href="#fnbck-d6e83">5</a></sup> <a href="https://fedlex.data.admin.ch/eli/cc/1997/1697_1697_1697" target="_blank">RS <b>946.202</b></a></p>
<p id="fn-d6e91"><sup><a href="#fnbck-d6e91">6</a></sup> <a href="https://fedlex.data.admin.ch/eli/cc/1998/794_794_794" target="_blank">RS <b>514.51</b></a></p>
</div>
</div></article><article id="art_1_a"><a name="a1a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_a"><b>Art. 1</b><i>a</i></a><sup><a href="#fn-d6e103" id="fnbck-d6e103">7</a></sup><a href="#art_1_a"> Blocco degli averi e delle risorse economiche</a>
</h6>
<div class="collapseable"> <p><sup>1</sup> Sono bloccati gli averi e le risorse economiche di proprietà o sotto il controllo:</p>
<dl>
<dt>a. </dt>
<dd>delle persone fisiche, imprese e organizzazioni menzionate nell’allegato;</dd>
<dt>b. </dt>
<dd>delle persone fisiche, imprese e organizzazioni che agiscono in nome o per conto delle persone fisiche, imprese e organizzazioni di cui alla lettera a;</dd>
<dt>c. </dt>
<dd>delle imprese e organizzazioni di proprietà o sotto il controllo delle persone fisiche, imprese e organizzazioni di cui alle lettere a o b.</dd>
</dl>
<p><sup>2</sup> È vietato trasferire averi alle persone fisiche, imprese o organizzazioni che sottostanno al blocco degli averi, oppure mettere a loro disposizione, direttamente o indirettamente, averi o risorse economiche.</p>
<p><sup>3</sup> Il divieto di cui al capoverso 2 non si applica alla fornitura di aiuti umanitari e al sostegno di altre attività volte a soddisfare i bisogni umani fondamentali da parte di:</p>
<dl>
<dt>a. </dt>
<dd>Organizzazione delle Nazioni Unite, anche per il tramite dei suoi programmi, fondi e altri enti e organismi, nonché sue agenzie specializzate e organizzazioni collegate;</dd>
<dt>b. </dt>
<dd>organizzazioni internazionali;</dd>
<dt>c. </dt>
<dd>organizzazioni umanitarie aventi status di osservatore presso l’Assemblea generale delle Nazioni Unite e membri di tali organizzazioni;</dd>
<dt>d. </dt>
<dd>organizzazioni non governative finanziate a livello bilaterale o multilaterale che partecipano ai piani di risposta umanitaria delle Nazioni Unite, ai piani di risposta per i rifugiati, ad altri appelli delle Nazioni Unite o a strutture umanitarie coordinate dall’Ufficio delle Nazioni Unite per il coordinamento degli affari umanitari (OCHA);</dd>
<dt>e. </dt>
<dd>membri del personale, beneficiari di sovvenzioni, organismi affiliati o partner esecutivi delle organizzazioni di cui alle lettere a–d nella misura in cui agiscono in tale veste;</dd>
<dt>f. </dt>
<dd>ogni altro soggetto designato dal comitato competente del Consiglio di sicurezza delle Nazioni Unite.<sup><a href="#fn-d6e150" id="fnbck-d6e150">8</a></sup>
</dd>
</dl>
<p><sup>4</sup> La Segreteria di Stato dell’economia (SECO) può eccezionalmente autorizzare prelievi da conti bloccati, trasferimenti di valori patrimoniali bloccati e la liberazione di risorse economiche bloccate se servono a:</p>
<dl>
<dt>a. </dt>
<dd>prevenire casi di rigore;</dd>
<dt>b. </dt>
<dd>rispettare contratti esistenti;</dd>
<dt>c. </dt>
<dd>onorare crediti oggetto di una misura o di una sentenza giudiziaria, amministrativa o arbitrale; o</dd>
<dt>d. </dt>
<dd>tutelare interessi svizzeri.<sup><a href="#fn-d6e176" id="fnbck-d6e176">9</a></sup>
</dd>
</dl>
<p><sup>5</sup> La SECO autorizza le deroghe di cui al capoverso 4 d’intesa con gli uffici competenti del Dipartimento federale degli affari esteri (DFAE) e del Dipartimento federale delle finanze (DFF) nonché, se del caso, previa notifica al comitato competente del Consiglio di sicurezza delle Nazioni Unite e in conformità con le decisioni di tale comitato.<sup><a href="#fn-d6e188" id="fnbck-d6e188">10</a></sup></p>
<div class="footnotes">
<p id="fn-d6e103"><sup><a href="#fnbck-d6e103">7</a></sup> Originario art. 1.</p>
<p id="fn-d6e150"><sup><a href="#fnbck-d6e150">8</a></sup> Nuovo testo giusta il n. I 14 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
<p id="fn-d6e176"><sup><a href="#fnbck-d6e176">9</a></sup> Nuovo testo giusta il n. I 14 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
<p id="fn-d6e188"><sup><a href="#fnbck-d6e188">10</a></sup> Introdotto dal n. I 14 dell’O del 26 apr. 2023 concernente la deroga a determinate misure coercitive ai fini della fornitura di aiuti umanitari e del sostegno di altre attività volte a soddisfare i bisogni umani fondamentali, in vigore dal 1° giu. 2023 (<a href="https://fedlex.data.admin.ch/eli/oc/2023/236" target="_blank">RU <b>2023</b> 236</a>).</p>
</div>
</div></article><article id="art_1_b"><a name="a1b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_b"><b>Art. 1</b><i>b</i></a><sup><a href="#fn-d6e201" id="fnbck-d6e201">11</a></sup><a href="#art_1_b"><i></i> <i></i>Deroghe a scopi umanitari</a>
</h6>
<div class="collapseable"> <p>La SECO può, d’intesa con gli uffici competenti del DFAE e del DFF e in conformità con le decisioni del competente Comitato del Consiglio di sicurezza delle Nazioni Unite, concedere deroghe ai divieti di cui agli articoli 1 e 1<i>a</i>:</p>
<dl>
<dt>a. </dt>
<dd>per agevolare il lavoro delle Nazioni Unite e di altre organizzazioni umanitarie nello Yemen; o</dd>
<dt>b. </dt>
<dd>per qualsiasi altra finalità coerente con gli obiettivi delle risoluzioni 2140 (2014) e 2216 (2015).</dd>
</dl>
<div class="footnotes"><p id="fn-d6e201"><sup><a href="#fnbck-d6e201">11</a></sup> Introdotto dal n. I dell’O del 27 mag. 2020, in vigore dal 15 giu. 2020 (<a href="https://fedlex.data.admin.ch/eli/oc/2020/405" target="_blank">RU <b>2020</b> 2071</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable"> <p>Ai sensi della presente ordinanza si intende per:</p>
<dl>
<dt>a.<sup><a href="#fn-d6e241" id="fnbck-d6e241">12</a></sup> </dt>
<dd>
<i>averi</i>: valori patrimoniali, compresi denaro contante, assegni, crediti monetari, cambiali, ordini o altri strumenti di pagamento, depositi, debiti e riconoscimenti di debito, cartevalori e titoli di debito, certificati azionari, obbligazioni, titoli di credito, opzioni, obbligazioni fondiarie, derivati; interessi, dividendi o altri redditi o plusvalori generati da valori patrimoniali; crediti, diritti a compensazione, garanzie, fideiussioni o altri impegni finanziari; accrediti, polizze di carico, trasferimenti della proprietà a titolo di garanzia, documenti di titolarizzazione di quote di fondi o altre risorse finanziarie e qualsiasi altro strumento di finanziamento delle esportazioni;</dd>
<dt>b. </dt>
<dd>
<i>blocco degli averi: </i>l’impedimento di ogni atto che permetta la gestione o l’utilizzazione degli averi, fatte salve le normali operazioni amministrative effettuate dagli istituti finanziari;</dd>
<dt>c. </dt>
<dd>
<i>risorse economiche: </i>i valori patrimoniali di ogni genere, indipendentemente dal fatto che siano materiali o immateriali, mobili o immobili, in particolare gli immobili e i beni di lusso, fatti salvi gli averi di cui alla lettera a;</dd>
<dt>d. </dt>
<dd>
<i>blocco delle risorse economiche:</i> l’impedimento dell’impiego di tali risorse per acquisire averi, merci o servizi, compresa la vendita, la locazione o la costituzione in pegno delle risorse medesime.</dd>
</dl>
<div class="footnotes"><p id="fn-d6e241"><sup><a href="#fnbck-d6e241">12</a></sup> Correzione del 25 ago. 2020 (<a href="https://fedlex.data.admin.ch/eli/oc/2020/650" target="_blank">RU <b>2020</b> 3607</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Divieto di entrata e di transito</a>
</h6>
<div class="collapseable"> <p><sup>1</sup> L’entrata o il transito in Svizzera sono vietati alle persone fisiche elencate nell’allegato.</p>
<p><sup>2</sup> La Segreteria di Stato della migrazione (SEM)<sup><a href="#fn-d6e282" id="fnbck-d6e282">13</a></sup> può concedere deroghe:</p>
<dl>
<dt>a. </dt>
<dd>se l’entrata o il transito sono necessari ai fini di una procedura giudiziaria;</dd>
<dt>b.<sup><a href="#fn-d6e299" id="fnbck-d6e299">14</a></sup> </dt>
<dd>in conformità con i paragrafi 16 della risoluzione 2140 (2014) e 3 della risoluzione 2511 (2020) nonché con le decisioni corrispondenti del competente Comitato del Consiglio di sicurezza delle Nazioni Unite.</dd>
</dl>
<div class="footnotes">
<p id="fn-d6e282"><sup><a href="#fnbck-d6e282">13</a></sup> La desigazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), con effetto dal 1° gen. 2015. Di detta mod. è tenuto conto in tutto il presente testo.</p>
<p id="fn-d6e299"><sup><a href="#fnbck-d6e299">14</a></sup> Nuovo testo giusta il n. I dell’O del 27 mag. 2020, in vigore dal 15 giu. 2020 (<a href="https://fedlex.data.admin.ch/eli/oc/2020/405" target="_blank">RU <b>2020</b> 2071</a>).</p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Esecuzione e disposizioni penali</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Controllo ed esecuzione</a>
</h6>
<div class="collapseable"> <p><sup>1</sup> La SECO sorveglia l’esecuzione delle misure di cui agli articoli 1–1<i>b</i>.<sup><a href="#fn-d6e324" id="fnbck-d6e324">15</a></sup></p>
<p><sup>2</sup> La SEM sorveglia l’esecuzione del divieto di entrata e di transito di cui all’articolo 3.</p>
<p><sup>3</sup> Il controllo al confine è di competenza dell’Ufficio federale della dogana e della sicurezza dei confini<sup><a href="#fn-d6e339" id="fnbck-d6e339">16</a></sup>.</p>
<p><sup>4</sup> Su indicazione della SECO, le autorità competenti adottano i provvedimenti necessari al blocco delle risorse economiche, ad esempio la menzione nel registro fondiario di un divieto di disporre dei beni, oppure il pignoramento o il suggellamento di beni di lusso.</p>
<div class="footnotes">
<p id="fn-d6e324"><sup><a href="#fnbck-d6e324">15</a></sup> Nuovo testo giusta il n. I dell’O del 27 mag. 2020, in vigore dal 15 giu. 2020 (<a href="https://fedlex.data.admin.ch/eli/oc/2020/405" target="_blank">RU <b>2020</b> 2071</a>).</p>
<p id="fn-d6e339"><sup><a href="#fnbck-d6e339">16</a></sup> La designazione dell’unità amministrativa è adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS<b> 170.512.1</b></a>), con effetto dal  1° gen. 2022 (<a href="https://fedlex.data.admin.ch/eli/oc/2021/589" target="_blank">RU <b>2021</b> 589</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Dichiarazioni obbligatorie</a>
</h6>
<div class="collapseable"> <p><sup>1</sup> Le persone e le istituzioni che detengono o amministrano averi oppure sono a conoscenza di risorse economiche presumibilmente rientranti nel campo d’applicazione del blocco di cui all’articolo 1<i>a</i> capoverso 1 sono tenute a dichiararlo senza indugio alla SECO.<sup><a href="#fn-d6e368" id="fnbck-d6e368">17</a></sup></p>
<p><sup>2</sup> Le dichiarazioni devono indicare i nomi dei beneficiari, l’oggetto e il valore degli averi e delle risorse economiche bloccati.</p>
<div class="footnotes"><p id="fn-d6e368"><sup><a href="#fnbck-d6e368">17</a></sup> Nuovo testo giusta il n. I dell’O del 12 giu. 2015, in vigore dal 12 giu. 2015  (<a href="https://fedlex.data.admin.ch/eli/oc/2015/375" target="_blank">RU <b>2015</b> 2031</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni penali</a>
</h6>
<div class="collapseable"> <p><sup>1</sup> Chiunque viola gli articoli 1, 1<i>a</i> o 3 è punito conformemente all’articolo 9 LEmb.<sup><a href="#fn-d6e392" id="fnbck-d6e392">18</a></sup></p>
<p><sup>2</sup> Chiunque viola l’articolo 5 è punito conformemente all’articolo 10 LEmb.</p>
<p><sup>3</sup> Le infrazioni di cui agli articoli 9 e 10 LEmb sono perseguite e giudicate dalla SECO; essa può ordinare sequestri e confische.</p>
<div class="footnotes"><p id="fn-d6e392"><sup><a href="#fnbck-d6e392">18</a></sup> Nuovo testo giusta il n. I dell’O del 12 giu. 2015, in vigore dal 12 giu. 2015  (<a href="https://fedlex.data.admin.ch/eli/oc/2015/375" target="_blank">RU <b>2015</b> 2031</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Recepimento automatico di liste ed entrata in vigore</a><sup><a href="#fn-d6e410" id="fnbck-d6e410">19</a></sup>
</h1>
<div class="footnotes"><p id="fn-d6e410"><sup><a href="#fnbck-d6e410">19</a></sup> Nuovo testo giusta il n. I 16 dell’O del 4 mar. 2016 sul recepimento automatico delle liste di sanzioni del Consiglio di sicurezza delle Nazioni Unite, in vigore dal 4 mar. 2016  (<a href="https://fedlex.data.admin.ch/eli/oc/2016/131" target="_blank">RU <b>2016</b> 671</a>).</p></div>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e422" id="fnbck-d6e422">20</a></sup><a href="#art_7"> Recepimento automatico di liste delle persone fisiche e giuridiche, gruppi e organizzazioni soggetti alle sanzioni</a>
</h6>
<div class="collapseable"> <p>Le liste delle persone fisiche e giuridiche, gruppi e organizzazioni, emanate o aggiornate dal Consiglio di sicurezza delle Nazioni Unite ovvero dal comitato competente del Consiglio di sicurezza delle Nazioni Unite (allegato), sono recepite automaticamente. La pubblicazione delle voci secondo l’Allegato non è prevista né nella Raccolta ufficiale delle leggi federali (RU) né nella Raccolta sistematica del diritto federale (RS).</p>
<div class="footnotes"><p id="fn-d6e422"><sup><a href="#fnbck-d6e422">20</a></sup> Nuovo testo giusta il n. I 16 dell’O del 4 mar. 2016 sul recepimento automatico delle liste di sanzioni del Consiglio di sicurezza delle Nazioni Unite, in vigore dal 4 mar. 2016  (<a href="https://fedlex.data.admin.ch/eli/oc/2016/131" target="_blank">RU <b>2016</b> 671</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore</a>
</h6>
<div class="collapseable"> <p>La presente ordinanza entra in vigore il 5 dicembre 2014 alle ore 18.00.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e450" id="fnbck-d6e450">21</a></sup>
</h1>
<div class="footnotes"><p id="fn-d6e450"><sup><a href="#fnbck-d6e450">21</a></sup> Nuovo testo giusta il n. I 16 dell’O del 4 mar. 2016 sul recepimento automatico delle liste di sanzioni del Consiglio di sicurezza delle Nazioni Unite, in vigore dal 4 mar. 2016  (<a href="https://fedlex.data.admin.ch/eli/oc/2016/131" target="_blank">RU <b>2016</b> 671</a>).</p></div>
<div class="collapseable">
<p>(art. 1 cpv. 1 lett. a, 1<i>a</i> cpv. 1 lett. a, 3 cpv. 1 e 7)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Persone fisiche e giuridiche, gruppi e organizzazioni soggette alle sanzioni finanziarie, al divieto di entrata e di transito e al divieto di fornire armamenti </a>
</h2>
<div class="collapseable">
<p class=" man-font-style-italic "><b>Nota bene</b></p>
<p class=" man-font-style-italic ">1. Il presente allegato corrisponde alle liste delle persone fisiche e giuridiche, gruppi e organizzazioni indicate dal Consiglio di sicurezza delle Nazioni Unite o dal comitato competente del Consiglio di sicurezza delle Nazioni Unite<sup><a href="#fn-d6e469" id="fnbck-d6e469">22</a></sup>. </p>
<p class=" man-font-style-italic ">2. In generale, la SECO inserisce le liste nella banca dati SESAM (SECO Sanctions Management) il giorno feriale successivo al comunicato delle Nazioni Unite<sup><a href="#fn-d6e479" id="fnbck-d6e479">23</a></sup>.</p>
<div class="footnotes">
<p id="fn-d6e469"><sup><a href="#fnbck-d6e469">22</a></sup>  La lista è consultabile ai seguenti indirizzi Internet: <a href="http://www.un.org/en/sc/%20" target="_blank">http://www.un.org/en/sc/%20</a>&gt; Subsidiary Organs &gt; Sanctions &gt; 2140 Sanctions Committee (Yemen) &gt; Sanctions List Materials.</p>
<p id="fn-d6e479"><sup><a href="#fnbck-d6e479">23</a></sup>  La banca dati SESAM è liberamente accessibile su Internet: <a href="http://www.seco.admin.ch" target="_blank">http://www.seco.admin.ch</a> &gt; Politica economica esterna e cooperazione economica &gt; Controlli all’esportazione e sanzioni &gt; Sanzioni / Embarghi. È possibile ordinare la lista in formato cartaceo a: SECO, settore Sanzioni, Holzikofenweg 36, <i>3003 </i>Berna.</p>
</div>
</div></section>
</div></section></div>
</div></body>
</html>
