<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-502-20150701-it-docx</title>
</head>
<body><div id="lawcontent">
<div id="preface">
<!--814.812.35 --><p class="srnummer ">814.812.35 </p>
<h1 class="erlasstitel botschafttitel ">Ordinanza del DATEC <br>concernente l’autorizzazione speciale per l’impiego <br>di prodotti fitosanitari in settori particolari</h1>
<h2 class="erlasskurztitel ">(OASSP)</h2>
<p>del 28 giugno 2005 (Stato 1° luglio 2015)</p>
</div>
<div id="preamble">
<p>Il Dipartimento federale dell’ambiente, dei trasporti, dell’energia e delle <br>comunicazioni (DATEC),</p>
<p>visti gli articoli 7 capoverso 3, 8 capoversi 3 e 4, 12 capoversi 3–5 nonché 23 <br>capoverso 1 dell’ordinanza del 18 maggio 2005<sup><a href="#fn-d6e27" id="fnbck-d6e27">1</a></sup>1 sulla riduzione dei rischi inerenti <br>ai prodotti chimici (ORRPChim),</p>
<p>ordina:</p>
<div class="footnotes"><p id="fn-d6e27"><sup><a href="#fnbck-d6e27">1</a></sup>1 <a href="https://fedlex.data.admin.ch/eli/cc/2005/478" target="_blank">RS <b>814.81</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: <br>Campo d’applicazione dell’autorizzazione e condizioni per il rilascio</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione dell’autorizzazione</a>
</h6>
<div class="collapseable"> <p><sup>1</sup> Un’autorizzazione speciale secondo la presente ordinanza consente l’impiego professionale e commerciale di prodotti fitosanitari secondo l’articolo 4 capoverso 1 lettera e della legge del 15 dicembre 2000<sup><a href="#fn-d6e55" id="fnbck-d6e55">2</a></sup>2 sui prodotti chimici nell’ambito della manutenzione di:</p>
<dl>
<dt>a. </dt>
<dd>impianti ferroviari, militari e sportivi;</dd>
<dt>b. </dt>
<dd>aree circostanti edifici residenziali, del terziario, commerciali, industriali e pubblici.</dd>
</dl>
<p><sup>2</sup> L’autorizzazione speciale consente inoltre di impartire istruzioni ad altre persone nell’ambito delle attività di cui al capoverso 1.</p>
<p><sup>3</sup> Su incarico di terzi, le persone che non possiedono un’autorizzazione speciale possono impiegare prodotti fitosanitari soltanto se sono o sono state istruite sul posto da un titolare di un’autorizzazione speciale.</p>
<div class="footnotes"><p id="fn-d6e55"><sup><a href="#fnbck-d6e55">2</a></sup>2 <a href="https://fedlex.data.admin.ch/eli/cc/2004/724" target="_blank">RS <b>813.1</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Capacità e conoscenze necessarie e loro attestazione</a>
</h6>
<div class="collapseable"> <p><sup>1</sup> L’autorizzazione speciale è concessa alle persone in possesso delle capacità e delle conoscenze necessarie secondo l’allegato 1.</p>
<p><sup>2</sup> Il possesso delle conoscenze e delle capacità necessarie è attestato dal superamento di un esame tecnico secondo l’articolo 3.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Esame tecnico</a>
</h1>
<div class="collapseable"><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p><sup>1</sup> L’esame tecnico serve a stabilire se i candidati possiedano le capacità e le conoscenze che, secondo l’allegato 1, sono necessarie ai fini del rilascio di un’autorizzazione speciale.</p>
<p><sup>2</sup> L’esame tecnico è disciplinato nell’allegato 2.</p>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Qualifiche equivalenti</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Diplomi rilasciati da scuole e istituti di formazione professionale</a>
</h6>
<div class="collapseable"> <p><sup>1</sup> Un determinato diploma è considerato equivalente a un’autorizzazione speciale se è conforme ai requisiti definiti nella presente ordinanza. </p>
<p><sup>2</sup> L’Ufficio federale dell’ambiente (UFAM)<sup><a href="#fn-d6e117" id="fnbck-d6e117">3</a></sup> decide in merito all’equivalenza dei diplomi su domanda di una scuola o di un istituto di formazione professionale. </p>
<p><sup>3</sup> Alla domanda devono essere allegati il piano di studi e il regolamento d’esame.</p>
<p><sup>4</sup> Il certificato di diploma relativo a una formazione riconosciuta come equivalente ha valore di autorizzazione speciale. </p>
<div class="footnotes"><p id="fn-d6e117"><sup><a href="#fnbck-d6e117">3</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni (<i>RU <b>204 </b>4937</i>). Di detta modifica è stato tenuto conto in tutto il presente testo.</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorizzazioni speciali secondo il diritto anteriore</a>
</h6>
<div class="collapseable"> <p><sup>1</sup> Le autorizzazioni speciali rilasciate secondo il diritto anteriore per l’impiego di prodotti per il trattamento delle piante in settori particolari mantengono la loro validità.</p>
<p><sup>2</sup> Gli esami riconosciuti secondo il diritto anteriore come equivalenti a un’autorizzazione speciale hanno valore di autorizzazione speciale secondo la presente ordinanza.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Autorizzazioni speciali equiparate </a>
</h6>
<div class="collapseable"> <p>Le autorizzazioni speciali rilasciate in Stati membri dell’Unione europea (UE) e dell’Associazione europea di libero scambio (AELS) sono equiparate a quelle emesse in Svizzera.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Compiti degli organi competenti</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Ente responsabile</a>
</h6>
<div class="collapseable"> <p><sup>1</sup> L’ente responsabile per l’organizzazione degli esami tecnici secondo la presente ordinanza è il Centro svizzero di formazione per la protezione della natura e dell’ambiente (SANU).</p>
<p><sup>2</sup> L’ente responsabile ha segnatamente i seguenti compiti:</p>
<dl>
<dt>a. </dt>
<dd>designa gli organi d’esame e vigila su di essi;</dd>
<dt>b. </dt>
<dd>coordina gli esami tecnici;</dd>
<dt>c. </dt>
<dd>tiene una statistica degli esami; </dd>
<dt>d. </dt>
<dd>redige un rapporto annuale destinato all’UFAM;</dd>
<dt>e. </dt>
<dd>offre, all’occorrenza, possibilità di preparazione agli esami tecnici.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Organi d’esame</a>
</h6>
<div class="collapseable"> <p>Gli organi d’esame hanno i seguenti compiti:</p>
<dl>
<dt>a. </dt>
<dd>si occupano dello svolgimento degli esami tecnici;</dd>
<dt>b. </dt>
<dd>offrono corsi di preparazione d’intesa con l’ente responsabile;</dd>
<dt>c. </dt>
<dd>designano gli esaminatori;</dd>
<dt>d. </dt>
<dd>rilasciano le autorizzazioni speciali dopo il superamento dell’esame tecnico;</dd>
<dt>e. </dt>
<dd>notificano all’ente responsabile il rilascio delle autorizzazioni speciali;</dd>
<dt>f. </dt>
<dd>tengono un elenco non pubblico delle autorizzazioni speciali da essi rilasciate.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> UFAM</a>
</h6>
<div class="collapseable"> <p>L’UFAM ha i seguenti compiti e le seguenti attribuzioni:</p>
<dl>
<dt>a. </dt>
<dd>nomina una commissione per il rilascio delle autorizzazioni speciali;</dd>
<dt>b. </dt>
<dd>esercita la vigilanza sull’ente responsabile;</dd>
<dt>c. </dt>
<dd>tiene un elenco degli organi d’esame designati dall’ente responsabile;</dd>
<dt>d. </dt>
<dd>decide in merito alle domande di riconoscimento di diplomi equivalenti e tiene un elenco dei diplomi riconosciuti come equivalenti;</dd>
<dt>e. </dt>
<dd>tiene un elenco non pubblico delle misure decise dalle autorità esecutive cantonali secondo l’articolo 11 capoverso 1 o l’articolo 8 capoverso 5 ORRPChim;</dd>
<dt>f. </dt>
<dd>definisce un modello per l’autorizzazione speciale.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Commissione per il rilascio delle autorizzazioni speciali</a>
</h6>
<div class="collapseable"> <p><sup>1</sup> Nella commissione per il rilascio delle autorizzazioni speciali sono rappresentati i seguenti uffici amministrativi e le seguenti organizzazioni:</p>
<dl>
<dt>a. </dt>
<dd>l’UFAM;</dd>
<dt>b. </dt>
<dd>l’Ufficio federale della sanità pubblica;</dd>
<dt>b<sup>bis</sup>.<sup><a href="#fn-d6e264" id="fnbck-d6e264">4</a></sup> </dt>
<dd>l’Ufficio federale della sicurezza alimentare e di veterinaria;</dd>
<dt>c. </dt>
<dd>l’Ufficio federale dell’agricoltura;</dd>
<dt>d. </dt>
<dd>la Segreteria di Stato dell’economia<sup><a href="#fn-d6e282" id="fnbck-d6e282">5</a></sup>;</dd>
<dt>e. </dt>
<dd>l’Istituto nazionale svizzero di assicurazione contro gli infortuni;</dd>
<dt>f. </dt>
<dd>le autorità esecutive cantonali secondo l’articolo 11 capoverso 1 ORRPChim;</dd>
<dt>g. </dt>
<dd>l’ente responsabile;</dd>
<dt>h. </dt>
<dd>le Ferrovie federali svizzere e le ferrovie con concessione federale;</dd>
<dt>i. </dt>
<dd>l’Associazione svizzera dei portinai;</dd>
<dt>j.<sup><a href="#fn-d6e310" id="fnbck-d6e310">6</a></sup> </dt>
<dd>l’associazione scienceindustries.</dd>
</dl>
<p><sup>2</sup> L’UFAM presiede la commissione.</p>
<p><sup>3</sup> La commissione per il rilascio delle autorizzazioni speciali fornisce consulenza all’UFAM per le questioni concernenti l’esecuzione della presente ordinanza.</p>
<div class="footnotes">
<p id="fn-d6e264"><sup><a href="#fnbck-d6e264">4</a></sup> Introdotta dal n. I 2 dell’O del DATEC del 5 giu. 2015, in vigore dal 1° lug. 2015  (<a href="https://fedlex.data.admin.ch/eli/oc/2015/372" target="_blank">RU <b>2015</b> 2005</a>).</p>
<p id="fn-d6e282"><sup><a href="#fnbck-d6e282">5</a></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni ufficiali (<i>RU <b>204 </b>4937</i>).</p>
<p id="fn-d6e310"><sup><a href="#fnbck-d6e310">6</a></sup> Nuovo testo giusta il n. I 2 dell’O del DATEC del 5 giu. 2015, in vigore dal 1° lug. 2015  (<a href="https://fedlex.data.admin.ch/eli/oc/2015/372" target="_blank">RU <b>2015</b> 2005</a>).</p>
</div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Tasse, emolumenti</a>
</h1>
<div class="collapseable"><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p><sup>1</sup> Le tasse d’iscrizione agli esami tecnici sono disciplinate nell’allegato 2 numero 6.</p>
<p><sup>2</sup> Gli emolumenti riscossi dall’UFAM per l’esecuzione della presente ordinanza sono disciplinati nell’ordinanza del 18 maggio 2005<sup><a href="#fn-d6e340" id="fnbck-d6e340">7</a></sup>3 sugli emolumenti in materia di prodotti chimici. </p>
<div class="footnotes"><p id="fn-d6e340"><sup><a href="#fnbck-d6e340">7</a></sup>3 <a href="https://fedlex.data.admin.ch/eli/cc/2005/469" target="_blank">RS <b>813.153.1</b></a></p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: …</a>
</h1>
<div class="collapseable"><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e353" id="fnbck-d6e353">8</a></sup>
</h6>
<div class="collapseable"><div class="footnotes"><p id="fn-d6e353"><sup><a href="#fnbck-d6e353">8</a></sup> Abrogato dal n. I 2 dell’O del DATEC del 26 gen. 2007, con effetto dal 15 feb. 2007 (<a href="https://fedlex.data.admin.ch/eli/oc/2007/70" target="_blank">RU <b>2007</b> 357</a>).</p></div></div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Entrata in vigore</a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable"><p>La presente ordinanza entra in vigore il 1º agosto 2005.</p></div></article></div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><i><sup><a href="#fn-d6e378" id="fnbck-d6e378">9</a></sup></i>
</h1>
<div class="footnotes"><p id="fn-d6e378"><sup><a href="#fnbck-d6e378">9</a></sup> Aggiornato dal n. I 2 dell’O del DATEC del 5 giu. 2015, in vigore dal 1° lug. 2015  (<a href="https://fedlex.data.admin.ch/eli/oc/2015/372" target="_blank">RU <b>2015</b> 2005</a>).</p></div>
<div class="collapseable">
<p>(art. 2 cpv. 1)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Capacità e conoscenze necessarie</a>
</h2>
<div class="collapseable">
<p>Chiunque intenda ottenere un’autorizzazione speciale secondo la presente ordinanza deve possedere per il rispettivo campo d’applicazione le capacità e le conoscenze seguenti:</p>
<section id="annex_1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_1">1 Fondamenti di ecologia e tossicologia</a>
</h3>
<div class="collapseable"> <p></p>
<div class="table"><table border="1">
<tr>
<td><dl>
<dt>1.1 </dt>
<dd>Esempi</dd>
</dl></td>
<td colspan="2"><p>saper indicare esempi che illustrino i seguenti termini: <i>ecosist</i><i>e</i><i>ma</i>, <i>spazio vitale</i>, <i>biocenosi</i>, <i>popolazione</i>, <i>organismo</i>, <i>tossicità</i>, <i>ecotossicità</i>, <i>sostanze e prep</i><i>a</i><i>rati nocivi per la salute</i>, <i>per</i><i>i</i><i>coli sul posto di lavoro</i>;</p></td>
</tr>
<tr>
<td><dl>
<dt>1.2 </dt>
<dd>Termini tecnici </dd>
</dl></td>
<td colspan="2"><p>saper spiegare termini tecnici come <i>erbicidi</i>, <i>fungicidi</i>, <i>insettic</i><i>i</i><i>di</i>, <i>acaricidi</i>, <i>nematicidi</i>;</p></td>
</tr>
<tr>
<td><dl>
<dt>1.3 </dt>
<dd>Esposizione</dd>
</dl></td>
<td colspan="2"><p>saper spiegare le vie di assorbimento delle sostanze nel corpo umano (orale, dermale, inalativa);</p></td>
</tr>
<tr>
<td><dl>
<dt>1.4 </dt>
<dd>Effetti</dd>
</dl></td>
<td colspan="2"><dl>
<dt>1.4.1 </dt>
<dd>saper spiegare i termini: <i>locale</i>, <i>sistem</i><i>i</i><i>co</i>; <i>acuto</i>, <i>cronico</i>; <i>reversibile</i>, <i>irreve</i><i>r</i><i>sibile</i>; <i>assorbimento</i>, <i>distribuzione</i>, <i>metabolismo</i>, <i>escr</i><i>e</i><i>zione</i>;</dd>
<dt>1.4.2 </dt>
<dd>saper spiegare i termini: <i>cancerogeno</i>, <i>mutageno</i>, <i>pericoloso per la riproduzione</i>, <i>allerg</i><i>e</i><i>nico</i>, <i>infettivo</i>;</dd>
</dl></td>
</tr>
<tr>
<td><dl>
<dt>1.5 </dt>
<dd>Dose–effetto</dd>
</dl></td>
<td colspan="2"><p>saper spiegare il principio dose–effetto;</p></td>
</tr>
<tr>
<td><dl>
<dt>1.6 </dt>
<dd>Cicli </dd>
</dl></td>
<td colspan="2"><p>saper rappresentare i cicli ecologici ricorrendo a un esempio e illustrare le possibili perturbazioni del principio del ciclo con le relative conseguenze;</p></td>
</tr>
<tr>
<td><dl>
<dt>1.7 </dt>
<dd>Catena alimentare</dd>
</dl></td>
<td colspan="2"><p>saper descrivere il comportamento dei prodotti fitosanitari nella catena alimentare e nell’ambiente e citare le proprietà delle sostanze o le condizioni ambientali importanti al riguardo;</p></td>
</tr>
<tr>
<td><dl>
<dt>1.8 </dt>
<dd>Specie</dd>
</dl></td>
<td colspan="2"><p>saper spiegare l’importanza della diversità e della struttura delle specie nella natura;</p></td>
</tr>
<tr>
<td><dl>
<dt>1.9 </dt>
<dd>Flora concomitante</dd>
</dl></td>
<td colspan="2"><p>saper descrivere l’utilità e i danni della flora concomitante (ad es. erbacce) e discuterne;</p></td>
</tr>
<tr>
<td colspan="2"><dl>
<dt>1.10 </dt>
<dd>Pericoli sul posto di lavoro</dd>
</dl></td>
<td><p>saper indicare i diversi pericoli sul posto di lavoro;</p></td>
</tr>
<tr>
<td colspan="2"><dl>
<dt>1.11 </dt>
<dd>Sostanze e preparati nocivi per la salute</dd>
</dl></td>
<td><p>saper indicare i tipi di pericoli legati a sostanze e preparati nocivi per la salute nonché le vie di introduzione di tali sostanze e preparati nel corpo umano. </p></td>
</tr>
</table></div>
</div></section><section id="annex_1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_2">2 Legislazione in materia di protezione dell’ambiente, della salute </a>
</h3>
<div class="collapseable"> <p></p>
<div class="table"><table border="1">
<tr>
<td><dl>
<dt>2.1 </dt>
<dd>Principio di precauzione</dd>
</dl></td>
<td><p>saper illustrare il principio di precauzione ricorrendo a esempi;</p></td>
</tr>
<tr>
<td><dl>
<dt>2. </dt>
<dd>Principio di causalità</dd>
</dl></td>
<td><p>saper illustrare il principio di causalità e il termine costi esterni ricorrendo a esempi;</p></td>
</tr>
<tr>
<td><dl>
<dt>2.3 </dt>
<dd>Leggi</dd>
</dl></td>
<td><p>saper spiegare gli scopi e i contenuti essenziali dei principali atti legislativi che concernono l’impiego di prodotti fitosanitari; </p></td>
</tr>
<tr>
<td><dl>
<dt>2.4 </dt>
<dd>Divieti</dd>
</dl></td>
<td><p>saper elencare le limitazioni e i divieti concernenti l’impiego di prodotti fitosanitari e descrivere il comportamento corretto per non contravvenire a dette prescrizioni;</p></td>
</tr>
<tr>
<td><dl>
<dt>2.5 </dt>
<dd>Organi ufficiali</dd>
</dl></td>
<td><p>saper indicare gli organi ufficiali competenti per le questioni giuridiche e tecniche e per gli incidenti.</p></td>
</tr>
</table></div>
</div></section><section id="annex_1/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_3">3 Misure per la protezione dell’ambiente e della salute</a>
</h3>
<div class="collapseable"> <p></p>
<div class="table"><table border="1">
<tr>
<td><dl>
<dt>3.1 </dt>
<dd>Misure precauzionali</dd>
</dl></td>
<td colspan="2"><p>saper elencare e mettere in pratica le più importanti misure da adottare in caso di impiego di prodotti fitosanitari per proteggere l’ambiente e prevenire i danni alla salute (incidenti, malattie);</p></td>
</tr>
<tr>
<td><dl>
<dt>3.2 </dt>
<dd>Pericoli sul posto di lavoro</dd>
</dl></td>
<td><dl>
<dt>3.2.1 </dt>
<dd>saper indicare i diversi pericoli sul posto di lavoro;</dd>
<dt>3.2.2 </dt>
<dd>saper scegliere e impiegare l’equipaggiamento personale di protezione adeguato e assicurarne la manutenzione;</dd>
<dt>3.2.3 </dt>
<dd>saper indicare i requisiti particolari previsti per la protezione di donne incinte o allattanti nonché le misure necessarie;</dd>
<dt>3.2.4 </dt>
<dd>saper descrivere metodi di lavoro e apparecchi ergonomici e, allo scopo di facilitare il lavoro, saper impiegare strumenti tecnici ausiliari conformi allo stato della tecnica;</dd>
<dt>3.2.5 </dt>
<dd>saper pianificare le misure necessarie per superare situazioni di emergenza;</dd>
<dt>3.2.6 </dt>
<dd>saper descrivere i provvedimenti necessari da adottare in caso di incidente e prestare il primo soccorso;</dd>
</dl></td>
</tr>
<tr>
<td><dl>
<dt>3.3 </dt>
<dd>Organismi dannosi</dd>
</dl></td>
<td><dl>
<dt>3.3.1 </dt>
<dd>saper descrivere le misure preventive volte a evitare i problemi causati dagli organismi dannosi;</dd>
<dt>3.3.2 </dt>
<dd>saper riconoscere i più importanti tipi di erbacce, malattie e parassiti nonché i quadri patologici ad essi legati, ricorrendo all’impiego di mezzi ausiliari come ad esempio libri di classificazione, promemoria degli istituti di ricerca e dei servizi di consulenza;</dd>
</dl></td>
</tr>
<tr>
<td><dl>
<dt>3.4 </dt>
<dd>Soglia dei danni</dd>
</dl></td>
<td><dl>
<dt>3.4.1 </dt>
<dd>saper spiegare con esempi concreti la relazione infestazione–danno–perdita e la nozione di <i>s</i><i>o</i><i>glia d’intervento</i>;</dd>
<dt>3.4.2 </dt>
<dd>saper descrivere le varie possibilità per verificare il tasso di infestazione;</dd>
<dt>3.4.3 </dt>
<dd>saper stabilire, per quanto possibile e in base a documenti, se per un dato tasso di infestazione il limite di tolleranza sia stato superato e quale sia la misura di lotta indicata;</dd>
</dl></td>
</tr>
<tr>
<td><dl>
<dt>3.5 </dt>
<dd>Prevenzione e  impiego mirato</dd>
</dl></td>
<td><dl>
<dt>3.5.1 </dt>
<dd>saper spiegare l’importanza della rotazione e dell’adozione di misure colturali adeguate al fine di garantire una protezione fitosanitaria sostenibile;</dd>
<dt>3.5.2 </dt>
<dd>saper spiegare le condizioni necessarie per una protezione fitosanitaria «mirata» (momento dell’impiego, applicazione selettiva, impiego di prodotti selettivi);</dd>
<dt>3.5.3 </dt>
<dd>saper elencare i vantaggi e gli svantaggi di diverse misure di lotta e valutarle in base alla loro compatibilità ambientale e alla loro efficacia;</dd>
</dl></td>
</tr>
<tr>
<td><dl>
<dt>3.6 </dt>
<dd>Metodi non chimici</dd>
</dl></td>
<td><p>saper elencare i più importanti metodi fisici, biologici e biotecnici di regolazione degli organismi dannosi, delle malattie e delle erbacce e descriverne le possibilità d’impiego (vantaggi e svantaggi) e le modalità d’azione sulla base di documenti;</p></td>
</tr>
<tr>
<td><dl>
<dt>3.7 </dt>
<dd>Effetti collaterali e comportamento nell’ambiente</dd>
</dl></td>
<td><dl>
<dt>3.7.1  </dt>
<dd>saper indicare le misure che permettono di evitare gli effetti collaterali indesiderati dei prodotti fitosanitari (ad es. per quanto riguarda le condizioni meteorologiche, gli intervalli fra le applicazioni, il momento del trattamento, la deriva, la pulizia degli apparecchi);</dd>
<dt>3.7.2 </dt>
<dd>saper spiegare i diversi modi in cui i prodotti fitosanitari possono infiltrarsi nelle acque di superficie e nelle falde sotterranee e mostrare come bisogna procedere per evitare tale inquinamento;</dd>
<dt>3.7.3 </dt>
<dd>saper spiegare perché l’impiego di prodotti fitosanitari è da evitare in particolare sui sentieri, lungo i loro margini e sugli spiazzi e perché, di conseguenza, è in genere vietato in tali aree;</dd>
</dl></td>
</tr>
<tr>
<td><dl>
<dt>3.8 </dt>
<dd>Supporti decisionali</dd>
</dl></td>
<td><p>saper elencare e valutare importanti supporti decisionali relativi alle misure di lotta (ad es. servizio di consulenza, Internet, letteratura specializzata);</p></td>
</tr>
<tr>
<td><dl>
<dt>3.9 </dt>
<dd>Esecuzione</dd>
</dl></td>
<td><p>saper descrivere, in base a supporti decisionali, le misure dirette di lotta contro i più importanti organismi dannosi, la loro esecuzione adeguata e corretta nonché le necessarie misure precauzionali.</p></td>
</tr>
</table></div>
</div></section><section id="annex_1/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_4">4 Compatibilità ambientale, impiego e smaltimento appropriati</a>
</h3>
<div class="collapseable"> <p></p>
<div class="table"><table border="1">
<tr>
<td><dl>
<dt>4.1 </dt>
<dd>Caratterizzazione delle proprietà pericolose di prodotti chimici</dd>
</dl></td>
<td><p>saper spiegare la caratterizzazione, i pittogrammi di pericolo, le classi di tossicità e il significato della segnaletica di pericolo e di sicurezza;</p></td>
</tr>
<tr>
<td><dl>
<dt>4.2 </dt>
<dd>Scheda di dati di sicurezza</dd>
</dl></td>
<td><p>saper spiegare e impiegare i dati contenuti in una scheda di dati di sicurezza, in particolare gli aspetti fondamentali riguardanti il deposito, l’impiego e lo smaltimento dei prodotti fitosanitari usati nell’azienda;</p></td>
</tr>
<tr>
<td><dl>
<dt>4.3 </dt>
<dd>Modalità d’azione</dd>
</dl></td>
<td><dl>
<dt>4.3.1 </dt>
<dd>saper determinare, in base a supporti decisionali, la modalità d’azione (ad es. sistemica, <br>per traslocazione, per contatto, ovicida, per ingestione, esca, regolatore della crescita) dei prodotti fitosanitari;</dd>
<dt>4.3.2 </dt>
<dd>saper spiegare le modalità d’azione degli erbicidi di contatto e degli erbicidi fogliari e radicolari che agiscono per traslocazione;</dd>
</dl></td>
</tr>
<tr>
<td><dl>
<dt>4.4 </dt>
<dd>Valutazione</dd>
</dl></td>
<td><dl>
<dt>4.4.1 </dt>
<dd>saper scegliere, in base a supporti decisionali, <br>i prodotti fitosanitari adatti per un determinato scopo e valutarli in funzione di un loro impiego mirato;</dd>
<dt>4.4.2 </dt>
<dd>saper riconoscere l’impiego, le sostanze attive e la classificazione dei prodotti fitosanitari in base all’etichetta e alle istruzioni per l’uso;</dd>
</dl></td>
</tr>
<tr>
<td><dl>
<dt>4.5 </dt>
<dd>Selettività/effetti collaterali</dd>
</dl></td>
<td><dl>
<dt>4.5.1 </dt>
<dd>saper descrivere, in base alla relativa documentazione, lo spettro d’azione dei prodotti fitosanitari (ad es. compatibilità con gli organismi utili);</dd>
<dt>4.5.2 </dt>
<dd>saper elencare gli effetti collaterali indesiderati, diretti o indiretti, dei prodotti fitosanitari (ad es. inquinamento dell’aria in seguito a evaporazione, alterazione di equilibri ecologici, deriva);</dd>
</dl></td>
</tr>
<tr>
<td><dl>
<dt>4.6 </dt>
<dd>Resistenza</dd>
</dl></td>
<td><p>saper spiegare il problema della resistenza e trarne le conseguenze per la scelta e l’impiego di prodotti fitosanitari;</p></td>
</tr>
<tr>
<td><dl>
<dt>4.7 </dt>
<dd>Degradabilità/ comportamento nell’ambiente</dd>
</dl></td>
<td><dl>
<dt>4.7.1 </dt>
<dd>saper valutare, con l’aiuto di supporti decisionali, i prodotti fitosanitari in base alla loro degradabilità e al loro comportamento nell’ambiente;</dd>
<dt>4.7.2 </dt>
<dd>saper indicare, ricorrendo a supporti decisionali, principi attivi o prodotti soggetti a dilavamento, vietati nelle zone di protezione delle acque o poco degradabili nel terreno;</dd>
</dl></td>
</tr>
<tr>
<td><dl>
<dt>4.8 </dt>
<dd>Scelta dei prodotti</dd>
</dl></td>
<td><p>saper scegliere, in base a supporti decisionali, i prodotti fitosanitari adatti a regolare la crescita dei principali organismi dannosi, tenendo conto delle modalità d’azione, della selettività e del comportamento nell’ambiente;</p></td>
</tr>
<tr>
<td><dl>
<dt>4.9 </dt>
<dd>Impiego</dd>
</dl></td>
<td><p>saper preparare correttamente i prodotti fitosanitari in base alle indicazioni che figurano sull’etichetta, alle istruzioni per l’uso o ad altri documenti, calcolarne la quantità necessaria e il dosaggio ed elencarne le limitazioni o i divieti d’impiego;</p></td>
</tr>
<tr>
<td><dl>
<dt>4.10 </dt>
<dd>Immagazzinamento</dd>
</dl></td>
<td><p>saper descrivere come si immagazzinano in modo corretto e sicuro i prodotti fitosanitari;</p></td>
</tr>
<tr>
<td><dl>
<dt>4.11 </dt>
<dd>Smaltimento</dd>
</dl></td>
<td colspan="2"><p>saper descrivere il procedimento ecologicamente corretto per smaltire i residui di prodotti fitosanitari e di poltiglia, l’acqua di risciacquo e gli imballaggi.</p></td>
</tr>
<tr>
<td><dl>
<dt>4.12 </dt>
<dd>Documentazione del trattamento e dei controlli</dd>
</dl></td>
<td colspan="2"><p>saper elencare i dati e i parametri di controllo necessari per la documentazione.</p></td>
</tr>
</table></div>
</div></section><section id="annex_1/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_5">5 Apparecchi e loro uso corretto</a>
</h3>
<div class="collapseable"> <p></p>
<div class="table"><table border="1">
<tr>
<td><dl>
<dt>5.1 </dt>
<dd>Impiego mirato</dd>
</dl></td>
<td><p>saper elencare i diversi metodi di impiego dei prodotti fitosanitari e valutarli in base alla loro compatibilità ambientale;</p></td>
</tr>
<tr>
<td><dl>
<dt>5.2 </dt>
<dd>Apparecchi</dd>
</dl></td>
<td><p>saper elencare i principali apparecchi per l’applicazione di prodotti fitosanitari, descriverne il funzionamento e spiegarne i vantaggi e gli svantaggi;</p></td>
</tr>
<tr>
<td><dl>
<dt>5.3 </dt>
<dd>Ugelli</dd>
</dl></td>
<td><dl>
<dt>5.3.1 </dt>
<dd>saper indicare i diversi tipi di ugelli e le loro caratteristiche principali (idoneità);</dd>
<dt>5.3.2 </dt>
<dd>saper spiegare in che modo la grandezza degli ugelli e la pressione influiscono sulla grandezza, sulla deriva e sulla penetrazione delle gocce di poltiglia;</dd>
</dl></td>
</tr>
<tr>
<td><dl>
<dt>5.4 </dt>
<dd>Dosaggio</dd>
</dl></td>
<td><p>saper determinare, con l’aiuto di mezzi ausiliari (tabelle), la quantità corretta da applicare (dosaggio, concentrazione, quantità della poltiglia) per i diversi tipi di apparecchi;</p></td>
</tr>
<tr>
<td><dl>
<dt>5.5 </dt>
<dd>Deriva</dd>
</dl></td>
<td><p>saper indicare i provvedimenti e le condizioni meteorologiche necessari per evitare che il prodotto applicato derivi o evapori;</p></td>
</tr>
<tr>
<td><dl>
<dt>5.6 </dt>
<dd>Resti di poltiglia</dd>
</dl></td>
<td><p>saper spiegare come si possono evitare resti di poltiglia;</p></td>
</tr>
<tr>
<td><dl>
<dt>5.7 </dt>
<dd>Funzionamento e manutenzione degli apparecchi</dd>
</dl></td>
<td><dl>
<dt>5.7.1 </dt>
<dd>saper spiegare ed eseguire, ricorrendo alle istruzioni per l’uso e con un esempio, la manutenzione di un apparecchio e il controllo del suo funzionamento;</dd>
<dt>5.7.2 </dt>
<dd>saper descrivere come si procede allo svuotamento e alla pulizia di uno spruzzatore;</dd>
</dl></td>
</tr>
<tr>
<td><dl>
<dt>5.8 </dt>
<dd>Impostazione</dd>
</dl></td>
<td><p>saper descrivere, con l’aiuto delle istruzioni per l’uso, come impostare l’apparecchio per una data quantità di prodotto o saper indicare la quantità applicata;</p></td>
</tr>
<tr>
<td><dl>
<dt>5.9 </dt>
<dd>Distribuzione del prodotto</dd>
</dl></td>
<td><dl>
<dt>5.9.1 </dt>
<dd>saper spiegare come si deve procedere per verificare che la distribuzione del prodotto sia quella voluta e, se del caso, come garantirla con correzioni adeguate;</dd>
<dt>5.9.2 </dt>
<dd>saper indicare le cause di una cattiva distribuzione del prodotto.</dd>
</dl></td>
</tr>
</table></div>
</div></section>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p>(art. 3 cpv. 2, 11 cpv. 1)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Regolamento concernente gli esami tecnici</a>
</h2>
<div class="collapseable">
<section id="annex_2/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_1">1 Oggetto</a>
</h3>
<div class="collapseable"> <p>Il presente regolamento definisce l’organizzazione degli esami tecnici (esami) ai fini del rilascio dell’autorizzazione speciale per l’impiego di prodotti fitosanitari in settori particolari, i diritti e i doveri dei candidati come pure i compiti dell’ente responsabile e degli organi d’esame nell’ambito dell’organizzazione e dello svolgimento degli esami.</p>
</div></section><section id="annex_2/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_2">2 Svolgimento</a>
</h3>
<div class="collapseable"> <p>Lo svolgimento degli esami è di competenza degli organi d’esame. </p>
</div></section><section id="annex_2/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_3">3 Periodicità e lingua</a>
</h3>
<div class="collapseable"> <p>L’ente responsabile provvede affinché, a seconda delle necessità, vengano svolti esami in tedesco, francese o italiano.</p>
</div></section><section id="annex_2/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_4">4 Bandi</a>
</h3>
<div class="collapseable"> <p>L’ente responsabile rende note in modo adeguato le date degli esami con almeno tre mesi di anticipo.</p>
</div></section><section id="annex_2/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_5">5 Iscrizione</a>
</h3>
<div class="collapseable"> <p><sup>1</sup> Chiunque intenda sostenere un esame deve presentare una domanda scritta o in formato elettronico al più tardi due mesi prima dell’esame stesso e pagare la relativa tassa al più tardi un mese prima dell’esame. </p>
<p><sup>2</sup> La conferma o meno dello svolgimento dell’esame viene comunicata ai candidati entro due settimane dopo la scadenza del termine d’iscrizione. A tale comunicazione è allegato il regolamento concernente gli esami tecnici.</p>
</div></section><section id="annex_2/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_6">6 Tassa</a>
</h3>
<div class="collapseable"> <p><sup>1</sup> L’importo della tassa d’iscrizione all’esame varia, a seconda dei costi, da 100 a 500 franchi. Esso può al massimo coprire le spese.</p>
<p><sup>2</sup> In casi motivati la tassa può essere totalmente o parzialmente rimborsata.</p>
</div></section><section id="annex_2/lvl_u1/lvl_7"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_7">7 Forma e durata</a>
</h3>
<div class="collapseable"> <p><sup>1</sup> L’esame può essere scritto, orale o in parte scritto e in parte orale.</p>
<p><sup>2</sup> La durata minima dell’esame è di due ore e quella massima di quattro ore.</p>
</div></section><section id="annex_2/lvl_u1/lvl_8"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_8">8 Mezzi ausiliari ammessi</a>
</h3>
<div class="collapseable"> <p>L’organo d’esame comunica con debito anticipo i mezzi ausiliari ammessi durante l’esame.</p>
</div></section><section id="annex_2/lvl_u1/lvl_9"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_9">9 Svolgimento degli esami orali</a>
</h3>
<div class="collapseable"> <p>Gli esami orali devono essere svolti, valutati e verbalizzati da due esaminatori.</p>
</div></section><section id="annex_2/lvl_u1/lvl_10"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_10">10 Valutazione </a>
</h3>
<div class="collapseable"> <p><sup>1</sup> Gli esaminatori valutano i risultati di ogni singola materia con note intere o mezze note dal 6 all’1. La nota 6 è la migliore, la nota 1 è la peggiore.</p>
<p><sup>2</sup> L’esame è considerato superato se il candidato ha raggiunto almeno una media di 4,0.</p>
<p><sup>3</sup> Gli esami scritti valutati come appena sufficienti o insufficienti devono essere giudicati da un secondo esaminatore.</p>
</div></section><section id="annex_2/lvl_u1/lvl_11"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_11">11 Esclusione </a>
</h3>
<div class="collapseable"> <p><sup>1</sup> L’organo d’esame esclude dall’esame i candidati che utilizzano mezzi ausiliari non ammessi in una delle materie o che tentano di ingannare gli esaminatori.</p>
<p><sup>2</sup> In tal caso l’esame è considerato non superato.</p>
</div></section><section id="annex_2/lvl_u1/lvl_12"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_12">12 Rilascio dell’autorizzazione speciale</a>
</h3>
<div class="collapseable"> <p>Dopo il superamento dell’esame, alla persona esaminata viene rilasciata un’autorizzazione speciale.</p>
</div></section><section id="annex_2/lvl_u1/lvl_13"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_13">13 Diritto di consultazione</a>
</h3>
<div class="collapseable"> <p><sup>1</sup> La persona esaminata che non ha superato l’esame può consultare presso l’organo d’esame, entro 20 giorni dalla notifica della decisione, i documenti relativi alla valutazione.</p>
<p><sup>2</sup> L’organo d’esame stabilisce la data per la consultazione; a tal fine tiene conto della disponibilità della persona esaminata.</p>
</div></section>
</div></section>
</div></section>
</div>
</div></body>
</html>
