<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-555-20100101-it-docx-1</title>
</head>
<body><div id="lawcontent">
<div id="preface">
<!--742.140.3 --><p class="srnummer">742.140.3 </p>
<h1 class="erlasstitel">Legge federale<br>sul raccordo della Svizzera orientale e della Svizzera<br>occidentale alla rete ferroviaria europea ad alta velocità</h1>
<h2 class="erlasskurztitel">(Legge sul raccordo RAV, LRAV)</h2>
<?del-struct abstand18pt><p>del 18 marzo 2005 (Stato 1° gennaio 2010)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 81, 87 e 196 numero 3 della Costituzione federale<sup><a href="#fn-d972e26">1</a></sup>;<br>in esecuzione della Convenzione del 5 novembre 1999<sup><a href="#fn-d972e37">2</a></sup> tra il Consiglio federale svizzero e il Governo della Repubblica francese relativa al raccordo della Svizzera alla rete ferroviaria francese e in particolare alle linee ad alta velocità;<br>in esecuzione dell’Accordo del 6 settembre 1996<sup><a href="#fn-d972e48">3</a></sup> tra il Capo del Dipartimento federale dell’ambiente, dei trasporti, dell’energia e delle comunicazioni e il Ministro dei trasporti della Repubblica federale di Germania sulla garanzia della capacità delle linee d’accesso nord alla nuova ferrovia transalpina (NFTA);<br>visto il messaggio del Consiglio federale del 26 maggio 2004<sup><a href="#fn-d972e60">4</a></sup>,</p>
<p>decreta:</p>
<div class="footnotes">
<p id="fn-d972e26"><sup>1</sup> <a href="https://fedlex.data.admin.ch/eli/cc/1999/404/20200101">RS <b>101</b></a></p>
<p id="fn-d972e37"><sup>2</sup> <a href="https://fedlex.data.admin.ch/eli/cc/2004/101/20030328">RS <b>0.742.140.334.97</b></a></p>
<p id="fn-d972e48"><sup>3</sup> <a href="https://fedlex.data.admin.ch/eli/cc/2000/280/19980602">RS <b>0.742.140.313.69</b></a></p>
<p id="fn-d972e60"><sup>4</sup> <a href="https://fedlex.data.admin.ch/eli/fga/2004/659">FF <b>2004</b> 3335</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obiettivi </a>
</h6>
<div class="collapseable"> <p><sup>1</sup> Il raccordo della Svizzera orientale e della Svizzera occidentale alla rete ferroviaria europea ad alta velocità (raccordo alla rete ad alta velocità, raccordo RAV) è volto a rafforzare la Svizzera in quanto piazza economica e Paese turistico nonché a trasferire per quanto possibile su rotaia il traffico stradale e aereo internazionale.</p>
<p><sup>2</sup> Il raccordo RAV è inteso segnatamente a ridurre i tempi di percorrenza tra la Svizzera e Monaco, Ulm e Stoccarda da un lato, nonché Parigi, Lione e Francia meri­dionale dall’altro.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Oggetto </a>
</h6>
<div class="collapseable"> <p>La presente legge concerne la realizzazione della prima fase del raccordo RAV.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Progetto </a>
</h6>
<div class="collapseable"> <p><sup>1</sup> Il progetto di raccordo RAV comprende i provvedimenti edili necessari per realiz­zare il raccordo RAV nei limiti dei mezzi stanziati.</p>
<p><sup>2</sup> La prima fase del raccordo RAV prevede i provvedimenti sulle tratte:</p>
<dl>
<dt>a. </dt>
<dd>Zurigo – San Gallo – Bregenz – Lindau – Geltendorf – Monaco;</dd>
<dt>b. </dt>
<dd>Zurigo – Bülach – Sciaffusa – Singen – Stoccarda;</dd>
<dt>c. </dt>
<dd>Belfort – Digione;</dd>
<dt>d. </dt>
<dd>Losanna – Frasne – Digione e Berna – Neuchâtel – Pontarlier – Frasne – Digione;</dd>
<dt>e. </dt>
<dd>Ginevra – Bellegarde – Nurieux – Bourg-en-Bresse – Mâcon;</dd>
<dt>f. </dt>
<dd>Bienne – Belfort;</dd>
<dt>g. </dt>
<dd>Basilea – Mulhouse;</dd>
<dt>h. </dt>
<dd>Coira – St. Margrethen; </dd>
<dt>i. </dt>
<dd>S. Gallo – Costanza – Singen.</dd>
</dl>
<p><sup>3</sup> Nel 2007 il Consiglio federale sottopone all’Assemblea federale un progetto per una panoramica sull’evoluzione ulteriore dei grandi progetti ferroviari, nonché per le fasi ulteriori e per il loro finanziamento.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Progettazione e costruzione </a>
</h6>
<div class="collapseable"> <p><sup>1</sup> I gestori delle infrastrutture progettano e costruiscono il raccordo RAV.</p>
<p><sup>2</sup> La Confederazione disciplina i suoi rapporti con i gestori delle infrastrutture per mezzo di convenzioni. In tali convenzioni vengono fissati in dettaglio le tratte, le pre­stazioni, i costi e le scadenze, la concessione dei mezzi finanziari e l’orga­niz­zazione.</p>
<p><sup>3</sup> Le convenzioni sottostanno all’approvazione del Consiglio federale.</p>
<p><sup>4</sup> Le convenzioni sui provvedimenti in Svizzera sono sottoposte al Consiglio fede­rale dopo che le approvazioni dei piani conformemente all’articolo 18 della legge federale del 20 dicembre 1957<sup><a href="#fn-d972e191">5</a></sup> sulle ferrovie sono passate in giudicato.</p>
<div class="footnotes"><p id="fn-d972e191"><sup>5</sup> <a href="https://fedlex.data.admin.ch/eli/cc/1958/335_341_347/20200701">RS <b>742.101</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Assegnazione di mandati </a>
</h6>
<div class="collapseable"> <p>I gestori delle infrastrutture assegnano mandati di fornitura, di prestazioni e di costruzione conformemente alla legislazione federale in materia di acquisti pub­blici.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Ottimizzazione costante dei lavori </a>
</h6>
<div class="collapseable"> <p>Nella realizzazione del raccordo RAV occorre tenere costantemente conto, secondo il principio dell’ottimizzazione economica e aziendale, dei progressi tecnologici in campo ferroviario, delle migliorie organizzative e dell’evoluzione nel traffico viag­giatori e merci.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Finanziamento </a>
</h6>
<div class="collapseable"> <p>L’Assemblea federale stanzia mediante decreto federale il credito d’impegno ne­ces­sario per realizzare la prima fase del raccordo RAV.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Modalità di finanziamento </a>
</h6>
<div class="collapseable"> <p>La Confederazione, mediante il Fondo per i grandi progetti ferroviari, mette a di­spo­sizione come segue i mezzi stanziati:</p>
<dl>
<dt>a.<sup><a href="#fn-d972e244">6</a></sup> </dt>
<dd>per il finanziamento dei provvedimenti in Svizzera sono concessi mutui rimborsabili condizionalmente, a interesse variabile, e contributi a fondo perso;</dd>
<dt>b. </dt>
<dd>per il prefinanziamento di provvedimenti in Germania sono concessi mutui rimborsabili, a interesse variabile; questi mutui sono contabilizzati nel bi­lan­cio corrente del Fondo per i grandi progetti ferroviari;</dd>
<dt>c. </dt>
<dd>per il cofinanziamento di provvedimenti in Francia sono concessi contributi a fondo perso.</dd>
</dl>
<div class="footnotes"><p id="fn-d972e244"><sup>6</sup> Nuovo testo giusta il n. II 14 della LF del 20 mar. 2009 sulla Riforma delle ferrovie 2, in vigore dal 1° gen. 2010 (<a href="https://fedlex.data.admin.ch/eli/oc/2009/679">RU <b>2009</b> 5597 </a><i>5629</i>; <a href="https://fedlex.data.admin.ch/eli/fga/2005/325">FF <b>2005</b> 2183</a>, <b></b><a href="https://fedlex.data.admin.ch/eli/fga/2007/425"><b>2007</b> 2457</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Vigilanza e controllo </a>
</h6>
<div class="collapseable"> <p>Il Consiglio federale assicura la vigilanza e il controllo della realizzazione del rac­cordo RAV.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rendiconto </a>
</h6>
<div class="collapseable"> <p>Il Consiglio federale informa annualmente l’Assemblea federale circa:</p>
<dl>
<dt>a. </dt>
<dd>lo stato dei lavori per il raccordo RAV;</dd>
<dt>b. </dt>
<dd>le spese effettive in base al credito d’impegno stanziato;</dd>
<dt>c. </dt>
<dd>l’onere che ne è risultato per la Confederazione e quello previsto per il quin­quennio successivo.</dd>
</dl>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Procedura e competenze </a>
</h6>
<div class="collapseable"> <p>La procedura e le competenze relative alla pianificazione, alla costruzione e all’e­ser­­cizio del raccordo RAV in Svizzera sono rette dalla legge del 20 dicembre 1957<sup><a href="#fn-d972e327">7</a></sup> sulle ferrovie.</p>
<div class="footnotes"><p id="fn-d972e327"><sup>7</sup> <a href="https://fedlex.data.admin.ch/eli/cc/1958/335_341_347/20200701">RS <b>742.101</b></a></p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Esecuzione </a>
</h6>
<div class="collapseable"> <p>Il Consiglio federale emana le disposizioni esecutive.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Referendum ed entrata in vigore  </a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° settembre 2005<sup><a href="#fn-d972e365">8</a></sup></p>
<div class="footnotes"><p id="fn-d972e365"><sup>8</sup> DCF del 24 ago. 2005 (<a href="https://fedlex.data.admin.ch/eli/oc/2005/555">RU <b>2005</b> 4239</a>).</p></div>
</div></article></main>
</div></body>
</html>
