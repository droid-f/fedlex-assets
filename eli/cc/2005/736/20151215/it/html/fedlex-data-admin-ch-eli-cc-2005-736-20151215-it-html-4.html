<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-736-20151215-it</title>
</head>
<body><div id="lawcontent">
<div id="preface">
<!--961.011.1 --><p class="srnummer ">961.011.1 </p>
<h1 class="erlasstitel botschafttitel ">Ordinanza<br>dell’Autorità federale di vigilanza sui mercati finanziari<br>sulla sorveglianza delle imprese di assicurazione private</h1>
<h2 class="erlasskurztitel ">(Ordinanza FINMA sulla sorveglianza delle assicurazioni,<br>OS-FINMA)<sup><a href="#fn-d6e18" id="fnbck-d6e18">1</a></sup>
</h2>
<p>del 9 novembre 2005 (Stato 15 dicembre 2015)</p>
<div class="footnotes"><p id="fn-d6e18"><sup><a href="#fnbck-d6e18">1</a></sup> Nuovo testo giusta il n. I 7 dell’O della FINMA del 20 nov. 2008 che adegua alcune ordinanze alle disposizioni della legge sulla vigilanza dei mercati finanziari, in vigore dal 1° gen. 2009 (<a href="https://fedlex.data.admin.ch/eli/oc/2008/776" target="_blank">RU <b>2008</b> 5613</a>).</p></div>
</div>
<div id="preamble">
<p>L’Autorità federale di vigilanza sui mercati finanziari (FINMA),<sup><a href="#fn-d6e32" id="fnbck-d6e32">2</a></sup></p>
<p>vista la legge del 17 dicembre 2004<sup><a href="#fn-d6e43" id="fnbck-d6e43">3</a></sup> sulla sorveglianza degli assicuratori (LSA); vista l’ordinanza del 9 novembre 2005<sup><a href="#fn-d6e51" id="fnbck-d6e51">4</a></sup> sulla sorveglianza (OS);<br>in applicazione dell’Accordo del 10 ottobre 1989<sup><a href="#fn-d6e61" id="fnbck-d6e61">5</a></sup> tra la Confederazione Svizzera e la CEE concernente l’assicurazione diretta diversa dall’assicurazione sulla vita e<br>dell’Accordo del 19 dicembre 1996<sup><a href="#fn-d6e72" id="fnbck-d6e72">6</a></sup> tra la Confederazione Svizzera e il Principato del Liechtenstein concernente l’assicurazione diretta e l’intermediazione <br>assicurativa,</p>
<p>ordina:</p>
<div class="footnotes">
<p id="fn-d6e32"><sup><a href="#fnbck-d6e32">2</a></sup> Nuovo testo giusta il n. I 7 dell’O della FINMA del 20 nov. 2008 che adegua alcune ordinanze alle disposizioni della legge sulla vigilanza dei mercati finanziari, in vigore dal 1° gen. 2009 (<a href="https://fedlex.data.admin.ch/eli/oc/2008/776" target="_blank">RU <b>2008</b> 5613</a>).</p>
<p id="fn-d6e43"><sup><a href="#fnbck-d6e43">3</a></sup> <a href="https://fedlex.data.admin.ch/eli/cc/2005/734" target="_blank">RS <b>961.01</b></a></p>
<p id="fn-d6e51"><sup><a href="#fnbck-d6e51">4</a></sup> <a href="https://fedlex.data.admin.ch/eli/cc/2005/735" target="_blank">RS <b>961.011</b></a></p>
<p id="fn-d6e61"><sup><a href="#fnbck-d6e61">5</a></sup> <a href="https://fedlex.data.admin.ch/eli/cc/1992/1894_1894_1894" target="_blank">RS <b>0.961.1</b></a></p>
<p id="fn-d6e72"><sup><a href="#fnbck-d6e72">6</a></sup> <a href="https://fedlex.data.admin.ch/eli/cc/2001/43" target="_blank">RS <b>0.961.514</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Riserve tecniche e patrimonio vincolato</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> Il supplemento di cui all’articolo 18 LSA ammonta:</p>
<dl>
<dt>a. </dt>
<dd>nell’assicurazione sulla vita, all’1 per cento delle riserve tecniche prese in considerazione per determinare l’importo legale;</dd>
<dt>b.<sup><a href="#fn-d6e102" id="fnbck-d6e102">7</a></sup> </dt>
<dd>nell’assicurazione contro i danni, al 4 per cento della somma delle riserve secondo l’articolo 68 capoverso 1 lettere a e b OS, ma almeno a 100 000 franchi.</dd>
</dl>
<p><sup>2</sup> Nell’assicurazione sulla vita e per le riserve di compensazione nell’assicurazione crediti, il supplemento viene meno se l’impresa di assicurazione non assume nessun rischio d’investimento.<sup><a href="#fn-d6e116" id="fnbck-d6e116">8</a></sup></p>
<div class="footnotes">
<p id="fn-d6e102"><sup><a href="#fnbck-d6e102">7</a></sup> Nuovo testo giusta il n. I dell’O della FINMA del 28 ott. 2015, in vigore dal 15 dic. 2015 (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p>
<p id="fn-d6e116"><sup><a href="#fnbck-d6e116">8</a></sup> Nuovo testo giusta il n. I dell’O della FINMA del 28 ott. 2015, in vigore dal 15 dic. 2015 (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p>
</div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Attuario responsabile</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti</a>
</h6>
<div class="collapseable"> <p><sup>1</sup> L’attuario responsabile assicura la tenuta della parte tecnica del piano d’esercizio. Egli stabilisce quali tariffe sono applicabili a un prodotto.</p>
<p><sup>2</sup> Egli allestisce ogni anno un rapporto esaustivo all’attenzione della direzione. I servizi competenti dell’impresa gli forniscono le informazioni necessarie.</p>
<p><sup>3</sup> In caso di importanti variazioni delle basi rispetto all’ultimo rapporto, l’attuario responsabile ne informa senza indugio la direzione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Contenuto del rapporto</a>
</h6>
<div class="collapseable"> <p><sup>1</sup> Il rapporto presenta la situazione attuale e l’evoluzione possibile dell’impresa nell’ottica attuariale, segnatamente le evoluzioni tecniche che pregiudicano la situazione finanziaria dell’impresa.</p>
<p><sup>2</sup> Esso contiene tutte le informazioni necessarie in relazione all’articolo 24 capoverso 1 lettere a–c LSA. Informa inoltre sul risultato tecnico dei prodotti.</p>
<p><sup>3</sup> Oltre alle constatazioni materiali specifiche, il rapporto fornisce anche indicazioni concernenti:</p>
<dl>
<dt>a. </dt>
<dd>le basi, i parametri e i modelli utilizzati; e</dd>
<dt>b. </dt>
<dd>la sensibilità dei risultati alle modifiche dei parametri.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Cessazione del rapporto di collaborazione</a>
</h6>
<div class="collapseable"> <p>In caso di cessazione del rapporto di collaborazione tra l’attuario responsabile e l’impresa di assicurazione, entrambe le parti informano in modo indipendente una dall’altra la FINMA<sup><a href="#fn-d6e175" id="fnbck-d6e175">9</a></sup> in merito ai motivi della separazione, delle dimissioni o della revoca.</p>
<div class="footnotes"><p id="fn-d6e175"><sup><a href="#fnbck-d6e175">9</a></sup> Nuova espressione giusta il n. I 7 dell’O della FINMA del 20 nov. 2008 che adegua alcune ordinanze alle disposizioni della legge sulla vigilanza dei mercati finanziari,  in vigore dal 1° gen. 2009 (<a href="https://fedlex.data.admin.ch/eli/oc/2008/776" target="_blank">RU <b>2008</b> 5613</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Rendiconto</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e190" id="fnbck-d6e190">10</a></sup><a href="#art_5"> Assegnazione alle riserve legali da utili</a>
</h6>
<div class="collapseable"> <p>Finché il fondo di riserva abbia raggiunto il 50 per cento del capitale statutario o lo abbia nuovamente raggiunto, le imprese di assicurazione che esercitano l’assicurazione sulla vita devono assegnare alle riserve legali da utili almeno il 10 per cento e le altre imprese di assicurazione almeno il 20 per cento dell’utile annuale.</p>
<div class="footnotes"><p id="fn-d6e190"><sup><a href="#fnbck-d6e190">10</a></sup> Nuovo testo giusta il n. I dell’O della FINMA del 28 ott. 2015, in vigore dal 15 dic. 2015 (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p></div>
</div></article><article id="art_5_a"><a name="a5a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5_a"><b>Art. 5</b><i>a</i></a><sup><a href="#fn-d6e209" id="fnbck-d6e209">11</a></sup><a href="#art_5_a"> Articolazione minima del conto annuale</a>
</h6>
<div class="collapseable"> <p><sup>1</sup> In deroga agli articoli 959<i>a</i> capoversi 1 e 2, 959<i>b</i> capoversi 2 e 3 e 959<i>c</i> capoversi 1 e 2 del Codice delle obbligazioni<sup><a href="#fn-d6e231" id="fnbck-d6e231">12</a></sup> (CO), il conto annuale deve essere articolato almeno nelle poste elencate nell’allegato e strutturato nell’ordine ivi indicato.</p>
<p><sup>2</sup> I dati relativi all’esercizio precedente al periodo corrispondente devono essere riportati nel bilancio, nel conto economico e nell’allegato.</p>
<p><sup>3</sup> Le imprese di assicurazione che esercitano in misura significativa sia l’assicurazione diretta che la riassicurazione attiva riportano le poste attuariali separatamente nel conto economico o nell’allegato.</p>
<div class="footnotes">
<p id="fn-d6e209"><sup><a href="#fnbck-d6e209">11</a></sup> Introdotto dal n. I dell’O della FINMA del 28 ott. 2015, in vigore dal 15 dic. 2015  (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p>
<p id="fn-d6e231"><sup><a href="#fnbck-d6e231">12</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
</div>
</div></article>
</div></section><section id="sec_3_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3_a">Sezione 3<i>a</i>:</a><sup><a href="#fn-d6e250" id="fnbck-d6e250">13</a></sup><a href="#sec_3_a"> <br>Prescrizioni complementari per le imprese di assicurazione estere</a>
</h1>
<div class="footnotes"><p id="fn-d6e250"><sup><a href="#fnbck-d6e250">13</a></sup> Introdotta dal n. I dell’O della FINMA del 28 ott. 2015, in vigore dal 15 dic. 2015  (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p></div>
<div class="collapseable"><article id="art_5_b"><a name="a5b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5_b"><b>Art. 5</b><i>b</i></a>
</h6>
<div class="collapseable">
<p><sup>1</sup> Per l’esercizio dei rami assicurativi di cui ai capoversi 2 e 3, l’impresa di assicurazione estera deposita presso un ente designato dalla FINMA, a titolo di cauzione, valori patrimoniali ai sensi dell’articolo 79 capoverso 1 lettere a, b, e o g OS.</p>
<p><sup>2</sup> La cauzione ammonta almeno a:</p>
<dl>
<dt>a. </dt>
<dd>600 000 franchi per i rami assicurativi A1–A6, fatta salva la lettera b;</dd>
<dt>b. </dt>
<dd>450 000 franchi per i rami assicurativi A2.1, A2.3, A2.4, A2.6 e A7, se non viene prestata alcuna garanzia per quanto riguarda il capitale, gli interessi o la longevità, come pure per le imprese di assicurazione che esercitano l’assicurazione sulla vita nella forma giuridica di una cooperativa.</dd>
</dl>
<p><sup>3</sup> La cauzione ammonta al 10 per cento del margine di solvibilità richiesto in Svizzera per l’attività operativa, tuttavia almeno a:</p>
<dl>
<dt>a. </dt>
<dd>280 000 franchi per il ramo assicurativo B14;</dd>
<dt>b. </dt>
<dd>  80 000 franchi per i rami assicurativi B10–B13 e B15;</dd>
<dt>c. </dt>
<dd>  60 000 franchi per i rami assicurativi B1–B8, B16 e B18;</dd>
<dt>d. </dt>
<dd>  40 000 franchi per i rami assicurativi B9 e B17.</dd>
</dl>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Disposizioni finali</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni transitorie</a>
</h6>
<div class="collapseable"> <p><sup>1</sup> Gli intermediari assicurativi che il 1° gennaio 2006 vantano nel campo dell’intermediazione assicurativa almeno cinque anni d’esperienza professionale a titolo d’occupazione principale o almeno otto anni d’esperienza professionale a titolo d’occupazione accessoria possiedono le qualifiche professionali ai sensi dell’articolo 184 OS.</p>
<p><sup>2</sup> Gli intermediari assicurativi tenuti a iscriversi nel registro devono rimediare a insufficienti qualifiche professionali entro il 31 dicembre 2007.</p>
</div></article><article id="art_6_a"><a name="a6a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_a"><b>Art. 6</b><i>a</i></a><sup><a href="#fn-d6e316" id="fnbck-d6e316">14</a></sup><a href="#art_6_a"> Disposizione transitoria della modifica del 28 ottobre 2015</a>
</h6>
<div class="collapseable"> <p><sup>1</sup> L’articolo 5<i>a</i> è applicabile per la prima volta per la chiusura dell’esercizio 2015.</p>
<p><sup>2</sup> All’atto della prima applicazione di tali prescrizioni, l’esercizio precedente è presentato conformemente all’articolo 2 capoverso 4 delle disposizioni transitorie relative alla modifica del CO<sup><a href="#fn-d6e337" id="fnbck-d6e337">15</a></sup> del 23 dicembre 2011.</p>
<div class="footnotes">
<p id="fn-d6e316"><sup><a href="#fnbck-d6e316">14</a></sup> Introdotto dal n. I dell’O della FINMA del 28 ott. 2015, in vigore dal 15 dic. 2015  (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p>
<p id="fn-d6e337"><sup><a href="#fnbck-d6e337">15</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2006.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e358" id="fnbck-d6e358">16</a></sup>
</h1>
<div class="footnotes"><p id="fn-d6e358"><sup><a href="#fnbck-d6e358">16</a></sup> Introdotto dal n. II dell’O della FINMA del 28 ott. 2015, in vigore dal 15 dic. 2015  (<a href="https://fedlex.data.admin.ch/eli/oc/2015/739" target="_blank">RU <b>2015</b> 4439</a>).</p></div>
<div class="collapseable">
<p>(art. 5<i>a</i> cpv. 1)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Articolazione minima del conto annuale</a>
</h2>
<div class="collapseable">
<section id="lvl_u1/lvl_u1/lvl_A"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_A">A. Bilancio</a>
</h3>
<div class="collapseable">
<p><b>1. Attivi</b></p>
<p>I seguenti attivi devono figurare separatamente nel bilancio:</p>
<p>1.1 Investimenti di capitale</p>
<p>1.1.1 Immobili</p>
<p>1.1.2 Partecipazioni</p>
<p>1.1.3 Titoli a interesse fisso</p>
<p>1.1.4 Prestiti</p>
<p>1.1.5 Ipoteche</p>
<p>1.1.6 Azioni</p>
<p>1.1.7 Altri investimenti di capitale</p>
<p>1.2 Investimenti di capitale e provenienti dall’assicurazione sulla vita vincolata a partecipazioni</p>
<p>1.3 Crediti da strumenti finanziari derivati</p>
<p>1.4 Depositi derivanti da riassicurazione assunta</p>
<p>1.5 Liquidità</p>
<p>1.6 Quota di riserve tecniche derivanti da attività di riassicurazione</p>
<p>1.7 Immobilizzazioni materiali</p>
<p>1.8 Spese di acquisizione attivate</p>
<p>1.9 Valori patrimoniali immateriali</p>
<p>1.10 Crediti da attività assicurativa</p>
<p>1.11 Altri crediti</p>
<p>1.12 Altri attivi</p>
<p>1.13 Capitale sociale non versato</p>
<p>1.14 Ratei e risconti attivi</p>
<p>1.15 Totale attivi</p>
<p><b>2. Passivi</b></p>
<p>I seguenti passivi devono figurare separatamente nel bilancio:</p>
<p>2.1 Riserve tecniche</p>
<p>2.2 Riserve tecniche per assicurazione sulla vita vincolata a partecipazioni</p>
<p>2.3 Riserve non tecniche</p>
<p>2.4 Debiti onerosi</p>
<p>2.5 Impegni da strumenti finanziari derivati</p>
<p>2.6 Depositi da riassicurazione ceduta</p>
<p>2.7 Impegni derivanti da attività assicurativa</p>
<p>2.8 Altri passivi</p>
<p>2.9 Ratei e risconti passivi</p>
<p>2.10 Impegni postergati</p>
<p>2.11 Totale capitale di terzi (2.1 + … + 2.10)</p>
<p>2.12 Capitale sociale</p>
<p>2.13 Riserva legale da capitale</p>
<p>2.14 Riserva legale da utili</p>
<p>2.15 Riserve facoltative da utili o perdite accumulate come posta negativa</p>
<p>2.16 Proprie quote del capitale come posta negativa</p>
<p>2.17 Totale capitale proprio (2.12 + …+ 2.16)</p>
<p>2.18 Totale passivi</p>
</div></section><section id="lvl_u1/lvl_u1/lvl_B"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_B">B. Conto economico</a>
</h3>
<div class="collapseable">
<p>Nel conto economico devono figurare separatamente le seguenti poste:</p>
<p>1 Premio lordo</p>
<p>2 Quota parte del riassicuratore al premio lordo</p>
<p>3 Premio per conto proprio (1 + 2)</p>
<p>4 Variazione dei riporti di premi</p>
<p>5 Quota parte del riassicuratore alla variazione dei riporti di premi</p>
<p>6 Premi lordi acquisiti per conto proprio (3 + 4 + 5) </p>
<p>7 Altri proventi derivanti dall’attività assicurativa</p>
<p>8 Totale proventi derivanti dall’attività attuariale (6 + 7)</p>
<p>9 Pagamenti per eventi assicurati al lordo</p>
<p>10 Quota parte del riassicuratore a pagamenti per eventi assicurati</p>
<p>11 Variazione delle riserve tecniche</p>
<p>12 Quota parte del riassicuratore alla variazione delle riserve tecniche</p>
<p>13 Variazione delle riserve tecniche per l’assicurazione sulla vita vincolata a partecipazioni</p>
<p>14 Oneri per eventi assicurati per conto proprio (9 + 10 + 11 + 12 + 13)</p>
<p>15 Spese di acquisizione e altre spese di amministrazione</p>
<p>16 Quota parte del riassicuratore a spese di acquisizione e a altre spese di amministrazione</p>
<p>17 Spese di acquisizione e altre spese di amministrazione per conto proprio (15 + 16)</p>
<p>18 Altri oneri attuariali per conto proprio</p>
<p>19 Totale oneri derivanti dall’attività attuariale (14 + 17 + 18) (solo per l’assicurazione contro i danni)</p>
<p>20 Proventi da investimenti di capitale</p>
<p>21 Oneri per investimenti di capitale</p>
<p>22 Risultato da investimenti di capitale (20 + 21)</p>
<p>23 Risultato da capitale o da operazioni su interessi derivante dall’assicurazione sulla vita vincolata a partecipazioni</p>
<p>24 Altri proventi di ordine finanziario</p>
<p>25 Altri oneri di ordine finanziario</p>
<p>26 Risultato operativo (8 + 14 + 17 + 18 + 22 + 23 + 24 + 25)</p>
<p>27 Oneri per interessi derivanti da debiti onerosi</p>
<p>28 Altri proventi</p>
<p>29 Altri oneri</p>
<p>30 Costi e ricavi straordinari</p>
<p>31 Utile / perdita prima delle imposte (26 + 27 + 28 + 29 + 30)</p>
<p>32 Imposte dirette</p>
<p>33 Utile / perdita (32 + 33)</p>
</div></section><section id="lvl_u1/lvl_u1/annex_C"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/annex_C">C. Allegato</a>
</h3>
<div class="collapseable">
<p>L’allegato deve contenere, oltre alle informazioni di cui agli articoli 959<i>c</i> capoversi 1 e 2 e 961<i>a</i> CO<sup><a href="#fn-d6e548" id="fnbck-d6e548">17</a></sup>, anche le seguenti informazioni, nella misura in cui non risultino già dal bilancio o dal conto economico:</p>
<dl>
<dt>a. </dt>
<dd>articolazione degli altri investimenti di capitale e degli investimenti di capitale derivanti dall’assicurazione sulla vita vincolata a partecipazioni;</dd>
<dt>b. </dt>
<dd>articolazione dei crediti derivanti dall’attività assicurativa nei confronti di:<dl>
<dt>1. </dt>
<dd>stipulanti,</dd>
<dt>2. </dt>
<dd>agenti e intermediari,</dd>
<dt>3. </dt>
<dd>imprese di assicurazione;</dd>
</dl>
</dd>
<dt>c. </dt>
<dd>ripartizione delle riserve tecniche con l’importo lordo, la quota parte del riassicuratore e l’importo per conto proprio in ognuna delle seguenti poste:<dl>
<dt>1. </dt>
<dd>riporti di premi,</dd>
<dt>2. </dt>
<dd>riserve per prestazioni assicurative,</dd>
<dt>3. </dt>
<dd>altre riserve tecniche,</dd>
<dt>4. </dt>
<dd>riserva matematica,</dd>
<dt>5. </dt>
<dd>riserve per partecipazioni contrattuali alle eccedenze,</dd>
<dt>6. </dt>
<dd>riserve per il fondo delle eccedenze;</dd>
</dl>
</dd>
<dt>d. </dt>
<dd>ripartizione degli impegni derivanti dall’attività assicurativa nei confronti di:<dl>
<dt>1. </dt>
<dd>stipulanti,</dd>
<dt>2. </dt>
<dd>agenti e intermediari,</dd>
<dt>3. </dt>
<dd>imprese di assicurazione;</dd>
</dl>
</dd>
<dt>e. </dt>
<dd>prospetto delle variazioni del capitale proprio. Il prospetto delle variazioni del capitale proprio illustra in maniera tabellare per l’esercizio in rassegna e per ogni elemento essenziale del capitale proprio lo stato iniziale, lo stato finale e il passaggio dallo stato iniziale a quello finale, fermo restando che ogni variazione essenziale per la valutazione della situazione economica va esposta separatamente;</dd>
<dt>f. </dt>
<dd>ripartizione delle variazioni delle riserve tecniche nelle seguenti poste del conto economico:<dl>
<dt>1. </dt>
<dd>variazione delle riserve per prestazioni assicurative,</dd>
<dt>2. </dt>
<dd>variazione delle altre riserve tecniche,</dd>
<dt>3. </dt>
<dd>variazione della riserva matematica,</dd>
<dt>4. </dt>
<dd>variazione delle riserve per partecipazioni contrattuali alle eccedenze,</dd>
<dt>5. </dt>
<dd>variazione della riserve per il fondo delle eccedenze;</dd>
</dl>
</dd>
<dt>g. </dt>
<dd>informazioni concernenti i redditi da investimenti di capitale per ogni classe di investimento (A. n. 1.1), riportate separatamente e ripartite nelle seguenti poste:<dl>
<dt>1. </dt>
<dd>ricavi,</dd>
<dt>2. </dt>
<dd>rivalutazioni,</dd>
<dt>3. </dt>
<dd>utili conseguiti;</dd>
</dl>
</dd>
<dt>h. </dt>
<dd>informazioni concernenti gli oneri per investimenti di capitale per ogni classe di investimento (A. punto 1.1), riportate separatamente e ripartite nelle seguenti poste:<dl>
<dt>1. </dt>
<dd>ammortamenti e rettifiche di valore,</dd>
<dt>2. </dt>
<dd>perdite realizzate.</dd>
</dl>
</dd>
</dl>
<div class="footnotes"><p id="fn-d6e548"><sup><a href="#fnbck-d6e548">17</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></section>
</div></section>
</div></section></div>
</div></body>
</html>
