<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-551-20200101-it-docx</title>
</head>
<body><div id="lawcontent">
<div id="preface">
<!--814.610 --><p class="srnummer ">814.610 </p>
<h1 class="erlasstitel botschafttitel ">Ordinanza<br>sul traffico di rifiuti</h1>
<h2 class="erlasskurztitel ">(OTRif)</h2>
<p>del 22 giugno 2005 (Stato 1° gennaio 2020) (Stato 1° gennaio 2020)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 30<i>b</i> capoverso 1, 30<i>f</i> capoversi 1–3, 30<i>g</i> capoverso 1, <br>39 capoverso 1 e 46 capoverso 2 della legge del 7 ottobre 1983<sup><a href="#fn-d6e29" id="fnbck-d6e29">1</a></sup> sulla protezione dell’ambiente (LPAmb);<br>in esecuzione della Convenzione di Basilea del 22 marzo 1989<sup><a href="#fn-d6e40" id="fnbck-d6e40">2</a></sup> sul controllo dei movimenti oltre frontiera di rifiuti pericolosi e sulla loro eliminazione<br>(Convenzione di Basilea);<br>in esecuzione della decisione del Consiglio dell’OCSE C(2001)107/FINAL <br>del 14 giugno 2001<sup><a href="#fn-d6e54" id="fnbck-d6e54">3</a></sup> relativa alla modifica della decisione del Consiglio C(92)39/FINAL del 30 marzo 1992 sul controllo dei movimenti transfrontalieri <br>di rifiuti destinati a operazioni di recupero (decisione del Consiglio dell’OCSE),<sup><a href="#fn-d6e65" id="fnbck-d6e65">4</a></sup></p>
<p>ordina:</p>
<div class="footnotes">
<p id="fn-d6e29"><sup><a href="#fnbck-d6e29">1</a></sup> <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p>
<p id="fn-d6e40"><sup><a href="#fnbck-d6e40">2</a></sup> <a href="https://fedlex.data.admin.ch/eli/cc/1992/1125_1125_1125" target="_blank">RS <b>0.814.05</b></a></p>
<p id="fn-d6e54"><sup><a href="#fnbck-d6e54">3</a></sup> <a href="https://fedlex.data.admin.ch/eli/cc/2009/688" target="_blank">RS <b>0.814.052</b></a></p>
<p id="fn-d6e65"><sup><a href="#fnbck-d6e65">4</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e campo d’applicazione</a>
</h6>
<div class="collapseable"> <p><sup>1</sup> La presente ordinanza ha lo scopo di garantire che i rifiuti vengano consegnati unicamente a imprese di smaltimento idonee.</p>
<p><sup>2</sup> Essa disciplina:</p>
<dl>
<dt>a. </dt>
<dd>il traffico in Svizzera di rifiuti speciali e di altri rifiuti soggetti a controllo;</dd>
<dt>b. </dt>
<dd>il traffico transfrontaliero di tutti i rifiuti;</dd>
<dt>c. </dt>
<dd>il traffico di rifiuti speciali tra Stati terzi se è organizzato da imprese con sede in Svizzera o con la loro partecipazione.</dd>
</dl>
<p><sup>3</sup> Non si applica:</p>
<dl>
<dt>a. </dt>
<dd>per il traffico di rifiuti speciali tra formazioni dell’esercito o costruzioni e impianti che servono alla difesa nazionale;</dd>
<dt>b. </dt>
<dd>per le acque di scarico che possono essere rilasciate nella canalizzazione;</dd>
<dt>c. </dt>
<dd>per i rifiuti radioattivi che sottostanno alla legislazione sulla radioprotezione o a quella sull’energia nucleare;</dd>
<dt>d.<sup><a href="#fn-d6e118" id="fnbck-d6e118">5</a></sup> </dt>
<dd>per i sottoprodotti di origine animale secondo l’ordinanza del 23 giugno 2004<sup><a href="#fn-d6e130" id="fnbck-d6e130">6</a></sup> concernente l’eliminazione dei sottoprodotti di origine animale.</dd>
</dl>
<p><sup>4</sup> Sono fatte salve:</p>
<p>a. le prescrizioni della Confederazione nonché gli accordi e le decisioni di diritto internazionale relativi al trasporto di merci pericolose su strada, per ferrovia, per via navigabile e aerea;</p>
<p>b. le prescrizioni della legislazione sugli esplosivi relative al commercio di esplosivi.</p>
<dl>
<dt>c.<sup><a href="#fn-d6e181" id="fnbck-d6e181">7</a></sup> </dt>
<dd>…</dd>
</dl>
<div class="footnotes">
<p id="fn-d6e118"><sup><a href="#fnbck-d6e118">5</a></sup> Introdotta dal n. I dell’O del 11 nov. 2009, in vigore dal 1° gen. 2010 (<a href="https://fedlex.data.admin.ch/eli/oc/2009/764" target="_blank">RU <b>2009</b> 6259</a>).</p>
<p id="fn-d6e130"><sup><a href="#fnbck-d6e130">6</a></sup> [<a href="https://fedlex.data.admin.ch/eli/oc/2004/399" target="_blank">RU <b>2004</b> 3079</a>, <b></b><a href="https://fedlex.data.admin.ch/eli/oc/2005/551" target="_blank"><b>2005</b> 4199 </a>all. 3 n. II 9, <b></b><a href="https://fedlex.data.admin.ch/eli/oc/2006/791" target="_blank"><b>2006</b> 5217 </a>all. n. 6, <b></b><a href="https://fedlex.data.admin.ch/eli/oc/2007/358" target="_blank"><b>2007</b> 2711 </a>n. II 2, <b></b><a href="https://fedlex.data.admin.ch/eli/oc/2008/214" target="_blank"><b>2008</b> 1189 </a>n. II. <a href="https://fedlex.data.admin.ch/eli/oc/2011/372" target="_blank">RU <b>2011</b> 2699 </a>all. 8 n. I]. Vedi ora l’O del 25 mag. 2011 (<a href="https://fedlex.data.admin.ch/eli/cc/2011/372" target="_blank">RS <b>916.441.22</b></a>).</p>
<p id="fn-d6e181"><sup><a href="#fnbck-d6e181">7</a></sup> Abrogata dal n. I dell’O del 11 nov. 2009, con effetto dal 1° gen. 2010 (<a href="https://fedlex.data.admin.ch/eli/oc/2009/764" target="_blank">RU <b>2009</b> 6259</a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Elenchi dei rifiuti e dei metodi di smaltimento</a><sup><a href="#fn-d6e196" id="fnbck-d6e196">8</a></sup>
</h6>
<div class="collapseable"> <p><sup>1</sup> Il Dipartimento federale dell’ambiente, dei trasporti, dell’energia e delle comunicazioni (DATEC) emana un’ordinanza comprendente un elenco dei rifiuti e un elenco dei metodi di smaltimento. A tal fine, tiene conto degli elenchi dei rifiuti e dei metodi di smaltimento dell’Unione europea<sup><a href="#fn-d6e211" id="fnbck-d6e211">9</a></sup> e della Convenzione di Basilea.<sup><a href="#fn-d6e216" id="fnbck-d6e216">10</a></sup></p>
<p><sup>2</sup> Nell’elenco dei rifiuti designa quali:</p>
<dl>
<dt>a.<i> </i>
</dt>
<dd>
<i>rifiuti speciali: </i>i rifiuti il cui smaltimento rispettoso dell’ambiente richiede, a causa della loro composizione o delle loro proprietà fisico-chimiche o biologiche, un insieme di specifiche misure tecnico-organizzative, anche per quanto riguarda il traffico in Svizzera;</dd>
<dt>b.<sup><a href="#fn-d6e239" id="fnbck-d6e239">11</a></sup><i> </i>
</dt>
<dd>
<i>altri rifiuti soggetti a controllo con obbligo di modulo di accompagnamento:</i> i rifiuti il cui smaltimento rispettoso dell’ambiente richiede, a causa della loro composizione o delle loro proprietà fisico-chimiche o biologiche, un numero limitato di specifiche misure tecnico-organizzative, anche per quanto riguarda il traffico in Svizzera;</dd>
<dt>c.<sup><a href="#fn-d6e255" id="fnbck-d6e255">12</a></sup> </dt>
<dd>
<i>altri rifiuti soggetti a controllo senza obbligo di modulo di accompagnamento:</i> i rifiuti il cui smaltimento rispettoso dell’ambiente richiede, a causa della loro composizione o delle loro proprietà fisico-chimiche o biologiche, un numero limitato di specifiche misure tecnico-organizzative, anche per quanto riguarda il traffico in Svizzera.</dd>
</dl>
<div class="footnotes">
<p id="fn-d6e196"><sup><a href="#fnbck-d6e196">8</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e211"><sup><a href="#fnbck-d6e211">9</a></sup> Decisione 2000/532/CE della Commissione, del 3 maggio 2000, che sostituisce la decisione 94/3/CE che istituisce un elenco di rifiuti conformemente all’articolo 1, lettera a), della direttiva 75/442/CEE del Consiglio relativa ai rifiuti e la decisione 94/904/CE del Consiglio che istituisce un elenco di rifiuti pericolosi ai sensi dell’articolo 1, paragrafo 4, della direttiva 91/689/CEE del Consiglio relativa ai rifiuti pericolosi (GU L 226 del 6.9.2000, pag. 3); modificata da ultimo dalla decisione 2014/955/UE (GU L 370 del 30.12.2014, pag. 44).</p>
<p id="fn-d6e216"><sup><a href="#fnbck-d6e216">10</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e239"><sup><a href="#fnbck-d6e239">11</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e255"><sup><a href="#fnbck-d6e255">12</a></sup> Introdotta dal n. I dell’O del 23 mar. 2016, in vigore dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni</a>
</h6>
<div class="collapseable"> <p><sup>1</sup> Sono considerate <i>aziende fornitrici</i> le imprese e i servizi di autorità che consegnano i loro rifiuti ad altre unità locali o a terzi. Le imprese di smaltimento che trasferiscono i rifiuti ad altre unità locali o a terzi ai fini dello smaltimento sono considerate anch’esse aziende fornitrici. Non sono considerate aziende fornitrici le aziende e i relativi servizi di autorità che si limitano a trasportare rifiuti per conto di terzi.</p>
<p><sup>2</sup> Sono considerate <i>imprese di smaltimento </i>le imprese che prendono in consegna i rifiuti ai fini dello smaltimento nonché i posti di raccolta gestiti dai Cantoni o dai Comuni, o, su loro incarico, da privati. Non sono considerate imprese di smaltimento le imprese che si limitano a trasportare rifiuti per conto di terzi.</p>
<p><sup>3</sup> È considerato <i>transfrontaliero</i> il traffico di rifiuti che attraversa la linea doganale svizzera.</p>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Traffico di rifiuti in Svizzera</a>
</h1>
<div class="collapseable">
<section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1: Consegna di rifiuti</a>
</h2>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Obblighi dei detentori</a>
</h6>
<div class="collapseable"> <p><sup>1</sup> Prima di consegnare i rifiuti, i loro detentori devono verificare se si tratta di rifiuti speciali o di altri rifiuti soggetti a controllo.</p>
<p><sup>2</sup> Possono consegnare rifiuti speciali e altri rifiuti soggetti a controllo e all’obbligo di ripresa soltanto ai posti di raccolta autorizzati a riprenderli.</p>
<p><sup>3</sup> Le aziende fornitrici possono consegnare tutti gli altri rifiuti soggetti a controllo soltanto ai centri autorizzati a ricevere tali rifiuti.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Miscelazione e diluizione di rifiuti</a>
</h6>
<div class="collapseable"> <p><sup>1</sup> Le aziende fornitrici non possono miscelare o diluire rifiuti speciali ai fini della consegna.</p>
<p><sup>2</sup> Possono aggiungere additivi ai rifiuti speciali, previo consenso dell’impresa di smaltimento, se in questo modo:</p>
<dl>
<dt>a. </dt>
<dd>vengono ridotti i rischi connessi con il trasporto; e</dd>
<dt>b. </dt>
<dd>lo smaltimento non è reso più difficile.</dd>
</dl>
<p><sup>3</sup> L’autorità cantonale può autorizzare le aziende fornitrici che consegnano regolarmente ingenti quantità di rifiuti speciali a miscelare o diluire rifiuti speciali se questa operazione:</p>
<dl>
<dt>a. </dt>
<dd>non avviene allo scopo di assoggettare i rifiuti a prescrizioni meno severe riducendo il tenore di sostanze nocive;</dd>
<dt>b. </dt>
<dd>è opportuna per motivi aziendali; e</dd>
<dt>c. </dt>
<dd>non aumenta il carico ambientale.</dd>
</dl>
<p><sup>4</sup> Le imprese di smaltimento possono miscelare o diluire rifiuti speciali ai fini della consegna se ciò non avviene allo scopo di assoggettare i rifiuti a prescrizioni meno severe riducendo il tenore di sostanze nocive.</p>
<p><sup>5</sup> Per la miscelazione e la diluizione di altri rifiuti soggetti a controllo si applicano le prescrizioni dell’ordinanza del 4 dicembre 2015<sup><a href="#fn-d6e349" id="fnbck-d6e349">13</a></sup> sui rifiuti.<sup><a href="#fn-d6e357" id="fnbck-d6e357">14</a></sup></p>
<div class="footnotes">
<p id="fn-d6e349"><sup><a href="#fnbck-d6e349">13</a></sup> <a href="https://fedlex.data.admin.ch/eli/cc/2015/891" target="_blank">RS <b>814.600</b></a></p>
<p id="fn-d6e357"><sup><a href="#fnbck-d6e357">14</a></sup> Nuovo testo giusta l’all. 6  n. 8  dell’O del 4 dic. 2015 sui rifiuti, in vigore dal  1° gen. 2016 (<a href="https://fedlex.data.admin.ch/eli/oc/2015/891" target="_blank">RU <b>2015</b> 5699</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obbligo di modulo di accompagnamento</a><sup><a href="#fn-d6e370" id="fnbck-d6e370">15</a></sup>
</h6>
<div class="collapseable"> <p><sup>1</sup> Per la consegna di rifiuti speciali e di altri rifiuti soggetti a controllo con obbligo di modulo di accompagnamento, le aziende fornitrici devono utilizzare i moduli di accompagnamento secondo l’allegato 1 e compilarli con le indicazioni richieste.<sup><a href="#fn-d6e385" id="fnbck-d6e385">16</a></sup></p>
<p><sup>2</sup> Non sono necessari moduli di accompagnamento per i rifiuti speciali:</p>
<dl>
<dt>a. </dt>
<dd>consegnati in quantità fino a 50 kg, compreso il contenitore, per codice di rifiuto e quantità conferita (piccole quantità); per la consegna di rifiuti speciali legati al particolare tipo di attività dell’azienda fornitrice, questa deve indicare all’impresa di smaltimento il proprio nome e il proprio indirizzo o il proprio numero d’esercizio (art. 40 cpv. 1) e conservare per almeno cinque anni un documento dal quale risulti l’avvenuta consegna; fa eccezione la consegna di rifiuti secondo le lettere da b a e;</dd>
<dt>b. </dt>
<dd>consegnati al commerciante che ha fornito il prodotto, al fabbricante o all’importatore del prodotto senza modificarne la composizione e nell’imballaggio originale (restituzione merci);</dd>
<dt>c. </dt>
<dd>destinati al deposito intermedio presso un’altra unità locale della stessa impresa se si tratta di prodotti che l’impresa fornisce nella vendita al minuto e riprende come rifiuti dalle economie domestiche;</dd>
<dt>d.<sup><a href="#fn-d6e410" id="fnbck-d6e410">17</a></sup> </dt>
<dd>raccolti presso aziende fornitrici e avviati allo smaltimento su incarico del Cantone se si tratta di prodotti che le imprese forniscono nella vendita al minuto e riprendono come rifiuti dalle economie domestiche;</dd>
<dt>e. </dt>
<dd>destinati al deposito intermedio presso imprese che non necessitano di un’autorizzazione secondo l’articolo 8.</dd>
</dl>
<p><sup>3</sup> Le aziende fornitrici devono fornire al trasportatore e all’impresa di smaltimento altre indicazioni sulla provenienza, sulla composizione e sulle caratteristiche dei rifiuti se tali indicazioni sono necessarie per la protezione dell’ambiente, del personale o degli impianti dell’impresa di smaltimento o per smaltire i rifiuti in modo rispettoso dell’ambiente.</p>
<div class="footnotes">
<p id="fn-d6e370"><sup><a href="#fnbck-d6e370">15</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e385"><sup><a href="#fnbck-d6e385">16</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e410"><sup><a href="#fnbck-d6e410">17</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Etichettatura dei rifiuti speciali</a>
</h6>
<div class="collapseable"> <p><sup>1</sup> Le aziende fornitrici devono apporre sugli imballaggi adibiti al trasporto di rifiuti speciali le seguenti indicazioni:</p>
<dl>
<dt>a. </dt>
<dd>le diciture «rifiuti speciali», «déchets spéciaux» e «Sonderabfälle»;</dd>
<dt>b. </dt>
<dd>il codice o la designazione dei rifiuti secondo l’elenco dei rifiuti;</dd>
<dt>c. </dt>
<dd>il numero del modulo di accompagnamento.</dd>
</dl>
<p><sup>2</sup> L’etichettatura non è necessaria se i rifiuti speciali possono essere consegnati senza moduli di accompagnamento.</p>
</div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2: Ricezione di rifiuti</a>
</h2>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Obbligo d’autorizzazione</a>
</h6>
<div class="collapseable"> <p><sup>1</sup> Le imprese di smaltimento che ricevono rifiuti speciali o altri rifiuti soggetti a controllo necessitano di un’autorizzazione dell’autorità cantonale per ogni unità locale.</p>
<p><sup>2</sup> Sono esentate dall’obbligo d’autorizzazione:</p>
<dl>
<dt>a. </dt>
<dd>le imprese che si limitano a raccogliere o a trasportare rifiuti speciali o altri rifiuti soggetti a controllo;</dd>
<dt>b. </dt>
<dd>le imprese che ricevono esclusivamente pile o accumulatori che sono tenute a riprendere secondo l’allegato 2.15 dell’ordinanza del 18 maggio 2005<sup><a href="#fn-d6e473" id="fnbck-d6e473">18</a></sup> sulla riduzione dei rischi inerenti ai prodotti chimici e che si limitano a depositare in modo provvisorio tali pile o accumulatori;</dd>
<dt>c. </dt>
<dd>le imprese che si limitano a depositare in modo provvisorio altri rifiuti soggetti a controllo che sono tenute a riprendere in virtù di altre prescrizioni o che li riprendono nell’ambito di un accordo settoriale riconosciuto dall’autorità cantonale;</dd>
<dt>d. </dt>
<dd>le imprese che riprendono come rifiuti dalle economie domestiche i prodotti che forniscono nella vendita al minuto e che si limitano a depositarli in modo provvisorio;</dd>
<dt>e. </dt>
<dd>i posti di raccolta designati dalle autorità, che ricevono esclusivamente e si limitano a depositare in modo provvisorio oli per motori, oli commestibili, tubi fluorescenti o pile (esclusi gli accumulatori al piombo) oppure altri rifiuti soggetti a controllo.</dd>
</dl>
<div class="footnotes"><p id="fn-d6e473"><sup><a href="#fnbck-d6e473">18</a></sup> <a href="https://fedlex.data.admin.ch/eli/cc/2005/478" target="_blank">RS <b>814.81</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Domanda d’autorizzazione</a>
</h6>
<div class="collapseable"> <p>La domanda d’autorizzazione deve comprendere indicazioni:</p>
<dl>
<dt>a. </dt>
<dd>sui rifiuti che si prevede di ricevere ai fini dello smaltimento;</dd>
<dt>b. </dt>
<dd>sul controllo previsto al momento della ricezione dei rifiuti;</dd>
<dt>c. </dt>
<dd>sul tipo di smaltimento previsto;</dd>
<dt>d. </dt>
<dd>sugli impianti, le infrastrutture e il personale specializzato di cui dispone l’impresa di smaltimento per smaltire i rifiuti in modo rispettoso dell’ambiente.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rilascio dell’autorizzazione</a>
</h6>
<div class="collapseable"> <p><sup>1</sup> L’autorità cantonale rilascia l’autorizzazione se dalla domanda risulta che l’impresa di smaltimento è in grado di smaltire i rifiuti in modo rispettoso dell’ambiente.</p>
<p><sup>2</sup> Nell’autorizzazione l’autorità cantonale definisce in particolare:</p>
<dl>
<dt>a. </dt>
<dd>quali rifiuti possono essere ricevuti;</dd>
<dt>b. </dt>
<dd>la modalità di smaltimento dei rifiuti;</dd>
<dt>c. </dt>
<dd>le condizioni da osservare per smaltire i rifiuti in modo rispettoso dell’ambiente, in particolare per quanto riguarda le limitazioni delle quantità, l’impiego di determinati impianti e infrastrutture nonché il ricorso a personale specializzato.</dd>
</dl>
<p><sup>3</sup> L’autorità cantonale rilascia l’autorizzazione per un periodo massimo di cinque anni.</p>
<p><sup>4</sup> L’autorità cantonale inserisce le indicazioni di cui al capoverso 2 lettere a e b nella banca dati dell’Ufficio federale dell’ambiente (UFAM) (art. 41 cpv. 1).<sup><a href="#fn-d6e541" id="fnbck-d6e541">19</a></sup></p>
<div class="footnotes"><p id="fn-d6e541"><sup><a href="#fnbck-d6e541">19</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Controllo al momento della ricezione di rifiuti con obbligo di modulo di accompagnamento</a><sup><a href="#fn-d6e554" id="fnbck-d6e554">20</a></sup>
</h6>
<div class="collapseable"> <p><sup>1</sup> A ogni ricezione di rifiuti speciali e di altri rifiuti soggetti a controllo con obbligo di modulo di accompagnamento, prima di apporre la loro firma sui moduli di accompagnamento a conferma dell’avvenuta ricezione di tali rifiuti, le imprese di smaltimento verificano se:</p>
<dl>
<dt>a. </dt>
<dd>sono autorizzate a ricevere i rifiuti;</dd>
<dt>b. </dt>
<dd>i rifiuti corrispondono alle indicazioni riportate sui moduli di accompagnamento.<sup><a href="#fn-d6e577" id="fnbck-d6e577">21</a></sup>
</dd>
</dl>
<p><sup>2</sup> Le imprese di smaltimento devono compilare i moduli di accompagnamento con le indicazioni richieste secondo l’allegato 1; d’intesa con l’azienda fornitrice, correggono le indicazioni palesemente erronee.</p>
<p><sup>3</sup> La ricezione avviene presso la sede dell’impresa di smaltimento. L’impresa di smaltimento può ricevere i rifiuti anche presso la sede dell’azienda fornitrice se si tratta di rifiuti di produzione di composizione nota e invariata, generati regolarmente preso detta sede.<sup><a href="#fn-d6e592" id="fnbck-d6e592">22</a></sup></p>
<p><sup>4</sup> Se constata che non è autorizzata a ricevere i rifiuti speciali e gli altri rifiuti soggetti a controllo con obbligo di modulo di accompagnamento o che i rifiuti non corrispondono alle indicazioni riportate sui moduli di accompagnamento, l’impresa di smaltimento rispedisce i rifiuti all’azienda fornitrice o, d’intesa con tale azienda, si occupa della loro consegna a un terzo autorizzato. In caso di pericolo per l’ambiente, informa l’autorità cantonale.<sup><a href="#fn-d6e604" id="fnbck-d6e604">23</a></sup></p>
<div class="footnotes">
<p id="fn-d6e554"><sup><a href="#fnbck-d6e554">20</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e577"><sup><a href="#fnbck-d6e577">21</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e592"><sup><a href="#fnbck-d6e592">22</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
<p id="fn-d6e604"><sup><a href="#fnbck-d6e604">23</a></sup> Introdotto dal n. I dell’O del 18 dic. 2013 (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>). Nuovo testo giusta il n. I dell’O del 23 mar. 2016, in vigore dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e621" id="fnbck-d6e621">24</a></sup><a href="#art_12"> Obblighi di notifica</a>
</h6>
<div class="collapseable"> <p><sup>1</sup> Le imprese di smaltimento che ricevono rifiuti speciali o altri rifiuti soggetti a controllo con obbligo di modulo di accompagnamento per i quali è richiesta un’autorizzazione devono notificare all’UFAM e all’autorità cantonale ogni ricezione di rifiuti muniti di moduli di accompagnamento o per i quali l’azienda fornitrice deve conservare un documento giustificativo, fornendo le seguenti indicazioni:<sup><a href="#fn-d6e637" id="fnbck-d6e637">25</a></sup></p>
<dl>
<dt>a. </dt>
<dd>il proprio numero d’esercizio e quello dell’azienda fornitrice;</dd>
<dt>b. </dt>
<dd>la data di consegna;</dd>
<dt>c. </dt>
<dd>le quantità e i codici dei rifiuti ricevuti;</dd>
<dt>d. </dt>
<dd>i codici dei metodi di smaltimento utilizzati;</dd>
<dt>e. </dt>
<dd>il numero del modulo di accompagnamento.</dd>
</dl>
<p><sup>2</sup> Le imprese di smaltimento che ricevono altri rifiuti soggetti a controllo senza obbligo di modulo di accompagnamento per i quali è richiesta un’autorizzazione devono notificarli all’UFAM e all’autorità cantonale fornendo le seguenti indicazioni:<sup><a href="#fn-d6e665" id="fnbck-d6e665">26</a></sup></p>
<dl>
<dt>a. </dt>
<dd>il proprio numero d’esercizio;</dd>
<dt>b. </dt>
<dd>i codici e le quantità annue di rifiuti ricevuti nonché i codici dei metodi di smaltimento a cui sono stati sottoposti;</dd>
<dt>c. </dt>
<dd>la quantità annua dei rifiuti trasferiti e il numero d’esercizio dell’impresa di smaltimento a cui sono stati trasferiti.</dd>
</dl>
<p><sup>3</sup> La notifica va effettuata entro 30 giorni lavorativi dalla fine di ogni trimestre per i rifiuti speciali e gli altri rifiuti soggetti a controllo con obbligo di modulo di accompagnamento ed entro 30 giorni lavorativi dalla fine di ogni anno civile per gli altri rifiuti soggetti a controllo senza obbligo di modulo di accompagnamento, mediante la registrazione on line nella banca dati elettronica messa a disposizione dall’UFAM.<sup><a href="#fn-d6e687" id="fnbck-d6e687">27</a></sup></p>
<div class="footnotes">
<p id="fn-d6e621"><sup><a href="#fnbck-d6e621">24</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e637"><sup><a href="#fnbck-d6e637">25</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e665"><sup><a href="#fnbck-d6e665">26</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e687"><sup><a href="#fnbck-d6e687">27</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
</div>
</div></article>
</div></section><section id="chap_2/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_3">Sezione 3: <br>Trasporto di rifiuti con obbligo di modulo di accompagnamento</a><b><sup><a href="#fn-d6e702" id="fnbck-d6e702">28</a></sup></b>
</h2>
<div class="footnotes"><p id="fn-d6e702"><sup><a href="#fnbck-d6e702">28</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p><sup>1</sup> I trasportatori possono trasportare rifiuti di cui conoscono o devono supporre la natura di rifiuti che devono essere consegnati con moduli di accompagnamento soltanto se:<sup><a href="#fn-d6e719" id="fnbck-d6e719">29</a></sup></p>
<dl>
<dt>a. </dt>
<dd>i moduli di accompagnamento richiesti secondo l’allegato 1 sono acclusi;</dd>
<dt>b. </dt>
<dd>il nome dell’impresa di smaltimento è riportato sui moduli di accompagnamento;</dd>
<dt>c. </dt>
<dd>i rifiuti sono etichettati secondo le prescrizioni dell’articolo 7.</dd>
</dl>
<p><sup>2</sup> Devono compilare i moduli di accompagnamento con le indicazioni richieste secondo l’allegato 1.</p>
<p><sup>3</sup> Possono consegnare i rifiuti speciali soltanto alle imprese di smaltimento il cui nome è riportato sui moduli di accompagnamento.</p>
<p><sup>4</sup> Se non possono consegnare i rifiuti alle imprese di smaltimento, i trasportatori devono restituirli all’azienda fornitrice o, d’accordo con tale azienda, consegnarli a terzi autorizzati. Se la restituzione all’azienda fornitrice o la consegna a terzi non sono possibili o non possono essere pretese dai trasportatori, questi devono informare senza indugio l’autorità cantonale.</p>
<div class="footnotes"><p id="fn-d6e719"><sup><a href="#fnbck-d6e719">29</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div>
</div></article></div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Traffico transfrontaliero di rifiuti</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1: Limitazioni all’esportazione e all’importazione</a>
</h2>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p><sup>1</sup> L’esportazione di rifiuti secondo la Convenzione di Basilea è consentita soltanto verso Stati che:</p>
<dl>
<dt>a.<sup><a href="#fn-d6e763" id="fnbck-d6e763">30</a></sup> </dt>
<dd>sono membri dell’OCSE o dell’UE; e</dd>
<dt>b. </dt>
<dd>sono Parti alla Convenzione di Basilea o con i quali è stato concluso un accordo secondo l’articolo 11 della Convenzione di Basilea.</dd>
</dl>
<p><sup>2</sup> L’importazione di rifiuti secondo la Convenzione di Basilea è consentita soltanto da Stati che sono Parti alla Convenzione stessa o con i quali è stato concluso un accordo secondo l’articolo 11 della Convenzione di Basilea.</p>
<p><sup>3</sup> Sono considerati rifiuti secondo la Convenzione di Basilea:</p>
<dl>
<dt>a. </dt>
<dd>i rifiuti speciali;</dd>
<dt>b. </dt>
<dd>gli altri rifiuti soggetti a controllo;</dd>
<dt>c. </dt>
<dd>altri rifiuti che soddisfano una delle seguenti condizioni:<dl>
<dt>1. </dt>
<dd>appartengono a una categoria secondo l’allegato I della Convenzione di Basilea e presentano una proprietà pericolosa secondo l’allegato III di tale Convenzione,</dd>
<dt>2. </dt>
<dd>sono rifiuti secondo l’allegato II o l’allegato VIII della Convenzione di Basilea,</dd>
<dt>3.<sup><a href="#fn-d6e803" id="fnbck-d6e803">31</a></sup> </dt>
<dd>sono rifiuti secondo la lista ambra dei rifiuti della decisione del Consiglio dell’OCSE.</dd>
</dl>
</dd>
</dl>
<div class="footnotes">
<p id="fn-d6e763"><sup><a href="#fnbck-d6e763">30</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
<p id="fn-d6e803"><sup><a href="#fnbck-d6e803">31</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
</div>
</div></article></div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2: Esportazione</a>
</h2>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Obbligo d’autorizzazione</a>
</h6>
<div class="collapseable"> <p><sup>1</sup> Chi esporta rifiuti necessita di un’autorizzazione dell’UFAM.<sup><a href="#fn-d6e826" id="fnbck-d6e826">32</a></sup></p>
<p><sup>2</sup> Non necessita di un’autorizzazione chi esporta rifiuti:</p>
<dl>
<dt>a. </dt>
<dd>ai fini del riciclaggio:<dl>
<dt>1. </dt>
<dd>in uno Stato membro dell’OCSE o dell’UE se sono rifiuti secondo la lista verde dei rifiuti della decisione del Consiglio dell’OCSE e non rifiuti secondo l’articolo 14 capoverso 3, o</dd>
<dt>2. </dt>
<dd>in uno Stato che non è membro dell’OCSE o dell’UE se sono rifiuti secondo l’allegato IX della Convenzione di Basilea e non rifiuti secondo l’articolo 14 capoverso 3;</dd>
</dl>
</dd>
<dt>b. </dt>
<dd>in uno Stato membro dell’OCSE o dell’UE se si tratta di campioni di rifiuti esportati per verificare le possibilità tecniche di smaltimento; è consentita soltanto l’esportazione della quantità di campioni necessaria e i singoli campioni non possono superare 25 kg.<sup><a href="#fn-d6e853" id="fnbck-d6e853">33</a></sup>
</dd>
</dl>
<p><sup>3</sup> Il DATEC stabilisce in un’ordinanza i metodi di smaltimento che vengono considerati come riciclaggio; a tal fine si basa sulla Convenzione di Basilea.</p>
<p><sup>4</sup> L’esportatore può effettuare un’esportazione non soggetta ad autorizzazione secondo il capoverso 2 soltanto se si è previamente procurato i documenti dai quali risulta che il riciclaggio previsto è rispettoso dell’ambiente. L’esportatore deve conservare i documenti per almeno un anno a decorrere dalla data d’esportazione.</p>
<div class="footnotes">
<p id="fn-d6e826"><sup><a href="#fnbck-d6e826">32</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e853"><sup><a href="#fnbck-d6e853">33</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
</div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d6e871" id="fnbck-d6e871">34</a></sup><a href="#art_16"> Domanda</a>
</h6>
<div class="collapseable"> <p><sup>1</sup> La domanda di autorizzazione all’esportazione deve includere la documentazione seguente:</p>
<dl>
<dt>a.<sup><a href="#fn-d6e891" id="fnbck-d6e891">35</a></sup> </dt>
<dd>la prova che sono soddisfatte le condizioni per l’autorizzazione all’esportazione di cui all’articolo 17 lettere a–f;</dd>
<dt>b. </dt>
<dd>una copia del contratto concluso tra l’esportatore e l’impresa di smaltimento con sede all’estero secondo l’allegato 2 nonché, nel caso di trasferimento dei rifiuti ad altre imprese di smaltimento, una copia dei relativi contratti;</dd>
<dt>c. </dt>
<dd>un modulo di notifica compilato nella banca dati elettronica dell’UFAM.</dd>
</dl>
<p><sup>2</sup> L’esportatore inoltra all’UFAM la domanda e una copia per ciascuno dei documenti per lo Stato importatore e gli Stati di transito. </p>
<p><sup>3</sup> L’UFAM verifica la completezza della domanda e prima di autorizzare l’esportazione chiede l’approvazione delle autorità competenti dello Stato importatore e degli Stati di transito.</p>
<p><sup>4</sup> L’UFAM informa della ricezione della domanda il Cantone in cui si trovano i rifiuti notificati per l’esportazione.</p>
<div class="footnotes">
<p id="fn-d6e871"><sup><a href="#fnbck-d6e871">34</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e891"><sup><a href="#fnbck-d6e891">35</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
</div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><a href="#fn-d6e920" id="fnbck-d6e920">36</a></sup><a href="#art_17"> Condizioni per l’autorizzazione all’esportazione</a>
</h6>
<div class="collapseable"> <p>L’UFAM autorizza l’esportazione se:</p>
<dl>
<dt>a. </dt>
<dd>la via di smaltimento dei rifiuti da esportare è nota;</dd>
<dt>b. </dt>
<dd>lo smaltimento è rispettoso dell’ambiente e corrisponde allo stato della tecnica;</dd>
<dt>c.<sup><a href="#fn-d6e945" id="fnbck-d6e945">37</a></sup> </dt>
<dd>lo smaltimento dei rifiuti indicati qui di seguito non è possibile in Svizzera oppure ne è prevista l’esportazione nell’ambito di una collaborazione regionale transfrontaliera disciplinata contrattualmente:<dl>
<dt>1. </dt>
<dd>rifiuti urbani e rifiuti di composizione analoga provenienti da imprese,</dd>
<dt>2. </dt>
<dd>scorie provenienti da impianti in cui vengono inceneriti rifiuti urbani o rifiuti di composizione analoga, </dd>
<dt>3. </dt>
<dd>rifiuti provenienti dalla manutenzione pubblica delle strade e dagli impianti pubblici di depurazione delle acque di scarico,</dd>
<dt>4. </dt>
<dd>rifiuti edili combustibili non selezionati;</dd>
</dl>
</dd>
<dt>d. </dt>
<dd>i rifiuti non sono esportati per essere conferiti in discarica; è eccettuata l’esportazione di:<dl>
<dt>1. </dt>
<dd>rifiuti nell’ambito di una collaborazione regionale transfrontaliera disciplinata contrattualmente,</dd>
<dt>2. </dt>
<dd>scorie dell’incenerimento dei rifiuti provenienti da rifiuti urbani importati la cui ripresa è stata richiesta nella domanda di importazione,</dd>
<dt>3. </dt>
<dd>rifiuti destinati a una discarica sotterranea,</dd>
<dt>4. </dt>
<dd>materiale di scavo e di sgombero non inquinato destinato a una discarica nella regione di confine;</dd>
</dl>
</dd>
<dt>e. </dt>
<dd>sono stati rilasciati i consensi dello Stato importatore e degli Stati di transito necessari secondo <smarttag w:uri="urn:schemas-microsoft-com:office:smarttags" w:element="PersonName" xmlns:w="http://schemas.openxmlformats.org/wordprocessingml/2006/main"><smarttagpr><attr w:name="ProductID" w:val="la Convenzione"></attr></smarttagpr>la Convenzione</smarttag> di Basilea e la decisione OCSE;</dd>
<dt>f.<sup><a href="#fn-d6e997" id="fnbck-d6e997">38</a></sup> </dt>
<dd>è fornita una sufficiente garanzia finanziaria secondo l’articolo 20.</dd>
</dl>
<div class="footnotes">
<p id="fn-d6e920"><sup><a href="#fnbck-d6e920">36</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e945"><sup><a href="#fnbck-d6e945">37</a></sup> Nuovo testo giusta l’all. 6 n. 8 dell’O del 4 dic. 2015 sui rifiuti, in vigore dal  1° gen. 2016 (<a href="https://fedlex.data.admin.ch/eli/oc/2015/891" target="_blank">RU <b>2015</b> 5699</a>).</p>
<p id="fn-d6e997"><sup><a href="#fnbck-d6e997">38</a></sup> Introdotta dal n. I dell’O del 18 dic. 2013, in vigore dal 1° mag. 2014 (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
</div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Limitazione della durata delle autorizzazioni</a>
</h6>
<div class="collapseable"> <p><sup>1</sup> L’UFAM<sup><a href="#fn-d6e1018" id="fnbck-d6e1018">39</a></sup> rilascia l’autorizzazione per un periodo massimo di un anno.</p>
<p><sup>2</sup> Se l’impresa di smaltimento con sede nello Stato importatore dispone di un consenso preliminare di importazione secondo il capitolo II D cifra 2 caso 2 della decisione del Consiglio dell’OCSE, l’UFAM può rilasciare l’autorizzazione per un periodo massimo di tre anni.<sup><a href="#fn-d6e1031" id="fnbck-d6e1031">40</a></sup></p>
<div class="footnotes">
<p id="fn-d6e1018"><sup><a href="#fnbck-d6e1018">39</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>). Di detta mod. è stato tenuto conto in tutto il presente testo.</p>
<p id="fn-d6e1031"><sup><a href="#fnbck-d6e1031">40</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
</div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Termini di disbrigo e informazione del Cantone interessato</a>
</h6>
<div class="collapseable"> <p><sup>1</sup> L’UFAM decide in merito alla domanda entro 30 giorni dalla conferma dell’avvenuta ricezione del modulo di notifica da parte dell’autorità competente dello Stato importatore.</p>
<p><sup>2</sup> Se il diritto dello Stato importatore o di uno Stato di transito prevede tempi più lunghi per il rilascio del consenso all’importazione o al transito, l’UFAM emana una decisione al più tardi entro cinque giorni dalla ricezione del parere dello Stato interessato.</p>
<p><sup>3</sup> L’UFAM invia una copia della decisione al Cantone in cui si trovano i rifiuti notificati per l’esportazione.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a><sup><a href="#fn-d6e1059" id="fnbck-d6e1059">41</a></sup><a href="#art_20"><i></i> <i></i>Garanzia finanziaria</a>
</h6>
<div class="collapseable"> <p><sup>1</sup> Chi esporta rifiuti soggetti ad autorizzazione deve fornire una garanzia finanziaria sotto forma di garanzia bancaria o assicurativa a favore dell’UFAM. </p>
<p><sup>2</sup> La garanzia finanziaria serve a coprire tutti i costi generati quando l’esportatore non adempie agli obblighi secondo gli articoli 33 e 34.</p>
<p><sup>3</sup> L’UFAM stabilisce l’importo e la durata della garanzia finanziaria. </p>
<p><sup>4</sup> L’importo della garanzia finanziaria è determinato dai costi:</p>
<dl>
<dt>a. </dt>
<dd>del deposito per 180 giorni;</dd>
<dt>b. </dt>
<dd>del trasporto;</dd>
<dt>c. </dt>
<dd>dello smaltimento (incluse le analisi).</dd>
</dl>
<p><sup>5</sup> La garanzia finanziaria deve essere fornita almeno per il periodo di validità dell’autorizzazione e per i successivi 360 giorni. L’UFAM svincola la garanzia finanziaria su richiesta dell’esportatore se quest’ultimo, attraverso la prova dello smaltimento secondo l’allegato 2 numero 1 lettera e, dimostra che lo smaltimento dei rifiuti all’estero ha avuto luogo.</p>
<div class="footnotes"><p id="fn-d6e1059"><sup><a href="#fnbck-d6e1059">41</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> <b></b>Obbligo di informazione</a>
</h6>
<div class="collapseable"> <p>Se un esportatore viene a conoscenza che lo smaltimento dei rifiuti da lui esportati non può essere eseguito conformemente all’autorizzazione rilasciatagli o che detto smaltimento subirà un ritardo importante, deve informare senza indugio l’UFAM di tale fatto.</p>
</div></article>
</div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">Sezione 3: Importazione</a>
</h2>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Obbligo del consenso</a>
</h6>
<div class="collapseable"> <p><sup>1</sup> I rifiuti possono essere importati soltanto con il consenso dell’UFAM. È considerato importazione anche lo stoccaggio in un deposito doganale aperto, in un deposito di merci di gran consumo o in un deposito franco doganale.<sup><a href="#fn-d6e1123" id="fnbck-d6e1123">42</a></sup></p>
<p><sup>2</sup> Non è necessario un consenso per l’importazione di rifiuti:</p>
<dl>
<dt>a. </dt>
<dd>destinati al riciclaggio:<dl>
<dt>1. </dt>
<dd>da uno Stato membro dell’OCSE o dell’UE se sono rifiuti secondo la lista verde dei rifiuti della decisione del Consiglio dell’OCSE e non rifiuti secondo l’articolo 14 capoverso 3, o</dd>
<dt>2. </dt>
<dd>da uno Stato che non è membro dell’OCSE o dell’UE se sono rifiuti secondo l’allegato IX della Convenzione di Basilea e non rifiuti secondo l’articolo 14 capoverso 3;</dd>
</dl>
</dd>
<dt>b. </dt>
<dd>da uno Stato membro dell’OCSE o dell’UE se si tratta di campioni di rifiuti importati per verificare le possibilità tecniche di smaltimento; è consentita soltanto l’importazione della quantità di campioni necessaria e i singoli campioni non possono superare 25 kg.<sup><a href="#fn-d6e1150" id="fnbck-d6e1150">43</a></sup>
</dd>
</dl>
<div class="footnotes">
<p id="fn-d6e1123"><sup><a href="#fnbck-d6e1123">42</a></sup> Nuovo testo giusta il n. II 2 dell’O del 25 ott. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/653" target="_blank">RU <b>2017</b> 5963</a>).</p>
<p id="fn-d6e1150"><sup><a href="#fnbck-d6e1150">43</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
</div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a><sup><a href="#fn-d6e1162" id="fnbck-d6e1162">44</a></sup><a href="#art_23"> Condizioni per il rilascio del consenso</a>
</h6>
<div class="collapseable"> <p><sup>1</sup> L’UFAM rilascia il consenso all’importazione se:</p>
<dl>
<dt>a. </dt>
<dd>lo smaltimento previsto è rispettoso dell’ambiente e corrisponde allo stato della tecnica;</dd>
<dt>b. </dt>
<dd>i rifiuti non sono importati per essere conferiti in discarica; è eccettuata l’importazione di rifiuti nell’ambito di una collaborazione regionale trans-frontaliera disciplinata contrattualmente nonché di scorie dell’incenerimento dei rifiuti provenienti da rifiuti urbani esportati la cui ripresa è stata richiesta nella domanda di esportazione;</dd>
<dt>c. </dt>
<dd>esistono capacità sufficienti per lo smaltimento dei rifiuti;</dd>
<dt>d. </dt>
<dd>l’importazione dei rifiuti non è contraria alla pianificazione cantonale dei rifiuti;</dd>
<dt>e. </dt>
<dd>l’impresa di smaltimento dispone delle autorizzazioni corrispondenti;</dd>
<dt>f. </dt>
<dd>esiste un modulo di notifica debitamente compilato;</dd>
<dt>g. </dt>
<dd>esiste un contratto scritto concluso tra l’esportatore con sede all’estero e l’impresa di smaltimento secondo l’allegato 2.</dd>
</dl>
<p><sup>2</sup> L’UFAM chiede preliminarmente il parere dei Cantoni interessati.</p>
<div class="footnotes"><p id="fn-d6e1162"><sup><a href="#fnbck-d6e1162">44</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p></div>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b></a><sup><a href="#fn-d6e1206" id="fnbck-d6e1206">45</a></sup><a href="#art_24"> Limitazione della durata del consenso</a>
</h6>
<div class="collapseable"> <p><sup>1</sup> L’UFAM rilascia il consenso per un periodo massimo di un anno.</p>
<p><sup>2</sup> Può rilasciare il consenso per un periodo massimo di tre anni alle imprese di smaltimento titolari di un consenso preliminare di importazione secondo il capitolo II D cifra 2 caso 2 della decisione del Consiglio dell’OCSE.</p>
<div class="footnotes"><p id="fn-d6e1206"><sup><a href="#fnbck-d6e1206">45</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p></div>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Termini di disbrigo e informazione</a>
</h6>
<div class="collapseable"> <p><sup>1</sup> L’UFAM conferma, entro tre giorni lavorativi, all’esportatore con sede all’estero e alle autorità competenti dello Stato esportatore e degli Stati di transito l’avvenuta ricezione del modulo di notifica.</p>
<p><sup>2</sup> Decide, entro 30 giorni dall’invio di tale conferma, se rilasciare il consenso all’importazione prevista in Svizzera e comunica la sua decisione all’esportatore, alle autorità competenti dello Stato esportatore e degli Stati di transito nonché ai Cantoni interessati.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Notifica da parte dell’impresa di smaltimento con sede in Svizzera</a>
</h6>
<div class="collapseable"> <p>Se l’importazione di rifiuti è soggetta a un controllo soltanto secondo il diritto svizzero, l’impresa di smaltimento con sede in Svizzera deve provvedere a far notificare tale importazione all’UFAM.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Obbligo di informazione</a>
</h6>
<div class="collapseable"> <p><sup>1</sup> Se il trasportatore non può consegnare i rifiuti all’impresa di smaltimento prevista dalla notifica, deve informare senza indugio l’UFAM e l’autorità cantonale competente.</p>
<p><sup>2</sup> Se lo smaltimento di rifiuti importati non può essere eseguito conformemente alla notifica o se subisce un ritardo notevole, l’impresa di smaltimento deve informare senza indugio l’UFAM e l’autorità cantonale competente.</p>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b></a><sup><a href="#fn-d6e1263" id="fnbck-d6e1263">46</a></sup>
</h6>
<div class="collapseable"><div class="footnotes"><p id="fn-d6e1263"><sup><a href="#fnbck-d6e1263">46</a></sup> Abrogato dal n. I dell’O del 23 mar. 2016, con effetto dal 1° lug. 2017 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div></div></article>
</div></section><section id="chap_3/sec_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_4">Sezione 4: Transito</a>
</h2>
<div class="collapseable">
<article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Controllo al momento del transito</a>
</h6>
<div class="collapseable"> <p><sup>1</sup> I rifiuti possono transitare dalla Svizzera soltanto se il transito è stato notificato all’UFAM e se questi non lo ha vietato entro 30 giorni dalla conferma dell’avvenuta ricezione del modulo di notifica da parte dell’autorità competente dello Stato importatore.<sup><a href="#fn-d6e1286" id="fnbck-d6e1286">47</a></sup></p>
<p><sup>1bis</sup> Non è necessaria nessuna notifica per il transito:</p>
<dl>
<dt>a. </dt>
<dd>di rifiuti destinati al riciclaggio secondo la lista verde dei rifiuti della decisione del Consiglio dell’OCSE o secondo l’allegato IX della Convenzione di Basilea;</dd>
<dt>b. </dt>
<dd>di campioni di rifiuti che vengono fatti transitare per verificare le possibilità tecniche di smaltimento; è consentita soltanto il transito della quantità di campioni necessaria e i singoli campioni non possono superare 25 kg.<sup><a href="#fn-d6e1306" id="fnbck-d6e1306">48</a></sup>
</dd>
</dl>
<p><sup>2</sup> L’UFAM conferma all’esportatore e alle autorità competenti all’estero, entro tre giorni lavorativi, l’avvenuta ricezione del modulo di notifica.</p>
<p><sup>3</sup> Vieta il transito dei rifiuti se vi sono motivi per ritenere che:</p>
<dl>
<dt>a. </dt>
<dd>il previsto smaltimento dei rifiuti può rappresentare un pericolo per l’ambiente; o</dd>
<dt>b. </dt>
<dd>si tratta di un traffico illecito secondo l’articolo 9 paragrafo 1 della Convenzione di Basilea.</dd>
</dl>
<div class="footnotes">
<p id="fn-d6e1286"><sup><a href="#fnbck-d6e1286">47</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e1306"><sup><a href="#fnbck-d6e1306">48</a></sup> Introdotto dal n. I dell’O del 11 nov. 2009 (<a href="https://fedlex.data.admin.ch/eli/oc/2009/764" target="_blank">RU <b>2009</b> 6259</a>). Nuovo testo giusta il n. I dell’O del 23 mar. 2016, in vigore dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
</div>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b></a><sup><a href="#fn-d6e1336" id="fnbck-d6e1336">49</a></sup>
</h6>
<div class="collapseable"><div class="footnotes"><p id="fn-d6e1336"><sup><a href="#fnbck-d6e1336">49</a></sup> Abrogato dal n. I dell’O del 23 mar. 2016, con effetto dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div></div></article>
</div></section><section id="chap_3/sec_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_5">Sezione 5: Moduli di notifica e di accompagnamento, etichettatura</a><b><sup><a href="#fn-d6e1351" id="fnbck-d6e1351">50</a></sup></b>
</h2>
<div class="footnotes"><p id="fn-d6e1351"><sup><a href="#fnbck-d6e1351">50</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div>
<div class="collapseable">
<article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Moduli di notifica e di accompagnamento</a>
</h6>
<div class="collapseable"> <p><sup>1</sup> Per l’esportazione, l’importazione e il transito di rifiuti, fatto salvo il capoverso 7, devono essere utilizzati i relativi moduli di notifica e di accompagnamento internazionali previsti dai seguenti atti normativi:<sup><a href="#fn-d6e1370" id="fnbck-d6e1370">51</a></sup></p>
<dl>
<dt>a. </dt>
<dd>Convenzione di Basilea;</dd>
<dt>b.<sup><a href="#fn-d6e1386" id="fnbck-d6e1386">52</a></sup> </dt>
<dd>allegato 8 della decisione del Consiglio dell’OCSE; o</dd>
<dt>c.<sup><a href="#fn-d6e1400" id="fnbck-d6e1400">53</a></sup> </dt>
<dd>allegato I A e I B del regolamento (CE) n. 1013/2006<sup><a href="#fn-d6e1412" id="fnbck-d6e1412">54</a></sup>.</dd>
</dl>
<p><sup>2</sup> L’UFAM mette a disposizione in una banca dati elettronica i moduli di notifica e di accompagnamento della Convenzione di Basilea e della decisione del Consiglio dell’OCSE.<sup><a href="#fn-d6e1420" id="fnbck-d6e1420">55</a></sup></p>
<p><sup>3</sup> Chi esporta rifiuti deve:</p>
<dl>
<dt>a. </dt>
<dd>compilare nella banca dati dell’UFAM, almeno tre giorni lavorativi prima dell’inizio del trasporto, il modulo di accompagnamento con le indicazioni richieste;</dd>
<dt>b. </dt>
<dd>provvedere affinché al passaggio della dogana i rifiuti siano dichiarati come tali all’Amministrazione delle dogane e che siano portati con sé il modulo di accompagnamento stampato e firmato e una copia dell’autorizzazione all’esportazione;</dd>
<dt>c. </dt>
<dd>conservare per almeno cinque anni il modulo di accompagnamento rispedito dall’impresa di smaltimento con sede all’estero, compresa la dichiarazione attestante lo smaltimento.<sup><a href="#fn-d6e1443" id="fnbck-d6e1443">56</a></sup>
</dd>
</dl>
<p><sup>4</sup> Chi importa rifiuti deve provvedere affinché:</p>
<dl>
<dt>a. </dt>
<dd>al passaggio della dogana i rifiuti siano dichiarati come tali all’Amministrazione delle dogane;</dd>
<dt>b. </dt>
<dd>siano portati con sé il modulo di accompagnamento firmato e una copia del consenso dell’UFAM.<sup><a href="#fn-d6e1463" id="fnbck-d6e1463">57</a></sup>
</dd>
</dl>
<p><sup>4bis</sup> Chi fa transitare rifiuti deve dichiararli come tali nei documenti doganali di transito e portare con sé il modulo di accompagnamento firmato.<sup><a href="#fn-d6e1475" id="fnbck-d6e1475">58</a></sup></p>
<p><sup>5</sup> Chi riceve rifiuti importati ai fini dello smaltimento deve:</p>
<dl>
<dt>a. </dt>
<dd>confermare nel modulo di accompagnamento destinato all’esportatore, alle autorità competenti dello Stato esportatore e degli Stati di transito nonché all’UFAM, entro tre giorni lavorativi dal conferimento, la ricezione dei rifiuti; </dd>
<dt>b. </dt>
<dd>confermare nel modulo di accompagnamento destinato all’esportatore, alle autorità competenti dello Stato esportatore e degli Stati di transito nonché all’UFAM entro 30 giorni dalla fine dello smaltimento, ma al più tardi entro un anno dal conferimento dei rifiuti, che lo smaltimento è avvenuto in modo rispettoso dell’ambiente;</dd>
<dt>c. </dt>
<dd>inserire le indicazioni di cui alle lettere a e b nella banca dati dell’UFAM e, per quanto possibile e ammissibile, trasmetterle per via elettronica alle autorità competenti dello Stato esportatore e degli Stati di transito, nonché all’esportatore; </dd>
<dt>d. </dt>
<dd>conservare il modulo di accompagnamento, compresa la dichiarazione attestante lo smaltimento, per almeno cinque anni.<sup><a href="#fn-d6e1501" id="fnbck-d6e1501">59</a></sup>
</dd>
</dl>
<p><sup>6</sup> Chi trasporta rifiuti destinati all’esportazione o all’importazione deve portare con sé i moduli di accompagnamento necessari. Deve compilare il modulo di accompagnamento con le indicazioni richieste.<sup><a href="#fn-d6e1514" id="fnbck-d6e1514">60</a></sup></p>
<p><sup>7</sup> I moduli di accompagnamento non sono necessari per:</p>
<dl>
<dt>a. </dt>
<dd>l’esportazione di rifiuti secondo l’articolo 15 capoverso 2 senza autorizzazione;</dd>
<dt>b. </dt>
<dd>l’importazione di rifiuti secondo l’articolo 22 capoverso 2 senza consenso;</dd>
<dt>c. </dt>
<dd>il transito di rifiuti secondo l’articolo 29 capoverso 1<sup>bis</sup> senza notifica.<sup><a href="#fn-d6e1539" id="fnbck-d6e1539">61</a></sup>
</dd>
</dl>
<p><sup>8</sup> Deve portare con sé il modulo debitamente compilato di cui all’allegato VII del regolamento (CE) n. 1013/2006 chi esporta, importa o fa transitare campioni di rifiuti secondo il capoverso 7 od oltre 20 kg di rifiuti.<sup><a href="#fn-d6e1551" id="fnbck-d6e1551">62</a></sup></p>
<div class="footnotes">
<p id="fn-d6e1370"><sup><a href="#fnbck-d6e1370">51</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1386"><sup><a href="#fnbck-d6e1386">52</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e1400"><sup><a href="#fnbck-d6e1400">53</a></sup> Nuovo testo giusta il n. I dell’O del 18 dic. 2013, in vigore dal 1° mag. 2014  (<a href="https://fedlex.data.admin.ch/eli/oc/2014/28" target="_blank">RU <b>2014 </b>193</a>).</p>
<p id="fn-d6e1412"><sup><a href="#fnbck-d6e1412">54</a></sup> Regolamento (CE) n. 1013/2006 del Parlamento europeo e del Consiglio, del 14 giu. 2006, relativo alle spedizioni di rifiuti, GU L 190 del 12.7.2006, pag. 1; modificato da ultimo dal regolamento (UE) n. 255/2013, GU L 79 del 21.03.2013, pag. 19.</p>
<p id="fn-d6e1420"><sup><a href="#fnbck-d6e1420">55</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e1443"><sup><a href="#fnbck-d6e1443">56</a></sup> Nuovo testo giusta il n. I dell’O del 23 mar. 2016, in vigore dal 1° lug. 2017  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1463"><sup><a href="#fnbck-d6e1463">57</a></sup> Nuovo testo giusta il n. I dell’O del 23 mar. 2016, in vigore dal 1° lug. 2017  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1475"><sup><a href="#fnbck-d6e1475">58</a></sup> Introdotto dal n. I dell’O del 23 mar. 2016, in vigore dal 1° lug. 2017 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1501"><sup><a href="#fnbck-d6e1501">59</a></sup> Nuovo testo giusta il n. I dell’O del 23 mar. 2016, in vigore dal 1° lug. 2017  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1514"><sup><a href="#fnbck-d6e1514">60</a></sup> Nuovo testo giusta l’all. 3 n. 4 dell’O del 16 gen. 2019 concernente le multe disciplinari, in vigore dal 1° gen. 2020 (<a href="https://fedlex.data.admin.ch/eli/oc/2019/93" target="_blank">RU <b>2019</b> 529</a>).</p>
<p id="fn-d6e1539"><sup><a href="#fnbck-d6e1539">61</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1551"><sup><a href="#fnbck-d6e1551">62</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
</div>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Etichettatura dei rifiuti speciali</a>
</h6>
<div class="collapseable"> <p><sup>1</sup> I rifiuti speciali che vengono importati devono essere etichettati per il trasporto in territorio svizzero secondo l’articolo 7 oppure con una corrispondente dicitura in uso nel Paese d’origine, in lingua italiana, francese, tedesca o inglese.</p>
<p><sup>2</sup> I rifiuti speciali che vengono esportati devono essere etichettati secondo l’articolo 7 per il trasporto in territorio svizzero.</p>
<p><sup>3</sup> La responsabilità dell’etichettatura incombe:</p>
<dl>
<dt>a. </dt>
<dd>per l’esportazione: all’esportatore;</dd>
<dt>b. </dt>
<dd>per l’importazione: all’impresa di smaltimento con sede in Svizzera.</dd>
</dl>
<p><sup>4</sup> Prima del trasporto in territorio svizzero, il trasportatore deve accertarsi che i rifiuti speciali siano etichettati.</p>
</div></article>
</div></section><section id="chap_3/sec_6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_6">Sezione 6: Ripresa</a>
</h2>
<div class="collapseable">
<article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> In caso di traffico lecito</a>
</h6>
<div class="collapseable"> <p><sup>1</sup> Su segnalazione dell’autorità competente dello Stato importatore, l’UFAM obbliga l’esportatore il cui comportamento al momento dell’esportazione dei rifiuti non è considerato un traffico illecito secondo l’articolo 9 paragrafo 1 della Convenzione di Basilea a riprendere i rifiuti se:</p>
<dl>
<dt>a. </dt>
<dd>lo smaltimento dei rifiuti non può essere portato a termine secondo il contratto concluso tra l’esportatore e l’impresa di smaltimento con sede all’estero;</dd>
<dt>b. </dt>
<dd>non è possibile smaltire tali rifiuti in un altro modo rispettoso dell’ambiente entro 90 giorni dalla ricezione della segnalazione o entro un termine più lungo concordato tra l’autorità estera e l’UFAM; e</dd>
<dt>c. </dt>
<dd>è certo che, al momento dell’importazione dei rifiuti, il comportamento dell’importatore o dell’impresa di smaltimento con sede all’estero non è considerato un traffico illecito secondo l’articolo 9 paragrafo 1 della Convenzione di Basilea.</dd>
</dl>
<p><sup>2</sup> L’UFAM esige la ripresa dei rifiuti soltanto se la segnalazione è avvenuta al più tardi due anni dopo l’esportazione o se l’autorità dello Stato importatore dimostra l’impossibilità di effettuare tale segnalazione in modo più tempestivo.</p>
</div></article><article id="art_34"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> In caso di traffico illecito</a>
</h6>
<div class="collapseable"> <p><sup>1</sup> Su segnalazione dell’autorità competente dello Stato importatore, l’UFAM obbliga l’esportatore il cui comportamento al momento dell’esportazione dei rifiuti è considerato un traffico illecito secondo l’articolo 9 paragrafo 1 della Convenzione di Basilea a riprendere i rifiuti.</p>
<p><sup>2</sup> L’UFAM dispone la ripresa dei rifiuti al più tardi 30 giorni dopo la ricezione della segnalazione completa o entro un termine più lungo concordato tra le autorità interessate.</p>
<p><sup>3</sup> Se in Svizzera non è possibile smaltire i rifiuti in modo rispettoso dell’ambiente, l’UFAM obbliga l’esportatore a provvedere affinché i rifiuti vengano smaltiti all’estero in modo rispettoso dell’ambiente.</p>
<p><sup>4</sup> L’UFAM esige la ripresa soltanto se la segnalazione è stata effettuata al più tardi un anno dopo che è venuto a conoscenza dell’esportazione contraria alle prescrizioni e non più di dieci anni dopo tale esportazione.</p>
</div></article><article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Segnalazione</a>
</h6>
<div class="collapseable"> <p><sup>1</sup> La segnalazione relativa alla ripresa dei rifiuti deve essere effettuata per iscritto.</p>
<p><sup>2</sup> Essa deve contemplare:</p>
<dl>
<dt>a. </dt>
<dd>una motivazione;</dd>
<dt>b. </dt>
<dd>indicazioni il più possibile precise concernenti il tipo e la quantità dei rifiuti nonché il luogo e le condizioni del deposito intermedio;</dd>
<dt>c. </dt>
<dd>documenti relativi all’esportazione.</dd>
</dl>
</div></article>
</div></section><section id="chap_3/sec_7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_7">Sezione 7: Traffico di rifiuti speciali all’estero</a>
</h2>
<div class="collapseable"><article id="art_36"><a name="a36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><b>Art. 36</b></a>
</h6>
<div class="collapseable">
<p><sup>1</sup> Chi, dalla Svizzera, organizza il traffico di rifiuti speciali tra Stati terzi o vi partecipa deve inviare all’UFAM:</p>
<dl>
<dt>a. </dt>
<dd>una notifica annuale di detta attività;</dd>
<dt>b. </dt>
<dd>una copia del modulo di notifica per ogni traffico previsto che attraversa un confine nazionale.</dd>
</dl>
<p><sup>2</sup> L’UFAM informa le autorità competenti all’estero e il segretariato della Convenzione di Basilea se accerta che un traffico previsto che attraversa un confine nazionale è un traffico illecito secondo l’articolo 9 paragrafo 1 della Convenzione di Basilea.</p>
</div></article></div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: Esecuzione</a>
</h1>
<div class="collapseable">
<article id="art_37"><a name="a37"></a><h6 class="heading" role="heading">
<span class="display-icon"></span><span class="external-link-icon"></span><a href="#art_37"><b>Art. 37</b> Esecuzione da parte dei Cantoni e della Confederazione</a>
</h6>
<div class="collapseable"> <p>L’esecuzione della presente ordinanza compete ai Cantoni, salvo che detta ordinanza non la deleghi alla Confederazione.</p>
</div></article><article id="art_38"><a name="a38"></a><h6 class="heading" role="heading">
<span class="display-icon"></span><span class="external-link-icon"></span><a href="#art_38"><b>Art. 38</b> Coordinamento tra le autorità federali</a>
</h6>
<div class="collapseable"> <p><sup>1</sup> Nel caso in cui l’esportazione o l’importazione di rifiuti richieda l’autorizzazione o il consenso di diverse autorità federali, queste ultime coordinano le loro procedure.</p>
<p><sup>2</sup> In questi casi l’UFAM può rilasciare un’autorizzazione o un consenso secondo la presente ordinanza soltanto previa autorizzazione o consenso dell’altra autorità federale.</p>
</div></article><article id="art_39"><a name="a39"></a><h6 class="heading" role="heading">
<span class="display-icon"></span><span class="external-link-icon"></span><a href="#art_39"><b>Art. 39</b></a><sup><a href="#fn-d6e1700" id="fnbck-d6e1700">63</a></sup><a href="#art_39"> Aiuti all’esecuzione</a>
</h6>
<div class="collapseable"> <p>L’UFAM elabora gli aiuti all’esecuzione della presente ordinanza in stretta collaborazione con altri servizi della Confederazione interessati, i Cantoni e le organizzazioni dell’economia interessate.</p>
<div class="footnotes"><p id="fn-d6e1700"><sup><a href="#fnbck-d6e1700">63</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p></div>
</div></article><article id="art_40"><a name="a40"></a><h6 class="heading" role="heading">
<span class="display-icon"></span><span class="external-link-icon"></span><a href="#art_40"><b>Art. 40</b> Compiti speciali dei Cantoni</a>
</h6>
<div class="collapseable"> <p><sup>1</sup> I Cantoni inseriscono nella banca dati dell’UFAM, con il rispettivo numero d’esercizio, le aziende fornitrici di rifiuti speciali e di altri rifiuti soggetti a controllo con obbligo di modulo di accompagnamento, nonché le imprese di smaltimento che necessitano di un’autorizzazione secondo l’articolo 8.<sup><a href="#fn-d6e1725" id="fnbck-d6e1725">64</a></sup></p>
<p><sup>2</sup> Provvedono affinché le imprese di smaltimento che gestiscono unità locali nella loro regione adempiano ai loro obblighi di notifica.</p>
<p><sup>3</sup> Forniscono sostegno all’Amministrazione delle dogane nell’ambito del prelievo e dell’analisi di campioni di rifiuti.<sup><a href="#fn-d6e1740" id="fnbck-d6e1740">65</a></sup></p>
<p><sup>4</sup> Se è prevista la ripresa dei rifiuti secondo la presente ordinanza, i Cantoni competenti secondo il capoverso 5 provvedono allo smaltimento dei rifiuti rispettoso dell’ambiente.<sup><a href="#fn-d6e1752" id="fnbck-d6e1752">66</a></sup></p>
<p><sup>5</sup> La competenza per lo smaltimento dei rifiuti spetta:</p>
<dl>
<dt>a. </dt>
<dd>al Cantone da cui provengono i rifiuti;</dd>
<dt>b. </dt>
<dd>al Cantone in cui ha sede il detentore dei rifiuti se l’origine dei rifiuti è sconosciuta o se i rifiuti provengono da più Cantoni, oppure al Cantone di confine se il detentore ha sede all’estero.<sup><a href="#fn-d6e1772" id="fnbck-d6e1772">67</a></sup>
</dd>
</dl>
<div class="footnotes">
<p id="fn-d6e1725"><sup><a href="#fnbck-d6e1725">64</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1740"><sup><a href="#fnbck-d6e1740">65</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1752"><sup><a href="#fnbck-d6e1752">66</a></sup> Nuovo testo giusta il n. I dell’O dell’11 nov. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/764" target="_blank">RU <b>2009 </b>6259</a>).</p>
<p id="fn-d6e1772"><sup><a href="#fnbck-d6e1772">67</a></sup> Introdotto dal n. I dell’O del 11 nov. 2009, in vigore dal 1° gen. 2010 (<a href="https://fedlex.data.admin.ch/eli/oc/2009/764" target="_blank">RU <b>2009</b> 6259</a>).</p>
</div>
</div></article><article id="art_41"><a name="a41"></a><h6 class="heading" role="heading">
<span class="display-icon"></span><span class="external-link-icon"></span><a href="#art_41"><b>Art. 41</b> Banca dati elettronica e accesso ai dati</a>
</h6>
<div class="collapseable"> <p><sup>1</sup> L’UFAM gestisce una banca dati per i dati che, ai sensi della presente ordinanza sul traffico di rifiuti, devono essere rilevati per via elettronica.<sup><a href="#fn-d6e1791" id="fnbck-d6e1791">68</a></sup></p>
<p><sup>2</sup> ...<sup><a href="#fn-d6e1803" id="fnbck-d6e1803">69</a></sup></p>
<p><sup>3</sup> I Cantoni e l’Amministrazione delle dogane hanno accesso ai dati che li riguardano.<sup><a href="#fn-d6e1815" id="fnbck-d6e1815">70</a></sup></p>
<div class="footnotes">
<p id="fn-d6e1791"><sup><a href="#fnbck-d6e1791">68</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1803"><sup><a href="#fnbck-d6e1803">69</a></sup> Abrogato dal n. I dell’O del 23 mar. 2016, con effetto dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1815"><sup><a href="#fnbck-d6e1815">70</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
</div>
</div></article><article id="art_42"><a name="a42"></a><h6 class="heading" role="heading">
<span class="display-icon"></span><span class="external-link-icon"></span><a href="#art_42"><b>Art. 42</b> Statistica ed elenco delle aziende fornitrici e delle imprese di smaltimento</a>
</h6>
<div class="collapseable"> <p><sup>1</sup> L’UFAM pubblica una volta all’anno una statistica dei rifiuti speciali con dati riguardanti:</p>
<dl>
<dt>a. </dt>
<dd>il tipo e la quantità dei rifiuti speciali smaltiti;</dd>
<dt>b. </dt>
<dd>i metodi utilizzati per lo smaltimento dei rifiuti speciali;</dd>
<dt>c. </dt>
<dd>il tipo e la quantità dei rifiuti speciali esportati e importati.</dd>
</dl>
<p><sup>2</sup> Pubblica periodicamente una statistica con dati sul tipo e la quantità degli altri rifiuti smaltiti soggetti a controllo.</p>
<p><sup>3</sup> Pubblica su Internet un elenco:</p>
<dl>
<dt>a. </dt>
<dd>delle aziende fornitrici in Svizzera che consegnano rifiuti speciali;</dd>
<dt>b. </dt>
<dd>delle imprese di smaltimento in Svizzera che smaltiscono rifiuti speciali o altri rifiuti soggetti a controllo, con indicazione del tipo dei rifiuti che smaltiscono e dei metodi di smaltimento utilizzati.</dd>
</dl>
</div></article><article id="art_43"><a name="a43"></a><h6 class="heading" role="heading">
<span class="display-icon"></span><span class="external-link-icon"></span><a href="#art_43"><b>Art. 43</b> Compiti dell’Amministrazione delle dogane</a><sup><a href="#fn-d6e1861" id="fnbck-d6e1861">71</a></sup>
</h6>
<div class="collapseable"> <p><sup>1</sup> L’Amministrazione delle dogane esamina a ogni esportazione, importazione o transito di rifiuti i moduli di accompagnamento e il modulo secondo l’articolo 31 capoverso 8 mediante controlli a campione.<sup><a href="#fn-d6e1876" id="fnbck-d6e1876">72</a></sup></p>
<p><sup>2</sup> Si oppone:<sup><a href="#fn-d6e1888" id="fnbck-d6e1888">73</a></sup></p>
<dl>
<dt>a. </dt>
<dd>all’esportazione, all’importazione o al transito di rifiuti in assenza dei moduli di accompagnamento richiesti oppure se tali moduli non riportano indicazioni importanti;</dd>
<dt>b. </dt>
<dd>all’esportazione o all’importazione di rifiuti in assenza dell’autorizzazione o del consenso dell’UFAM necessari secondo la presente ordinanza.</dd>
</dl>
<p><sup>3</sup> Se si oppone all’esportazione, all’importazione o al transito di rifiuti, l’Amministrazione delle dogane informa l’UFAM. Questi decide in merito alla ripresa o al respingimento dei rifiuti.<sup><a href="#fn-d6e1907" id="fnbck-d6e1907">74</a></sup></p>
<p><sup>4</sup> …<sup><a href="#fn-d6e1919" id="fnbck-d6e1919">75</a></sup></p>
<div class="footnotes">
<p id="fn-d6e1861"><sup><a href="#fnbck-d6e1861">71</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1876"><sup><a href="#fnbck-d6e1876">72</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1888"><sup><a href="#fnbck-d6e1888">73</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1907"><sup><a href="#fnbck-d6e1907">74</a></sup> Nuovo testo giusta il n. I dell’O del 23 mar. 2016, in vigore dal 1° lug. 2016  (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p>
<p id="fn-d6e1919"><sup><a href="#fnbck-d6e1919">75</a></sup> Abrogato dal n. I dell’O del 11 nov. 2009, con effetto dal 1° gen. 2010 (<a href="https://fedlex.data.admin.ch/eli/oc/2009/764" target="_blank">RU <b>2009</b> 6259</a>).</p>
</div>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Disposizioni finali</a>
</h1>
<div class="collapseable">
<article id="art_44"><a name="a44"></a><h6 class="heading" role="heading">
<span class="display-icon"></span><span class="external-link-icon"></span><a href="#art_44"><b>Art. 44</b> Abrogazione e modifica del diritto previgente</a>
</h6>
<div class="collapseable"> <p>L’abrogazione e la modifica del diritto previgente sono disciplinate nell’allegato 3.</p>
</div></article><article id="art_45"><a name="a45"></a><h6 class="heading" role="heading">
<span class="display-icon"></span><span class="external-link-icon"></span><a href="#art_45"><b>Art. 45</b> Disposizioni transitorie</a>
</h6>
<div class="collapseable"> <p><sup>1</sup> Le seguenti autorizzazioni rilasciate prima dell’entrata in vigore della presente ordinanza rimangono valide fino alla loro scadenza:</p>
<dl>
<dt>a. </dt>
<dd>le autorizzazioni secondo l’articolo 16 dell’ordinanza del 12 novembre 1986<sup><a href="#fn-d6e1954" id="fnbck-d6e1954">76</a></sup> sul traffico dei rifiuti speciali;</dd>
<dt>b. </dt>
<dd>le autorizzazioni secondo l’articolo 7 dell’ordinanza del 14 gennaio 1998<sup><a href="#fn-d6e1973" id="fnbck-d6e1973">77</a></sup> concernente la restituzione, la ripresa e lo smaltimento degli apparecchi elettrici ed elettronici.</dd>
</dl>
<p><sup>2</sup> Le autorizzazioni per l’esportazione di rifiuti rilasciate dall’UFAM prima dell’entrata in vigore della presente ordinanza rimangono valide fino alla loro scadenza, tuttavia non oltre il 31 dicembre 2006.</p>
<p><sup>3</sup> Le imprese di smaltimento esistenti al momento dell’entrata in vigore della presente ordinanza che ricevono ai fini dello smaltimento altri rifiuti soggetti a controllo devono inoltrare al più tardi entro il 30 giugno 2006 una domanda d’autorizzazione secondo l’articolo 8; è fatto salvo il capoverso 1 lettera b. Possono continuare a ricevere tali rifiuti senza autorizzazione al più tardi fino al 31 dicembre 2006.</p>
<div class="footnotes">
<p id="fn-d6e1954"><sup><a href="#fnbck-d6e1954">76</a></sup> [<a href="https://fedlex.data.admin.ch/eli/oc/1987/55_55_55" target="_blank">RU <b>1987 </b>55</a>, <b></b><a href="https://fedlex.data.admin.ch/eli/oc/2005/464" target="_blank"><b>2005</b> 2695 </a>n. II 12]</p>
<p id="fn-d6e1973"><sup><a href="#fnbck-d6e1973">77</a></sup> <a href="https://fedlex.data.admin.ch/eli/cc/2021/633" target="_blank">RS <b>814.620</b></a></p>
</div>
</div></article><article id="art_46"><a name="a46"></a><h6 class="heading" role="heading">
<span class="display-icon"></span><span class="external-link-icon"></span><a href="#art_46"><b>Art. 46</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2006.</p>
</div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><i><sup><a href="#fn-d6e2001" id="fnbck-d6e2001">78</a></sup></i>
</h1>
<div class="footnotes"><p id="fn-d6e2001"><sup><a href="#fnbck-d6e2001">78</a></sup> Aggiornato dal n. II dell’O del 23 mar. 2016, in vigore dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div>
<div class="collapseable">
<p>(art. 6 cpv. 1, 11 cpv. 2, 13 cpv. 1 e 2)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Moduli di accompagnamento per il traffico di rifiuti in Svizzera</a>
</h2>
<div class="collapseable">
<section id="annex_1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_1">1 Contenuto, utilizzazione e forma</a>
</h3>
<div class="collapseable"> <dl>
<dt>1.1 </dt>
<dd>Per il traffico di rifiuti speciali e di altri rifiuti soggetti a controllo con obbligo di modulo di accompagnamento che avviene esclusivamente in Svizzera devono essere utilizzati moduli di accompagnamento svizzeri.</dd>
<dt>1.2 </dt>
<dd>Sui moduli di accompagnamento vanno riportate le seguenti indicazioni:<dl>
<dt>a. </dt>
<dd>da parte dell’azienda fornitrice, prima dell’inizio del trasporto:<dl>
<dt>1. </dt>
<dd>il suo nome e il suo indirizzo,</dd>
<dt>2. </dt>
<dd>il codice e la designazione dei rifiuti in base all’elenco dei rifiuti nonché la quantità dei rifiuti,</dd>
<dt>3. </dt>
<dd>il numero degli imballaggi e dei contenitori,</dd>
<dt>4. </dt>
<dd>la data di spedizione,</dd>
<dt>5. </dt>
<dd>il nome e l’indirizzo dell’impresa di smaltimento,</dd>
<dt>6. </dt>
<dd>la sua firma;</dd>
</dl>
</dd>
<dt>b. </dt>
<dd>da parte del trasportatore, prima dell’inizio del trasporto:<dl>
<dt>1. </dt>
<dd>il suo nome e il suo indirizzo,</dd>
<dt>2. </dt>
<dd>la data della consegna dei rifiuti all’impresa di smaltimento o la data del loro conferimento presso un altro trasportatore; se i rifiuti sono trasbordati presso una zona di trasbordo: il nome e l’indirizzo della zona di trasbordo come pure la data del conferimento dei rifiuti presso tale zona e la data del loro trasferimento,</dd>
<dt>3. </dt>
<dd>il tipo di trasporto,</dd>
<dt>4. </dt>
<dd>il numero di targa del veicolo stradale,</dd>
<dt>5. </dt>
<dd>la sua firma;</dd>
</dl>
</dd>
<dt>c. </dt>
<dd>da parte dell’impresa di smaltimento, al momento della ricezione dei rifiuti:<dl>
<dt>1. </dt>
<dd>il proprio numero d’esercizio e il numero d’esercizio dell’azienda fornitrice,</dd>
<dt>2. </dt>
<dd>il codice del metodo di smaltimento utilizzato e la quantità dei rifiuti,</dd>
<dt>3. </dt>
<dd>la data del conferimento dei rifiuti,</dd>
<dt>4. </dt>
<dd>la data di ricezione dei rifiuti,</dd>
<dt>5. </dt>
<dd>la sua firma.</dd>
</dl>
</dd>
</dl>
</dd>
<dt>1.3 </dt>
<dd>Per ogni consegna e per ogni codice dei rifiuti deve essere utilizzato un modulo di accompagnamento in triplice copia.</dd>
<dt>1.4 </dt>
<dd>Le imprese di smaltimento devono rispedire all’azienda fornitrice un modulo di accompagnamento entro 25 giorni lavorativi dal conferimento dei rifiuti e conservare l’altro modulo di accompagnamento per almeno cinque anni.</dd>
<dt>1.5 </dt>
<dd>Le aziende fornitrici devono conservare per almeno cinque anni il modulo di accompagnamento compilato prima dell’inizio del trasporto e il modulo di accompagnamento rispedito dall’impresa di smaltimento.</dd>
<dt>1.6 </dt>
<dd>Se la protezione delle persone, dell’ambiente o delle cose richiede una procedura urgente, i moduli di accompagnamento possono essere emessi successivamente.</dd>
<dt>1.7 </dt>
<dd>L’UFAM stabilisce la forma dei moduli di accompagnamento<sup><a href="#fn-d6e2101" id="fnbck-d6e2101">79</a></sup>.</dd>
</dl>
<section id="annex_1/lvl_u1/lvl_1/lvl_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_1/lvl_2">2 Deroghe</a>
</h4>
<div class="collapseable"> <dl>
<dt>2.1 </dt>
<dd>Si applicano le seguenti deroghe al numero 1:<dl>
<dt>a. </dt>
<dd>per i rifiuti speciali raccolti lo stesso giorno presso diverse aziende fornitrici in quantità fino a 200 kg per codice di rifiuto e per azienda fornitrice si applica quanto segue:<dl>
<dt>1. </dt>
<dd>possono essere utilizzati moduli di accompagnamento collettivi in semplice copia,</dd>
<dt>2. </dt>
<dd>le aziende fornitrici devono conservare per almeno cinque anni un documento dal quale risulti l’avvenuta consegna;</dd>
</dl>
</dd>
<dt>b. </dt>
<dd>per il trasporto di un’ingente quantità di rifiuti speciali e di altri rifiuti soggetti a controllo con obbligo di modulo di accompagnamento provenienti da un sito inquinato, di fanghi dei pozzetti stradali su incarico di un Comune o di oli esausti consegnati alla stessa impresa di smaltimento si applica quanto segue:<dl>
<dt>1. </dt>
<dd>può essere utilizzato il medesimo modulo di accompagnamento per lo stesso veicolo per un periodo massimo di 30 giorni,</dd>
<dt>2. </dt>
<dd>le singole corse devono essere previamente registrate in un allegato al modulo di accompagnamento; devono essere indicati data, ora e quantità dei rifiuti trasportati;</dd>
</dl>
</dd>
<dt>c. </dt>
<dd>se durante il trasporto i rifiuti speciali vengono trasbordati senza che gli imballaggi e i contenitori siano aperti e se il trasporto non dura complessivamente più di dieci giorni lavorativi, per tutto il trasporto è possibile utilizzare lo stesso modulo di accompagnamento.</dd>
</dl>
</dd>
<dt>2.2 </dt>
<dd>L’UFAM stabilisce la forma dei moduli di accompagnamento collettivi di cui al numero 2.1 lettera a.</dd>
<dt>2.3 </dt>
<dd>Sui moduli di accompagnamento collettivi vanno riportate le seguenti indicazioni prima dell’inizio del trasporto:<dl>
<dt>1. </dt>
<dd>il nome e il numero d’esercizio dell’azienda fornitrice,</dd>
<dt>2. </dt>
<dd>il codice dei rifiuti in base all’elenco dei rifiuti e la quantità dei rifiuti,</dd>
<dt>3. </dt>
<dd>la data del trasporto,</dd>
<dt>4. </dt>
<dd>il nome e l’indirizzo del trasportatore,</dd>
<dt>5. </dt>
<dd>il nome e l’indirizzo dell’impresa di smaltimento,</dd>
<dt>6. </dt>
<dd>le firme dell’azienda fornitrice e del trasportatore.</dd>
</dl>
</dd>
<dt>2.4 </dt>
<dd>L’impresa di smaltimento attesta con la propria firma l’avvenuta ricezione dei rifiuti; deve conservare il modulo di accompagnamento collettivo per almeno cinque anni.</dd>
<dt>2.5 </dt>
<dd>Nei casi in cui i moduli di accompagnamento di cui ai numeri 1 e 2.1 non siano idonei, su domanda degli interessati e previa consultazione dei Cantoni l’UFAM può autorizzare l’utilizzazione di altri moduli di accompagnamento, di cui stabilisce il contenuto e la forma.</dd>
</dl>
</div></section><div class="footnotes"><p id="fn-d6e2101"><sup><a href="#fnbck-d6e2101">79</a></sup> Moduli prestampati possono essere richiesti presso l’Ufficio federale delle costruzioni e della logistica, Vendita di pubblicazioni federali, 3003 Berna.</p></div>
</div></section><section id="annex_1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_2">3 Modulo di accompagnamento elettronico</a>
</h3>
<div class="collapseable"> <dl>
<dt>3.1 </dt>
<dd>L’UFAM mette a disposizione i documenti di accompagnamento in una banca dati elettronica.</dd>
<dt>3.2 </dt>
<dd>L’azienda fornitrice e l’impresa di smaltimento possono registrare le indicazioni di cui al numero 1.2 in tale banca dati.</dd>
<dt>3.3 </dt>
<dd>L’azienda fornitrice consegna al trasportatore una copia stampata e firmata del modulo di accompagnamento.</dd>
<dt>3.4 </dt>
<dd>Il trasportatore riporta le sue indicazioni su detta copia stampata e la firma.</dd>
<dt>3.5 </dt>
<dd>L’impresa di smaltimento deve firmare la copia stampata consegnatali dal trasportatore e conservarla per almeno cinque anni.</dd>
</dl>
<p></p>
<p></p>
</div></section>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><i><sup><a href="#fn-d6e2193" id="fnbck-d6e2193">80</a></sup></i>
</h1>
<div class="footnotes"><p id="fn-d6e2193"><sup><a href="#fnbck-d6e2193">80</a></sup> Aggiornato dal n. II dell’O del 23 mar. 2016, in vigore dal 1° lug. 2016 (<a href="https://fedlex.data.admin.ch/eli/oc/2016/207" target="_blank">RU <b>2016 </b>1117</a>).</p></div>
<div class="collapseable">
<p>(art. 16 cpv. 1 lett. b, 23 cpv. 1 lett. g)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Contratto di smaltimento relativo al traffico transfrontaliero di rifiuti</a>
</h2>
<div class="collapseable">
<section id="annex_2/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_1">1 Contratto per l’esportazione di rifiuti</a>
</h3>
<div class="collapseable"> <p>Il contratto concluso tra l’esportatore con sede in Svizzera e l’impresa di smaltimento con sede all’estero deve riportare quanto segue:</p>
<dl>
<dt>a. </dt>
<dd>indicazioni sul tipo, la quantità e la provenienza dei rifiuti;</dd>
<dt>b. </dt>
<dd>un attestato dell’impresa di smaltimento certificante che in base al diritto del proprio Stato è autorizzata a ricevere i rifiuti ai fini dello smaltimento e che li smaltirà entro un anno in modo rispettoso dell’ambiente;</dd>
<dt>c. </dt>
<dd>una dichiarazione in cui l’esportatore s’impegna a riprendere i rifiuti o a smaltirli altrove se l’UFAM lo richiede secondo l’articolo 33 o 34;</dd>
<dt>d. </dt>
<dd>una dichiarazione in cui l’impresa di smaltimento si impegna a far pervenire all’esportatore e all’UFAM una copia del modulo di accompagnamento entro tre giorni lavorativi dal conferimento dei rifiuti;</dd>
<dt>e. </dt>
<dd>una dichiarazione in cui l’impresa di smaltimento si impegna ad attestare all’esportatore e all’UFAM, entro 30 giorni dalla fine dello smaltimento ma al più tardi un anno dopo il conferimento dei rifiuti, che tali rifiuti sono stati smaltiti in modo rispettoso dell’ambiente.</dd>
</dl>
</div></section><section id="annex_2/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_2">2 Contratto per l’importazione di rifiuti</a>
</h3>
<div class="collapseable"> <p>Il contratto concluso tra l’impresa di smaltimento con sede in Svizzera e l’esportatore con sede all’estero deve riportare quanto segue:</p>
<dl>
<dt>a. </dt>
<dd>indicazioni sul tipo, la quantità e la provenienza dei rifiuti;</dd>
<dt>b. </dt>
<dd>un attestato dell’impresa di smaltimento certificante che è autorizzata a ricevere tali rifiuti ai fini dello smaltimento e che li smaltirà in modo rispettoso dell’ambiente;</dd>
<dt>c. </dt>
<dd>una dichiarazione in cui l’esportatore con sede all’estero si impegna a riprendere i rifiuti qualora l’importazione non possa avvenire nel modo previsto oppure sia contraria alle prescrizioni vigenti.</dd>
</dl>
</div></section>
</div></section>
</div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable">
<p>(art. 44)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Abrogazione e modifica del diritto previgente</a>
</h2>
<div class="collapseable">
<p>I</p>
<p>L’ordinanza del 12 novembre 1986<sup><a href="#fn-d6e2252" id="fnbck-d6e2252">81</a></sup> sul traffico dei rifiuti speciali (OTRS) è abrogata.</p>
<p>II</p>
<p>Le ordinanze qui appresso sono modificate come segue:</p>
<p>…<sup><a href="#fn-d6e2294" id="fnbck-d6e2294">82</a></sup></p>
<p></p>
<div class="footnotes">
<p id="fn-d6e2252"><sup><a href="#fnbck-d6e2252">81</a></sup> [<a href="https://fedlex.data.admin.ch/eli/oc/1987/55_55_55" target="_blank">RU <b>1987</b> 55</a>, <b></b><i><b>1991 </b>196 </i>art. 47 n. 1 1981 n. II 1,<b> </b><a href="https://fedlex.data.admin.ch/eli/oc/1992/1749_1749_1749" target="_blank"><b>1992 </b>1749 </a>n. II 5,<b> </b><a href="https://fedlex.data.admin.ch/eli/oc/1995/5505_5505_5505" target="_blank"><b>1995 </b>5505 </a>n. II 1, <b></b><a href="https://fedlex.data.admin.ch/eli/oc/1996/903_903_903" target="_blank"><b>1996 </b>903</a>,<b> </b><a href="https://fedlex.data.admin.ch/eli/oc/2005/464" target="_blank"><b>2005 </b>2695 </a>n. II 12]</p>
<p id="fn-d6e2294"><sup><a href="#fnbck-d6e2294">82</a></sup> Le mod. possono essere consultate alla <a href="https://fedlex.data.admin.ch/eli/oc/2005/551" target="_blank">RU<b> 2005</b> 4199</a>.</p>
</div>
</div></section>
</div></section>
</div>
</div></body>
</html>
