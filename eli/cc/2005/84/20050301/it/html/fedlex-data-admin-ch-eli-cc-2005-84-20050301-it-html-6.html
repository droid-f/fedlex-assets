<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--172.041.17 --><p class="srnummer ">172.041.17 </p>
<h1 class="erlasstitel botschafttitel ">Ordinanza<br>sugli emolumenti del Controllo federale delle finanze</h1>
<h2 class="erlasskurztitel ">(Ordinanza sugli emolumenti del CDF)</h2>
<p class="erlassdatum ">del 19 gennaio 2005 (Stato 1° marzo 2005)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 46<i>a</i> della legge federale del 21 marzo 1997<sup><a href="#fn-d7e23" id="fnbck-d7e23">1</a></sup> sull’organizzazione del Governo e dell’Amministrazione,</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"><p class="absatz ">Il Controllo federale delle finanze (CDF) riscuote emolumenti per i mandati che esercita a titolo di organo di revisione.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Ordinanza generale sugli emolumenti</a>
</h6>
<div class="collapseable">
<p class="absatz ">Per quanto la presente ordinanza non preveda una regolamentazione specifica, si applicano le disposizioni dell’ordinanza generale dell’8 settembre 2004<sup><a href="#fn-d7e51" id="fnbck-d7e51">2</a></sup> sugli emolumenti.</p>
<div class="footnotes"><p id="fn-d7e51"><sup><a href="#fnbck-d7e51">2</a></sup><sup></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obbligo di pagare gli emolumenti</a>
</h6>
<div class="collapseable">
<p class="absatz "><sup>1</sup> È assoggettato all’emolumento chiunque, in virtù di un obbligo di diritto pubblico, fa capo al CDF in quanto organo di revisione.</p>
<p class="absatz "><sup>2</sup> Le organizzazioni internazionali devono pagare un emolumento per i mandati di verifica del CDF soltanto se lo statuto dell’organizzazione interessata prevede un indennizzo per questo genere di mandati.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Determinazione degli emolumenti</a>
</h6>
<div class="collapseable">
<p class="absatz "><sup>1</sup> Il CDF stabilisce l’emolumento secondo il dispendio di tempo.</p>
<p class="absatz "><sup>2</sup> Per l’onorario si applicano le seguenti aliquote orarie:</p>
<dl>
<dt>a. </dt>
<dd>responsabile del mandato da fr. 140.– a fr. 170.–</dd>
<dt>b. </dt>
<dd>responsabile del settore specifico da fr. 140.– a fr. 170.–</dd>
<dt>c. </dt>
<dd>responsabile della revisione da fr. 120.– a fr. 150.–</dd>
<dt>d. </dt>
<dd>revisore da fr. 100.– a fr. 120.–</dd>
<dt>e. </dt>
<dd>segreteria                               fr.   75.–</dd>
</dl>
<p class="absatz "><sup>3</sup> Il Dipartimento federale delle finanze può adeguare al rincaro le aliquote degli emolumenti.</p>
<p class="absatz "><sup>4</sup> Se l’adempimento del mandato di organo di revisione richiede la consultazione di esperti esterni, il CDF fattura separatamente, come esborsi, il loro onorario e le loro spese.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Comunicazione degli emolumenti ed esborsi presumibili</a>
</h6>
<div class="collapseable"><p class="absatz ">Di norma il CDF informa gli assoggettati all’emolumento sull’entità presumibile degli emolumenti e degli esborsi prima che questi approvino il loro preventivo annuo.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Fatturazione</a>
</h6>
<div class="collapseable"><p class="absatz ">Il CDF fattura gli emolumenti e gli esborsi successivamente all’approvazione da parte degli organi competenti del conto annuale degli assoggettati all’emolumento.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Decisione e rimedi giuridici</a>
</h6>
<div class="collapseable"><p class="absatz ">Entro 30 giorni dalla fatturazione la persona assoggettata all’emolumento può chiedere al CDF una decisione relativa all’emolumento.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° marzo 2005.</p></div></article></main>
</div></body>
</html>
