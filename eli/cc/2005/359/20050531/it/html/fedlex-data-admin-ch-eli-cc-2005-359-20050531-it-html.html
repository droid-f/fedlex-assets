<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-359-20050531-it-docx</title>
</head>
<body><div id="lawcontent">
<div id="preface">
<!--0.672.926.81 --><p class="srnummer">0.672.926.81 </p>
<p> RU <b>2005</b> 2187; FF <b>2004</b> 5273</p>
<p>Testo originale</p>
<?del-struct abstand4pt><?del-struct abstand4pt><h1 class="erlasstitel">Accordo</h1>
<p>tra il Consiglio federale svizzero e la Commissione delle <br>Comunità europee per evitare la doppia imposizione dei funzionari <br>in pensione delle istituzioni e agenzie delle Comunità europee residenti in Svizzera</p>
<?del-struct abstand18pt><p>Concluso il 26 ottobre 2004</p>
<p>Approvato dall’Assemblea federale il 17 dicembre 2004<sup><a href="#fn-d1980e31">1</a></sup> <br>Entrato in vigore mediante scambio di note il 31 maggio 2005</p>
<p> (Stato 31  maggio 2005)</p>
<div class="footnotes"><p id="fn-d1980e31"><sup>1</sup> <a href="https://fedlex.data.admin.ch/eli/oc/2005/358">RU <b>2005 </b>2185</a></p></div>
</div>
<div id="preamble">
<p>Il Consiglio federale svizzero <br>e <br>la Commissione delle Comunità europee,</p>
<p>considerando l’impegno assunto dalla Confederazione Svizzera, da un lato, e dalle Comunità europee e dai loro Stati membri, dall’altro, nella dichiarazione comune allegata all’atto finale dei sette accordi<sup><a href="#fn-d1980e54">2</a></sup> firmati a Lussemburgo il 21 giugno 1999 per cercare una soluzione consona al problema della doppia imposizione delle pensioni dei pensionati delle istituzioni delle Comunità europee residenti in Svizzera,</p>
<p>desiderosi di evitare tale doppia imposizione,</p>
<p>hanno convenuto quanto segue:</p>
<div class="footnotes"><p id="fn-d1980e54"><sup>2</sup> <a href="https://fedlex.data.admin.ch/eli/cc/2002/243/20190101">RS <b>0.142.112.681</b></a>, <b></b><a href="https://fedlex.data.admin.ch/eli/cc/2002/296/20111022"><b>0.172.052.68</b></a>, <b></b><a href="https://fedlex.data.admin.ch/eli/cc/2008/438/20080228"><b>0.420.513.1 </b></a>(valido fino al 31 dic. 2002), <b>0.740.72</b>, <b></b><a href="https://fedlex.data.admin.ch/eli/cc/2002/258/20200701"><b>0.748.127.192.68</b></a>, <b></b><a href="https://fedlex.data.admin.ch/eli/cc/2002/323/20180612"><b>0.916.026.81</b> </a>e<b> </b><a href="https://fedlex.data.admin.ch/eli/cc/2002/276/20171222"><b>0.946.526.81</b></a>.</p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>Il presente accordo si applica alle pensioni versate dalla Commissione, direttamente o mediante prelevamento su fondi da essa costituiti, alle persone fisiche che, ai sensi del diritto fiscale svizzero, sono domiciliate o soggiornano in Svizzera, a titolo dei servizi resi a un’istituzione o agenzia delle Comunità europee.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable"><p>A condizione che la Commissione prelevi un’imposta effettiva alla fonte su dette pensioni, la Svizzera esenta tali pensioni dalle imposte federali, cantonali e comunali, secondo i principi del suo diritto interno.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>Il termine «pensione» comprende le pensioni d’invalidità, di anzianità e di reversi­bilità, gli assegni d’invalidità, le indennità di cessazione del servizio e gli assegni familiari pagati dalla Commissione. Esso include sia i pagamenti periodici che le prestazioni in capitale pagate a tale titolo.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable"><p>Il presente accordo si applica altresì alle pensioni versate dalla Banca europea per gli investimenti, dalla Banca centrale europea e dal Fondo europeo per gli investimenti.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable"><p>Il presente accordo entra in vigore il primo giorno successivo alla seconda notifica del compimento delle rispettive procedure d’approvazione delle parti. Le sue disposizioni si applicano alle pensioni versate dalla Commissione a decorrere dal 1° gennaio dell’anno successivo alla data dell’entrata in vigore.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable"><p>Il presente accordo può essere denunciato da ciascuna delle parti per la fine di un anno civile con un preavviso scritto di sei mesi. In tal caso, l’accordo cessa di applicarsi alle pensioni versate a decorrere dal 1° gennaio dell’anno successivo alla data della denuncia.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable">
<p>Il presente accordo è redatto in duplice esemplare in lingua tedesca, inglese, francese e italiana, ciascun testo facente ugualmente fede.</p>
<p>Fatto a Lussemburgo, il 26 ottobre 2004.</p>
<p></p>
<div class="table"><table border="1">
<tr>
<td><p>Per il <br>Consiglio federale svizzero:</p></td>
<td><p>Per la <br>Commissione delle Comunità europee:</p></td>
</tr>
<tr>
<td><p>Micheline Calmy-Rey<br>Joseph Deiss</p></td>
<td><p>António Vitorino</p></td>
</tr>
</table></div>
<p></p>
</div></article></main>
</div></body>
</html>
