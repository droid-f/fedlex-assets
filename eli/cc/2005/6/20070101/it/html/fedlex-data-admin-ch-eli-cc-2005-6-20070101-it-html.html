<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-6-20070101-it-docx</title>
</head>
<body><div id="lawcontent">
<div id="preface">
<!--672.203 --><p class="srnummer">672.203 </p>
<h1 class="erlasstitel">Ordinanza<br>concernente lo sgravio fiscale dei dividendi svizzeri<br>da partecipazioni determinanti di società straniere</h1>
<?del-struct abstand18pt><p>del 22 dicembre 2004  (Stato 1° gennaio 2007)</p>
</div>
<div id="preamble">
<p>Il Consiglio federale svizzero,</p>
<p xmlns:tmp="urn:com:c-moria:legi4ch:xslt:temp">visti gli articoli 1 e 2 capoverso 1 lettera a del decreto federale del 22 giugno 1951<inl name="w:position" md="S" id="d71e247"></inl><sup><a href="#fn-d2246e24">1</a></sup><inl md="E" id="d71e247"></inl> concernente l’esecuzione delle convenzioni internazionali conchiuse dalla Confederazione per evitare i casi di doppia imposizione;<br>in esecuzione delle convenzioni concluse dalla Svizzera per evitare la doppia imposizione (convenzioni di doppia imposizione) e di altri trattati internazionali aventi parimenti per oggetto l’imposizione dei dividendi (altri trattati internazionali),</p>
<p>ordina:</p>
<div class="footnotes"><p id="fn-d2246e24"><sup>1</sup> <a href="https://fedlex.data.admin.ch/eli/cc/1951/889_891_917/20200101">RS <b>672.2</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione </a>
</h6>
<div class="collapseable"> <p><sup>1</sup> La presente ordinanza disciplina la procedura di dichiarazione per il tramite della quale è effettuato alla fonte lo sgravio fiscale dei dividendi da partecipazioni determinanti previsto dalle convenzioni di doppia imposizione e da altri trattati internazionali.</p>
<p><sup>2</sup> Essa si applica alle società svizzere che devono riscuotere l’imposta alla fonte sui dividendi conformemente alla legge federale del 13 ottobre 1965<sup><a href="#fn-d2246e51">2</a></sup> su l’imposta preventiva e nelle quali detiene una partecipazione determinante una società di capitali residente di uno Stato con il quale la Svizzera ha concluso una convenzione di doppia imposizione o un altro trattato internazionale (società straniera).</p>
<div class="footnotes"><p id="fn-d2246e51"><sup>2</sup> <a href="https://fedlex.data.admin.ch/eli/cc/1966/371_385_384/20200101">RS <b>642.21</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Partecipazione determinante </a>
</h6>
<div class="collapseable"> <p><sup>1</sup> Una società straniera detiene una partecipazione determinante in una società svizzera se dispone almeno di una partecipazione che, conformemente alla pertinente convenzione di doppia imposizione o a un altro trattato internazionale, dà diritto a uno sgravio supplementare o totale dell’imposta preventiva.</p>
<p><sup>2</sup> La società straniera deve detenere direttamente almeno il 20 per cento del capitale della società svizzera se la pertinente convenzione di doppia imposizione o il trattato internazionale non contiene alcuna disposizione concernente lo sgravio supplementare o totale in caso di partecipazione determinante.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Autorizzazione della procedura di dichiarazione </a>
</h6>
<div class="collapseable"> <p><sup>1</sup> L’Amministrazione federale delle contribuzioni (AFC) può autorizzare la società svizzera che ne fa richiesta a effettuare direttamente lo sgravio dell’imposta preventiva sui dividendi previsto dalla pertinente convenzione di doppia imposizione o da un altro trattato internazionale in caso di partecipazione determinante.</p>
<p><sup>2</sup> La richiesta è presentata per il tramite del modulo ufficiale prima della scadenza dei dividendi.</p>
<p><sup>3</sup> L’AFC verifica se la società straniera ha diritto allo sgravio conformemente alla pertinente convenzione di doppia imposizione o a un altro trattato internazionale.</p>
<p><sup>4</sup> L’autorizzazione è comunicata per scritto ed è valida tre anni.</p>
<p>5 La società svizzera può esigere una decisione dell’AFC se la richiesta è respinta integralmente o parzialmente.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Caducità delle condizioni di autorizzazione </a>
</h6>
<div class="collapseable"> <p>La società svizzera che versa i dividendi deve informare tempestivamente l’AFC se le condizioni che autorizzano la procedura di dichiarazione non sono più adempite.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Dichiarazione all’AFC </a>
</h6>
<div class="collapseable"> <p><sup>1</sup> Se dispone di un’autorizzazione, la società svizzera che versa i dividendi ne dichiara spontaneamente il pagamento all’AFC, entro un termine di 30 giorni, per il tramite del modulo 108. Tale modulo va inoltrato all’AFC unitamente al modulo ufficiale di riscossione.</p>
<p><sup>2</sup> Il capoverso 1 è parimenti applicabile se l’autorizzazione non è ancora stata concessa o se la richiesta non ha potuto essere presentata tempestivamente per motivi importanti. In quest’ultimo caso, il modulo 108 va inoltrato unitamente alla richiesta. L’imposta preventiva e un eventuale interesse di mora sono riscossi posticipatamente se dall’esame ai sensi dell’articolo 3 capoverso 3 risulta che vi è stato abuso della procedura di dichiarazione. L’AFC emana una decisione se la riscossione posticipata dell’imposta preventiva è contestata.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d2246e118">3</a></sup><a href="#art_6"> Rimedi giuridici </a>
</h6>
<div class="collapseable"> <p><sup>1</sup> I ricorsi contro le decisioni dell’AFC sono retti dalle disposizioni generali concernenti l’organizzazione giudiziaria.</p>
<p><sup>2</sup> Anche l’AFC ha facoltà di ricorrere davanti al Tribunale federale.</p>
<div class="footnotes"><p id="fn-d2246e118"><sup>3</sup> Nuovo testo giusta il n. II 50 dell’O dell’8 nov. 2006 concernente l’adeguamento di ordinanze del Consiglio federale alla revisione totale dell’organizzazione giudiziaria  federale, in vigore dal 1° gen. 2007 (<a href="https://fedlex.data.admin.ch/eli/oc/2006/725">RU <b>2006</b> 4705</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Scambio di informazioni </a>
</h6>
<div class="collapseable"> <p>L’AFC può trasmettere un duplicato dei moduli 108 alle autorità fiscali straniere competenti.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Reciprocità </a>
</h6>
<div class="collapseable"> <p><sup>1</sup> L’AFC decide in quale misura la procedura di dichiarazione si applica unicamente agli Stati che garantiscono la reciprocità.</p>
<p><sup>2</sup> Gli Stati ai quali la procedura di dichiarazione non si applica sono enumerati in un allegato alla presente ordinanza. L’AFC aggiorna se del caso tale elenco.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2005.</p>
<p></p>
</div></article></main>
</div></body>
</html>
