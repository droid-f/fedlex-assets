<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-79-20041102-it-docx</title>
</head>
<body><div id="lawcontent">
<div id="preface">
<!--0.741.531.923.25 --><p class="srnummer">0.741.531.923.25 </p>
<p> RU <b>2005</b> 705</p>
<h1 class="erlasstitel">Scambio di lettere del 21 settembre/<br>2 novembre 2004</h1>
<p>tra il Dipartimento federale dell’ambiente, dei trasporti, <br>dell’energia e delle comunicazioni e la provincia<br>canadese di Terra Nova e del Labrador concernente<br>lo scambio di licenze di condurre senza esame</p>
<?del-struct abstand18pt><p>Entrato in vigore il 2 novembre 2004</p>
<p> (Stato 1° febbraio 2005)</p>
</div>
<div id="preamble">
<p>Traduzione<i><sup><a href="#fn-d647e34">1</a></sup></i></p>
<?del-struct abstand4pt><?del-struct abstand4pt><p></p>
<div class="table"><table border="1">
<tr>
<td><p>David Norman<br>Direttore della Motor Registration Division</p></td>
<td><p>St. John’s, 21 settembre 2004</p></td>
</tr>
<tr>
<td><p>Governo di <br>Terranova e del Labrador</p></td>
<td><p></p></td>
</tr>
<tr>
<td><p>Dipartimento dei servizi del governo</p></td>
<td><p></p></td>
</tr>
<tr>
<td><p>St. John’s</p></td>
<td><p></p></td>
</tr>
<tr>
<td><p>Canada</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Signor Bernard Pillonel</p></td>
</tr>
<tr>
<td><p></p></td>
<td><p>Console Generale di Svizzera</p></td>
</tr>
<tr>
<td><p></p></td>
<td><p>Montreal, QC</p></td>
</tr>
</table></div>
<?del-struct abstand18pt><p>Signor Console Generale,</p>
<p>in qualità di Direttore della Motor Registration Division della Provincia di Terra­nova e del Labrador, ho il piacere di informarla che d’ora in poi le licenze di condur­re svizzere della categoria B possono essere convertite in una licenza di categoria equivalente secondo il regolamento «The Highway Traffic» (Driver Regulations) vali­do per la Provincia di Terranova e del  Labrador.</p>
<p>Le persone residenti in questa giurisdizione sono autorizzate a convertire la propria licenza di condurre svizzera della categoria B o di una categoria superiore in una licenza di condurre «di base» della categoria 5 (ma non superiore) della Provincia di Terranova e del Labrador. I conducenti autorizzati a condurre motoveicoli otterranno inoltre, nella licenza di condurre della categoria 5, la menzione speciale «06», a condizione di aver superato un esame della vista.</p>
<p>I titolari di una licenza di condurre svizzera valida della categoria B o di una cate­goria superiore, oppure di una licenza di condurre per motoveicoli, sono dispensati dall’esame teorico, dalla formazione di guida e dall’esame pratico. Tuttavia, i con­du­­centi di motoveicoli devono obbligatoriamente sottoporsi a un esame della vista.</p>
<p>Queste disposizioni relative alla conversione della licenza di condurre sono valide a condizione che la Svizzera accordi, senza esame, una licenza di condurre svizzera della categoria B ai conducenti di Terranova e del Labrador residenti in Svizzera, titolari di una licenza di condurre della categoria 5, o di una categoria superiore. Ai titolari di una licenza di condurre di Terranova e del Labrador recante la menzione «06» deve essere rilasciata, senza esame, una licenza di condurre svizzera della categoria A.</p>
<p>La prego di confermare il Suo accordo con le condizioni summenzionate firmando una copia della presente lettera e di inviarla all’indirizzo indicato in calce, utiliz­zando la busta allegata.</p>
<?del-struct abstand4pt><?del-struct abstand4pt><p>Voglia gradire, signor Console generale, l’espressione della mia alta stima.</p>
<p></p>
<div class="table"><table border="1"><tr>
<td><p></p></td>
<td><p>David Norman<br>Direttore della Motor Registration Division</p></td>
</tr></table></div>
<?del-struct abstand18pt><p>Letto e approvato il 2 novembre 2004:</p>
<p>Werner Jeger, Vicedirettore, Ufficio federale delle strade, Berna</p>
<div class="footnotes"><p id="fn-d647e34"><sup>1</sup> Traduzione dal testo originale inglese.</p></div>
</div>
</div></body>
</html>
