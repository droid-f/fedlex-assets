<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-13-20171207-it-docx</title>
</head>
<body><div id="lawcontent">
<div id="preface">
<!--0.748.127.194.23 --><p class="srnummer">0.748.127.194.23 </p>
<p> RU <b>2005</b> 59</p>
<p>Traduzione</p>
<?del-struct abstand4pt><?del-struct abstand4pt><h1 class="erlasstitel">Accordo <br>tra il Consiglio federale svizzero e <br>il Governo della Repubblica dell’India <br>concernente il traffico aereo di linea</h1>
<?del-struct abstand18pt><p>Concluso il 2 maggio 2001</p>
<p>Entrato in vigore mediante scambio di note l’11 gennaio 2002</p>
<p> (Stato 7  dicembre 2017)</p>
</div>
<div id="preamble">
<p>Considerando che la Confederazione Svizzera <br>e <br>la Repubblica dell’India,</p>
<p>fanno parte della Convenzione relativa all’aviazione civile internazionale, aperta alla firma a Chicago il 7 dicembre 1944<sup><a href="#fn-d906e43">1</a></sup>,</p>
<p>al fine di sviluppare la cooperazione internazionale nel campo dei trasporti aerei, e</p>
<p>al fine di istituire le basi necessarie per stabilire servizi aerei regolari,</p>
<p>il Consiglio federale svizzero e il Governo della Repubblica dell’India,</p>
<p>di seguito dette Parti,</p>
<p>hanno convenuto quanto segue:</p>
<div class="footnotes"><p id="fn-d906e43"><sup>1</sup> <a href="https://fedlex.data.admin.ch/eli/cc/63/1377_1378_1381/20190618">RS <b>0.748.0</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni </a>
</h6>
<div class="collapseable"> <p>1.  Per l’applicazione del presente Accordo e del suo Allegato:</p>
<dl>
<dt>a. </dt>
<dd>il termine «Convenzione» indica la Convenzione relativa all’aviazione civile internazionale, aperta alla firma a Chicago il 7 dicembre 1944, e include ogni allegato adottato giusta l’articolo 90 della Convenzione e ogni emen­damento agli Allegati o alla Convenzione conformemente agli articoli 90 e 94, sempre che detti allegati ed emendamenti siano applicabili per le due Parti;</dd>
<dt>b. </dt>
<dd>la locuzione «autorità aeronautiche» indica, per la Svizzera, l’Ufficio federale dell’aviazione civile e per l’India, il Direttore generale dell’aviazione civile o, in ambedue i casi, qualsiasi persona o ente autoriz­zato a esplicare le funzioni attualmente attri­buite a dette autorità;</dd>
<dt>c. </dt>
<dd>la locuzione «impresa designata» indica un’impresa di trasporti aerei che una Parte ha designato conformemente all’articolo 3 del presente Accordo per esercitare i servizi aerei convenuti;</dd>
<dt>d. </dt>
<dd>le espressioni «territorio», «servizio aereo», «servizio aereo internazionale» e «scalo non commerciale» hanno il significato attribuito loro dagli articoli 2 e 96 della Convenzione;</dd>
<dt>e. </dt>
<dd>il termine «tariffa» indica il prezzo per il trasporto dei passeggeri, dei baga­gli e delle merci e le condizioni di applicazione, comprese le provvigioni e altre rimunerazioni supplementari per l’emissione o la vendita di titoli di tra­sporto, eccettuate le rimunerazioni e condizioni inerenti al trasporto degli invii postali.</dd>
</dl>
<p>2.  L’Allegato è parte integrante del presente Accordo. Salvo che una disposizione contraria non lo preveda espressamente, qualsiasi riferimento all’Accordo concerne parimenti l’Allegato.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Concessione di diritti </a>
</h6>
<div class="collapseable"> <p>1.  Le Parti si accordano l’un l’altra i diritti specificati nel presente Accordo per l’apertura dei servizi aerei sulle linee indicate nelle tavole dell’Allegato. Detti servizi e linee sono designati appresso «servizi convenuti» e «li­nee indicate».</p>
<p>2.  Fatte salve le disposizioni del presente Accordo, l’impresa designata di ciascuna Parte fruirà dei seguenti diritti:</p>
<dl>
<dt>a. </dt>
<dd>sorvolare, senza atterrarvi, il territorio dell’altra Parte;</dd>
<dt>b. </dt>
<dd>effettuare, su detto territorio, scali non commerciali;</dd>
<dt>c. </dt>
<dd>durante l’esercizio di un servizio convenuto su una linea indicata:<dl>
<dt>– </dt>
<dd>imbarcare e sbarcare su detto territorio e nei punti specificati nell’Alle­gato del presente Accordo, passeggeri, bagagli, merci e invii postali a destina­zione di o provenienti da punti sul territorio dell’altra Parte che ha designato l’impresa;</dd>
<dt>– </dt>
<dd>imbarcare e sbarcare sul territorio di Paesi terzi e nei punti spe­cificati nell’Allegato del presente Accordo, passeggeri, bagagli, merci e invii postali, a destinazione di o provenienti da punti sul territorio dell’altra Parte e specificati nell’Allegato del presente Accordo.</dd>
</dl>
</dd>
</dl>
<p>3.  Nessun disposto del presente articolo conferisce all’impresa designata di una Parte il diritto di imbarcare dietro rimunerazione sul territorio dell’altra Parte pas­seggeri, bagagli, merci e invii postali destinati a un altro punto del territorio di quest’altra Parte.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Designazione e autorizzazione d’esercizio </a>
</h6>
<div class="collapseable"> <p>1.  Ciascuna Parte ha il diritto di designare al massimo due imprese di trasporti aerei per l’eser­cizio dei servizi convenuti. Questa designazione è oggetto di una notificazione scritta fra le autorità aeronautiche delle due Parti.</p>
<p>2.  Fatte salve le disposizioni dei numeri 3 e 4 del presente articolo, le autorità aero­nautiche che hanno ricevuto la notificazione accordano senza indugio all’impresa designata dall’altra Parte la necessaria autorizzazione d’esercizio.</p>
<p>3.  Le autorità aeronautiche di una Parte possono esigere che l’impresa designata dall’altra Parte provi di essere in grado di soddisfare le condizioni stabilite dalle leggi e dai regolamenti da loro normalmente e ragionevolmente applicati, che disci­plinano l’esercizio dei servizi aerei internazionali conformemente alle disposizioni della Convenzione.</p>
<p>4.  Ciascuna Parte può rifiutare di accordare l’autorizzazione d’esercizio di cui al numero 2 del presente articolo, oppure, nei limiti che essa ritenga necessari, condi­zionare l’attuazione dei diritti definiti nell’articolo 2 del presente Accordo, qualora non avesse la prova che una parte preponderante della proprietà e il controllo effet­tivo dell’impresa appartengano alla Parte che l’ha designata o ai suoi cittadini.</p>
<p>5.  Dopo aver ricevuto l’autorizzazione d’esercizio di cui al numero 2 del presente articolo, l’impresa designata può, in ogni momento, esercitare qualsiasi servizio convenuto, sempre che siano state stabilite tariffe conformemente alle disposi­zioni dell’articolo 13 del presente Accordo e che gli orari siano stati approvati conformemente alle disposi­zioni dell’articolo 14 del presente Accordo.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Revoca e sospensione dell’autorizzazione d’esercizio </a>
</h6>
<div class="collapseable"> <p>1.  Ciascuna Parte ha il diritto di revocare o di sospendere un’autorizzazione d’eser­cizio per l’esercizio dei diritti menzionati nell’articolo 2 del presente Accordo a opera dell’impresa designata dell’altra Parte, oppure di sottoporre l’esercizio di que­sti diritti alle condizioni che essa reputa necessarie se:</p>
<dl>
<dt>a. </dt>
<dd>questa impresa non può provare che una parte preponderante della proprietà e il controllo effettivo dell’impresa appartengono alla Parte che l’ha desi­gnata o a suoi cittadini, oppure se</dd>
<dt>b. </dt>
<dd>l’impresa ha disatteso o gravemente infranto le leggi e i regolamenti della Parte che ha accordato i diritti, oppure se</dd>
<dt>c. </dt>
<dd>l’impresa non esercita i servizi convenuti conformemente alle condizioni prescritte nel presente Accordo.</dd>
</dl>
<p>2.  Tale diritto può essere esercitato solamente dopo consultazione con l’altra Parte, salvo che la revoca, la sospensione o il condizionamento di cui al numero 1 del pre­sente articolo siano necessari per evitare altre infrazioni a leggi e regolamenti o alle condizioni del presente Accordo.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Esercizio dei diritti </a>
</h6>
<div class="collapseable"> <p>1.  Le imprese designate fruiscono di possibilità pari ed eque per l’esercizio dei ser­vizi convenuti fra i territori delle due Parti.</p>
<p>2.  L’impresa designata di ciascuna Parte deve tenere conto degli interessi dell’im­presa designata dell’altra Parte, al fine di non pregiudicarne indebitamente i servizi convenuti serventi la stessa linea o parte di essa.</p>
<p>3.  I servizi convenuti offerti dalle imprese designate delle Parti saranno in stretta relazione con i bisogni di trasporti pubblici sulle li­nee indicate e mireranno essenzialmente a offrire una capacità di trasporti con un fattore di carico ragionevole corrispondente alla domanda per il trasporto di passeggeri, di bagagli, di merci e di invii postali tra i territori delle Parti.</p>
<p>4.  La capacità offerta per il trasporto di passeggeri, di bagagli, di merci e di invii postali che saranno imbarcati o sbarcati nei punti sulle linee indicate sul territorio di Stati che non hanno designato l’impresa dovrà essere stabilita conformemente ai principi generali secondo cui tale capacità è adattata:</p>
<dl>
<dt>a. </dt>
<dd>alla domanda di traffico da e verso il territorio della Parte che ha designato l’impresa;</dd>
<dt>b. </dt>
<dd>alla domanda di traffico delle regioni attraversate dai servizi convenuti, considerate le altre prestazioni di trasporto fornite dalle imprese di Stati inclusi in questa regione e</dd>
<dt>c. </dt>
<dd>alle esigenze dell’esercizio di un servizio di lungo corso.</dd>
</dl>
<p>5.  Sulla base dei principi generali di cui sopra, la capacità offerta e la frequenza dei servizi esercitati dall’impresa designata di ciascuna Parte e qualsivoglia aumento di tali capacità e frequenza saranno convenuti tra le autorità aeronautiche delle due Parti<sup><a href="#fn-d906e222">2</a></sup>.</p>
<div class="footnotes"><p id="fn-d906e222"><sup>2</sup> Questo par. del testo originale francese è stato rettificato mediante scambio di note del  20 mar. 2003 e dell’11 ago. 2004. La mod. è entrata in vigore l’11 ago. 2004. Lo scambio di note non è pubblicato nella RU.</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Applicazione di leggi e regolamenti </a>
</h6>
<div class="collapseable"> <p>1.  Le leggi e i regolamenti che disciplinano, sul territorio di una Parte, l’entrata e l’uscita degli aeromobili adibiti alla navigazione aerea internazionale, o i loro voli sopra detto territorio, sono applicabili all’impresa designata dell’altra Parte.</p>
<p>2.  Le leggi e i regolamenti che disciplinano, sul territorio di una Parte, l’entrata, la permanenza e l’uscita di passeggeri, equipaggi, bagagli, merci o invii postali – come quelli concernenti le modalità di entrata, di uscita, di emigrazione e di immigra­zione, la dogana e i provvedimenti sanitari – sono applicabili ai passeggeri, equi­paggi, bagagli, merci e invii postali trasportati dagli aeromobili dell’impresa desi­gnata dell’altra Parte quando questi aeromobili si trovano su detto territorio.</p>
<p>3.  Nessuna Parte ha il diritto di favorire la propria impresa rispetto a quella desi­gnata dell’altra Parte quanto all’applicazione delle leggi e dei regolamenti indicati nel presente articolo.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Sicurezza dell’aviazione </a>
</h6>
<div class="collapseable"> <p>1.  Conformemente ai loro diritti e obblighi in virtù del diritto internazionale, le Parti riaffermano che i loro obblighi reciproci di proteggere la sicurezza dell’aviazione civile contro gli atti di intervento illeciti fanno parte integrante del presente Ac­cordo. Senza limitare il complesso dei loro diritti e obblighi in virtù del diritto inter­nazionale, le Parti agiscono in particolare conformemente alle disposizioni della Convenzione concernente le infrazioni e taluni altri atti commessi a bordo di aero­mobili, firmata a Tokyo il 14 settembre 1963<sup><a href="#fn-d906e251">3</a></sup>, della Convenzione per la repressione della cattura illecita di aeromobili, firmata all’Aia il 16 dicembre 1970<sup><a href="#fn-d906e260">4</a></sup>, della Con­venzione per la repressione di atti illeciti contro la sicurezza dell’aviazione civile, firmata a Montreal il 23 settembre 1971<sup><a href="#fn-d906e269">5</a></sup>, del Protocollo aggiuntivo per la repres­sione degli atti illeciti di violenza negli aeroporti adibiti all’aviazione civile interna­zionale, firmato a Montreal il 24 febbraio 1988<sup><a href="#fn-d906e278">6</a></sup>, e di ogni altra convenzione od ogni altro protocollo relativi alla sicurezza dell’aviazione civile ai quali le Parti aderi­scono.</p>
<p>2.  Le Parti si accordano reciprocamente, su richiesta, tutta l’assistenza necessaria per prevenire gli atti di cattura illecita di aeromobili civili e altri atti illeciti diretti contro la sicurezza di detti aeromobili, dei loro passeggeri ed equipaggi, degli aeroporti e delle attrezzature e servizi della navigazione aerea, nonché qualsiasi altra minaccia per la sicurezza dell’aviazione civile.</p>
<p>3.  Nei loro rapporti reciproci, le Parti si conformano alle disposizioni relative alla sicurezza dell’aviazione stabilite dall’Organizzazione dell’aviazione civile interna­zionale e designate come Allegati alla Convenzione, per quanto queste disposizioni si applichino alle Parti medesime; esse esigono che gli esercenti degli aeromobili immatricolati nei loro propri registri o che hanno la sede principale delle loro attività o la loro residenza permanente sul loro territorio, nonché gli esercenti di aeroporti situati sul loro territorio, si conformino a dette disposizioni concernenti la sicurezza dell’aviazione.</p>
<p>4.  Ciascuna Parte conviene che detti esercenti possono essere tenuti a osservare, nei loro Paesi rispettivi, le leggi e i regolamenti relativi alla sicurezza dell’aviazione di cui si tratta nel numero 3 del presente articolo al momento dell’entrata, dell’uscita o durante il soggiorno sul territorio dell’altra Parte. Ciascuna Parte vigila affinché vengano effettivamente applicati sul suo territorio provvedimenti per proteggere qualsiasi aeromobile e per garantire l’ispezione dei passeggeri, dell’equipaggio, dei bagagli a mano, delle merci e delle provviste di bordo prima e durante l’imbarco e il carico. Ciascuna Parte esamina anche con spirito favorevole qualsiasi richiesta del­l’altra Parte di prendere ragionevoli provvedimenti speciali di sicurezza per fronteg­giare una particolare minaccia.</p>
<p>5.  In caso di incidente o minaccia di incidente, di cattura illecita di aeromobili civili o di altri atti illeciti diretti contro la sicurezza di detti aeromobili, dei loro passeggeri o equipaggi, degli aeroporti o delle attrezzature e servizi di navigazione aerea, le Parti si adoperano facilitando le comunicazioni e adottando tutti i provvedimenti appropriati per porre fine con rapidità e sicurezza a questo incidente o a questa minaccia di incidente.</p>
<p>6.  Ciascuna Parte intraprende tutte le misure necessarie che reputa attuabili al fine di garantire che un aeromobile oggetto di una cattura illecita o di altri atti illeciti e atterrato sul suo territorio venga trattenuto al suolo fino a quando il decollo si rende indispensabile in base a motivi superiori di protezione della vita umana. Sempre che siano attuabili, simili misure vanno prese sulla base di consultazioni reciproche.</p>
<div class="footnotes">
<p id="fn-d906e251"><sup>3</sup> <a href="https://fedlex.data.admin.ch/eli/cc/1971/312_316_316/20180417">RS <b>0.748.710.1</b></a></p>
<p id="fn-d906e260"><sup>4</sup> <a href="https://fedlex.data.admin.ch/eli/cc/1971/1513_1508_1509/20180411">RS <b>0.748.710.2</b></a></p>
<p id="fn-d906e269"><sup>5</sup> <a href="https://fedlex.data.admin.ch/eli/cc/1978/462_462_462/20180412">RS <b>0.748.710.3</b></a></p>
<p id="fn-d906e278"><sup>6</sup> <a href="https://fedlex.data.admin.ch/eli/cc/1990/1935_1935_1935/20160308">RS <b>0.748.710.31</b></a></p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Riconoscimento di certificati e licenze </a>
</h6>
<div class="collapseable"> <p>1.  I certificati di navigabilità, i brevetti di idoneità e le licenze rilasciati o convalidati da una Parte sono riconosciuti dall’altra Parte durante la loro validità e a condizione che siano conformi alle norme minime stabilite dalla Convenzione.</p>
<p>2.  Ciascuna Parte si riserva tuttavia il diritto di non riconoscere, per la circolazione sopra il proprio territorio, i brevetti di idoneità e le licenze rilasciati o convalidati ai suoi cittadini dall’altra Parte o da qualsiasi altro Stato.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Dazi ed emolumenti </a>
</h6>
<div class="collapseable"> <p>1.  All’entrata nel territorio dell’altra Parte, gli aeromobili impiegati in servizio internazionale dall’impresa designata di una Parte, come anche le loro attrezzature normali, le riserve di carburanti e lubrificanti e le provviste di bordo (ivi comprese le derrate alimentari, le bevande e i tabacchi) sono esonerati da ogni dazio, tassa o emolumento analogo, a condizione che dette attrezzature, riserve e provviste rimangano a bordo degli aero­mobili sino alla riesportazione.</p>
<p>2.  Sono parimenti esenti da questi dazi e tasse, fatti salvi gli emolumenti per servizi resi:</p>
<dl>
<dt>a. </dt>
<dd>i carburanti e lubrificanti destinati al rifornimento degli aeromobili impiegati in servizio internazionale dall’impresa designata dell’altra Parte, anche quando detti approvvigionamenti sono utilizzati dagli aeromobili in volo o­pra il territorio della Parte ove furono imbarcati;</dd>
<dt>b. </dt>
<dd>le provviste di bordo imbarcate sul territorio di una Parte, nei limiti stabiliti dalle sue autorità, per essere consumate a bordo degli aeromobili impiegati in servizio internazionale dall’impresa designata dell’altra Parte;</dd>
<dt>c. </dt>
<dd>i pezzi di ricambio importati sul territorio di una Parte per la manutenzione o la riparazione degli aeromobili impiegati in servizio internazionale;</dd>
</dl>
<p>3.  Le normali attrezzature di bordo, le provviste, le riserve di carburante e lubrificante e i pezzi di ricambio a bordo degli aeromobili impiegati dall’impresa designata di una Parte possono es­sere sbarcati sul territorio dell’altra Parte solamente con il consenso delle autorità doganali di questo territorio. In tal caso essi possono essere posti sotto la vigilanza di dette autorità fintanto che non siano riesportati o adibiti ad altro uso, conforme­mente ai regolamenti doganali.</p>
<p>4.  Mentre  si trovano sul territorio dell’altra Parte, nessuno potrà disporre, senza l’autorizzazione delle autorità doganali di questa Parte, delle attrezzature, delle provviste e di altri materiali che sono generalmente esonerati dai dazi e dagli emolumenti  conformemente ai numeri qua sopra.</p>
<p>5.  Le esenzioni previste dal presente articolo si applicano parimenti quando l’impresa designata di una Parte ha concluso accordi con una o più imprese sulla loca­zione o il trasferimento, sul territorio dell’altra Parte, di oggetti specificati nei nu­meri 1 e 2 del presente articolo, a condizione che detta impresa o dette imprese be­neficino anche di tali esenzioni di quest’altra Parte.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Tasse di utilizzazione </a>
</h6>
<div class="collapseable"> <p>1.  Ciascuna Parte si adopera affinché le tasse di utilizzazione, imposte o imponibili dalle sue autorità competenti all’impresa designata dell’altra Parte, siano eque e ragionevoli. Dette tasse si fondano sui principi di una sana economia.</p>
<p>2.  Le tasse per l’utilizzazione degli aeroporti e delle attrezzature e servizi di navigazione aerea, offerti da una delle Parti all’impresa designata dell’altra, non de­vono risultare superiori a quelle che devono essere pagate dagli aeromobili nazionali adibiti ai servizi internazionali regolari.</p>
<p>3.  Ciascuna Parte sostiene negoziati sulle tasse di utilizzazione fra le proprie autorità competenti che riscuotono le tasse e le imprese che utilizzano i servizi e le attrezzature messi a disposizione da dette autorità e, per quanto possibile, mediante le organizzazioni rappresentanti le imprese. Qualsivoglia proposta di modifica delle tasse di utilizzazione va notificata entro un termine ragionevole affinché gli utenti possano esprimere il loro parere prima che vengano fatte modifiche.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Attività commerciali </a>
</h6>
<div class="collapseable"> <p>1.  L’impresa designata di una delle Parti ha il diritto di tenere sul territorio dell’altra Parte rappresentanze adeguate, che possono comprendere personale commerciale, operativo e tecnico, trasferito o assunto sul posto.</p>
<p>2.  Per l’attività commerciale, si applica il principio della reciprocità. Le autorità competenti di ciascuna Parte accordano l’appoggio necessario per il buon funziona­mento delle rappresentanze dell’impresa designata dell’altra Parte.</p>
<p>3.  In particolare, ciascuna Parte accorda all’impresa designata dell’altra Parte il diritto di partecipare alla vendita di titoli di trasporto aereo sul suo territorio, sia direttamente sia a discre­zione dell’impresa, per il tramite dei suoi agenti. Ciascuna impresa ha il diritto di vendere simili titoli di trasporto aereo e ognuno può acquistarli, in moneta di quel territorio o in valute liberamente convertibili di altri Stati.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Conversione e trasferimento degli introiti </a>
</h6>
<div class="collapseable"> <p>Conformemente ai disciplinamenti sul corso dei cambi della Parte sul cui territorio sono stati realizzati gli introiti e fatti salvi tali disciplinamenti, ciascuna impresa designata ha il diritto di convertire e trasferire nel suo Paese, al tasso ufficiale e conformemente alle regolamentazioni delle divise in vigore, le ec­cedenze di introiti locali realizzate col trasporto di passeggeri, di bagagli, di merci e di invii postali. Se il servizio dei pagamenti tra le Parti è disciplinato da un accordo speciale, questo è applicabile.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Tariffe </a>
</h6>
<div class="collapseable"> <p>1.  Le tariffe che l’impresa designata di una Parte applica per i servizi contemplati nel presente Accordo, vanno fissate ad aliquote ragionevoli, tenendo conto di tutti gli elementi determinanti, comprendenti gli interessi degli utenti, le spese d’esercizio, le particolari caratteristiche di ogni servizio, i tassi di commissione, un utile ragionevole, le tariffe di altre imprese e ogni altra considerazione di natura commerciale sul mercato in questione.</p>
<p>2.  Le tariffe di cui al numero 1 del presente articolo vanno fissate, se possibile, mediante intesa fra le imprese designate delle due Parti e dopo consultazione delle altre imprese di trasporti aerei che servono la stessa linea, del tutto o in parte. Per quanto possibile, le imprese designate applicheranno la procedura di fissazione delle tariffe defi­nita dall’organizzazione internazionale che formula proposte in materia.</p>
<p><tmp:inl name="w:snapToGrid" md="S" id="d71e2166" xmlns:tmp="urn:com:c-moria:legi4ch:xslt:temp"></tmp:inl>3.  <tmp:inl md="E" id="d71e2166" xmlns:tmp="urn:com:c-moria:legi4ch:xslt:temp"></tmp:inl>Le autorità aeronautiche prestano particolare attenzione alle tariffe contro le quali possono essere sollevate obiezioni in virtù del fatto che sono insensatamente discriminanti, eccessivamente elevate o limitanti, artificialmente basse o esagerate<tmp:inl name="w:snapToGrid" md="S" id="d71e2187" xmlns:tmp="urn:com:c-moria:legi4ch:xslt:temp"></tmp:inl>.<tmp:inl md="E" id="d71e2187" xmlns:tmp="urn:com:c-moria:legi4ch:xslt:temp"></tmp:inl></p>
<p><tmp:inl name="w:snapToGrid" md="S" id="d71e2200" xmlns:tmp="urn:com:c-moria:legi4ch:xslt:temp"></tmp:inl>4.  <tmp:inl md="E" id="d71e2200" xmlns:tmp="urn:com:c-moria:legi4ch:xslt:temp"></tmp:inl>Le tariffe così fissate sono sottoposte all’approvazione delle autorità aeronautiche dell’altra Parte almeno 14 giorni prima della data prevista per la loro entrata in vigore<tmp:inl name="w:snapToGrid" md="S" id="d71e2221" xmlns:tmp="urn:com:c-moria:legi4ch:xslt:temp"></tmp:inl>. <tmp:inl md="E" id="d71e2221" xmlns:tmp="urn:com:c-moria:legi4ch:xslt:temp"></tmp:inl>Le autorità aeronautiche approvano o rifiutano le tariffe sottoposte per il trasporto di sola andata o di andata e ritorno fra i territori delle due Parti che iniziano nel loro proprio territorio. Nel caso di un rifiuto, notificano la non approvazione alle autorità aeronautiche dell’altra Parte il prima possibile o almeno entro 14 giorni dalla ricezione delle tariffe<tmp:inl name="w:snapToGrid" md="S" id="d71e2263" xmlns:tmp="urn:com:c-moria:legi4ch:xslt:temp"></tmp:inl>.<tmp:inl md="E" id="d71e2263" xmlns:tmp="urn:com:c-moria:legi4ch:xslt:temp"></tmp:inl></p>
<p>5.  Nessuna delle autorità aeronautiche intraprende unilateralmente provvedimenti atti a impedire l’introduzione delle tariffe proposte o il mantenimento di quelle esistenti per il trasporto fra i territori delle due Parti che inizia nel territorio dell’altra Parte.</p>
<p><tmp:inl name="w:snapToGrid" md="S" id="d71e2297" xmlns:tmp="urn:com:c-moria:legi4ch:xslt:temp"></tmp:inl>6.  <tmp:inl md="E" id="d71e2297" xmlns:tmp="urn:com:c-moria:legi4ch:xslt:temp"></tmp:inl>A prescindere dal precedente numero 4, qualora ritengano che una tariffa per il trasporto verso il proprio territorio rientri nelle categorie menzionate a tale scopo nel numero 2, l’autorità aeronautica di una Parte devono notificare all’autorità aeronautica dell’altra Parte la sua non approvazione il più rapidamente possibile o almeno entro 14 giorni dal momento della ricezione delle tariffe<tmp:inl name="w:snapToGrid" md="S" id="d71e2318" xmlns:tmp="urn:com:c-moria:legi4ch:xslt:temp"></tmp:inl>.<tmp:inl md="E" id="d71e2318" xmlns:tmp="urn:com:c-moria:legi4ch:xslt:temp"></tmp:inl></p>
<p><tmp:inl name="w:snapToGrid" md="S" id="d71e2332" xmlns:tmp="urn:com:c-moria:legi4ch:xslt:temp"></tmp:inl>7.  <tmp:inl md="E" id="d71e2332" xmlns:tmp="urn:com:c-moria:legi4ch:xslt:temp"></tmp:inl>Le autorità aeronautiche di ciascuna Parte possono esigere negoziati su ogni tariffa oggetto della non approvazione. Simili negoziati devono avere luogo entro trenta giorni dalla ricezione di una richiesta in tal senso. Se le Parti raggiungono un’intesa, ciascuna di esse si adopera al meglio per attuarla efficacemente. Se non si giunge a un’intesa, prevale la decisione di quella Parte dal cui territorio inizia il trasporto<tmp:inl name="w:snapToGrid" md="S" id="d71e2353" xmlns:tmp="urn:com:c-moria:legi4ch:xslt:temp"></tmp:inl>.<tmp:inl md="E" id="d71e2353" xmlns:tmp="urn:com:c-moria:legi4ch:xslt:temp"></tmp:inl></p>
<p>8.  Per i trasporti fra i territori delle Parti, le autorità aeronautiche autorizzano la o le imprese designate dell’altra Parte a parificare le loro tariffe con quelle che un’impresa di ciascuna Parte o di uno Stato terzo è già stata autorizzata ad applicare per la stessa coppia di città.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Approvazione degli orari </a>
</h6>
<div class="collapseable"> <p>Almeno trenta giorni prima dell’inizio dei servizi convenuti, l’impresa designata di una Parte sottopone i suoi orari all’approvazione delle autorità aeronautiche del­l’altra Parte. Lo stesso disciplinamento si applica a qualsiasi successiva modifica di orario.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Statistiche </a>
</h6>
<div class="collapseable"> <p>Le imprese designate delle Parti comunicano all’autorità aeronautica interessata, su richiesta, le statistiche periodi­che o altri dati analoghi concernenti il traffico sui servizi convenuti.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Consultazioni </a>
</h6>
<div class="collapseable"> <p>Ciascuna Parte può, in ogni momento, chiedere consultazioni in merito alla realizza­zione, interpretazione, applicazione o modifica del presente Accordo. Dette consul­tazioni, che possono farsi tra autorità aeronautiche, devono iniziare entro sessanta giorni dalla data di ricezione della domanda scritta dell’altra Parte, salvo diverso accordo fra le Parti.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Modifiche </a>
</h6>
<div class="collapseable"> <p>1.  Il presente Accordo può essere modificato dalle Parti dopo consultazione in conformità dell’articolo 16 dello stesso. Tale modifica entra in vigore appena le due Parti si sono notificate l’adempimento delle formalità costituzionali.</p>
<p>2.  Modifiche dell’Allegato del presente Accordo possono essere convenute diretta­mente tra le autorità aeronautiche delle Parti ed entrano in vigore il giorno in cui sono state decise.</p>
<p>3.  In caso di conclusione di una convenzione generale multilaterale relativa al tra­sporto aereo, che vincolasse ciascuna delle Parti, il presente Accordo sarebbe emen­dato al fine di essere conforme alle disposizioni di detta convenzione.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Composizione delle controversie </a>
</h6>
<div class="collapseable"> <p>1.  Qualsiasi controversia sull’interpretazione o sull’applicazione del presente Accordo che non venisse composta mediante negoziati diretti o per via diplomatica, è sottoposta, su richiesta di una delle Parti, a un tribunale arbitrale<sup><a href="#fn-d906e488">7</a></sup>.</p>
<p>2.  In tal caso, ciascuna parte designa un arbitro; i due arbitri cooptano un Presidente, cittadino di uno Stato terzo. Se, entro un termine di due mesi a decorrere dal giorno in cui una delle Parti ha designato il proprio arbitro, l’altra Parte non designa il suo o se, nel corso del mese successivo alla designazione del secondo arbitro, i due ar­bitri non s’intendono sulla scelta del Presidente, verrà chiesto al pre­sidente del Consiglio dell’Organizzazione dell’aviazione civile internazionale di procedere alla nomina necessaria. Qualora il pre­sidente del Consiglio fosse cittadino di una delle Parti, uno dei vicepresidenti del Consiglio cittadino di uno Stato terzo può essere sollecitato per procedere alla nomina necessaria.</p>
<p>3.  Il tribunale arbitrale fissa le proprie procedure e decide della suddivisione delle spese risultanti dalla procedura<sup><a href="#fn-d906e497">8</a></sup>.</p>
<p>4.  Le Parti s’impegnano a conformarsi alla decisione del tribunale arbitrale.</p>
<div class="footnotes">
<p id="fn-d906e488"><sup>7</sup> v. nota 2 a piè di pagina.</p>
<p id="fn-d906e497"><sup>8</sup> v. nota 2 a piè di pagina.</p>
</div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Denuncia </a>
</h6>
<div class="collapseable"> <p>1.  Ciascuna Parte può, in ogni momento, notificare per scritto all’altra di voler porre fine al presente Accordo; la notificazione va fatta simultaneamente all’Organizza­zione dell’aviazione civile internazionale.</p>
<p>2.  L’Accordo si conclude dodici mesi dopo la ricezione della notificazione, salvo che la denuncia non sia revocata di comune intesa prima della fine di tale periodo.</p>
<p>3.  Qualora l’altra Parte non attestasse di averla ricevuta, la notificazione si reputa pervenuta quattordici giorni dopo che l’Organizzazione dell’aviazione civile inter­nazionale ne ha ricevuto comunicazione.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Registrazione presso l’Organizzazione dell’aviazione civile internazionale </a>
</h6>
<div class="collapseable"> <br><p>Il presente Accordo, e ogni ulteriore emendamento, sono registrati presso l’Orga­nizzazione dell’aviazione civile internazionale.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Entrata in vigore </a>
</h6>
<div class="collapseable"> <p>Il presente Accordo sarà applicato provvisoriamente dal giorno della sua firma e sostituisce l’applicazione dell’Accordo provvisorio del 24 giugno 1949<sup><a href="#fn-d906e539">9</a></sup> concernente le aviolinee tra le due Parti. En­trerà in vigore appena le due Parti si sa­ranno notificate l’adempimento delle forma­lità costituzionali che consentono la conclu­sione e l’entrata in vigore degli accordi internazionali.</p>
<p>Alla sua entrata in vigore, il presente Accordo sostituirà l’Accordo provvisorio del 24 giugno 1949 concernente le aviolinee tra le due Parti.</p>
<div class="footnotes"><p id="fn-d906e539"><sup>9</sup> [<a href="https://fedlex.data.admin.ch/eli/oc/1949/1579_1682_1612">RU <b>1949</b> 1612</a>; <b></b><a href="https://fedlex.data.admin.ch/eli/oc/1987/581_581_581"><b>1987</b> 581</a>]</p></div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i firmatari, debitamente autorizzati a tale scopo dai loro rispettivi Governi, hanno firmato il presente Accordo.</p>
<p>Fatto a Berna, il 2 maggio 2001, in doppio esemplare, nelle lingue francese, hindi e inglese, i testi facendo parimenti fede. In caso di divergenze di realizzazione, di interpretazione o di applicazione, prevale il testo inglese.</p>
<p></p>
<div class="table"><table border="1"><tr>
<td>
<p>Per il <br>Consiglio federale svizzero</p>
<p>Otto Arregger</p>
</td>
<td>
<p>Per il Governo <br>della Repubblica dell’India:</p>
<p>Niranjan Desai</p>
</td>
</tr></table></div>
<?del-struct abstand18pt>
</div></section></main><div id="annex"><section id="lvl_d291e25"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d291e25">Allegato</a><i><sup><a href="#fn-d906e588">10</a></sup></i><a href="#lvl_d291e25"> </a>
</h1>
<div class="footnotes"><p id="fn-d906e588"><sup>10</sup> Aggiornato dalle mod. del 30 giu. 2010 (<i>RU <b>2021</b> 519</i>) e del 7 dic. 2017, in vigore dal  7 dic. 2017 (<i>RU <b>2021</b> 520</i>).</p></div>
<div class="collapseable">
<section id="lvl_d291e25/sec_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d291e25/sec_I">Sezione I </a>
</h2>
<div class="collapseable">
<p>La o le imprese designate dall’India sono autorizzate a esercitare i servizi convenuti sulle seguenti li­nee:</p>
<p class="untertit">Linea 1</p>
<p></p>
<div class="table"><table border="1">
<tr>
<td><p>Punti d’origine:</p></td>
<td><p>Punti intermedi:</p></td>
<td><p>Punti di destinazione:</p></td>
<td><p>Punti oltre:</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Punti in India</p></td>
<td><p>Pakistan, <br>Afghanistan, Oman, Sharjah, Dubai, <br>Abu Dhabi, Qatar, Bahrein, Kuwait, Arabia Saudita, Iran, Iraq, Giordania, Siria, Libano, Egitto, Israele, Cipro, Grecia, Turchia, Mosca, Bulgaria, Romania, Ungheria, Italia, Austria, Francia</p></td>
<td><p>Ginevra o Zurigo</p></td>
<td><p>Madrid, Repubblica ceca, Repubblica slovacca, Francia, Belgio, Paesi Bassi, Germania, Norvegia, Danimarca, Svezia, Gran Bretagna, Irlanda, Canada, Stati Uniti d’America, <br>due punti in America del Sud o Centrale</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
</table></div>
<p class="untertit">Linea 2</p>
<p></p>
<div class="table"><table border="1">
<tr>
<td><p>Punti d’origine:</p></td>
<td><p>Punti intermedi:</p></td>
<td><p>Punti di destinazione:</p></td>
<td><p>Punti oltre:</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Punti in India</p></td>
<td><p>–</p></td>
<td><p>Basilea</p></td>
<td><p>–</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
</table></div>
<p class="untertit">Linea 3 – Per la o le imprese designate dall’India</p>
<p></p>
<div class="table"><table border="1">
<tr>
<td><p>Punti di partenza:</p></td>
<td><p>Punti intermedi:</p></td>
<td><p>Punti di destinazione:</p></td>
<td><p>Punti oltre:</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Punti in India</p></td>
<td><p>–</p></td>
<td><p>Qualsiasi punto in Svizzera</p></td>
<td><p>–</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
</table></div>
</div></section><section id="lvl_d291e25/sec_I_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d291e25/sec_I_I">Sezione II </a>
</h2>
<div class="collapseable">
<p>La o le imprese designate dalla Svizzera sono autorizzate a esercitare i servizi <br>convenuti sulle seguenti li­nee:</p>
<p class="untertit">Linea 1</p>
<p></p>
<div class="table"><table border="1">
<tr>
<td><p>Punti d’origine:</p></td>
<td><p>Punti intermedi:</p></td>
<td><p>Punti di destinazione:</p></td>
<td><p>Punti oltre:</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Punti in Svizzera</p></td>
<td><p>Austria, Italia, Ungheria, Romania, Bulgaria, Turchia, Grecia, Cipro, <br>Egitto, Israele, Libano, Siria, <br>Giordania, Iraq, <br>Iran, Arabia Saudita, Kuwait, Bahrein, Afghanistan, <br>Pakistan</p></td>
<td><p>Bombay o Nuova Delhi</p></td>
<td>
<p>(a)  Myanmar, Thailandia, Vietnam, Hong Kong, <br>Filippine, due punti in Cina, Seul, <br>Giappone;</p>
<p>(b)  Myanmar o Sri Lanka, Indonesia, Nuova Guinea, Thailandia, <br>Australia, Singapore, Malaisia</p>
</td>
</tr>
<tr>
<td><p> </p></td>
<td><p></p></td>
<td><p></p></td>
<td><p></p></td>
</tr>
</table></div>
<p class="untertit">Linea 2</p>
<p></p>
<div class="table"><table border="1">
<tr>
<td><p>Punti d’origine:</p></td>
<td><p>Punti intermedi:</p></td>
<td><p>Punti di destinazione:</p></td>
<td><p>Punti oltre:</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Punti in Svizzera</p></td>
<td><p>–</p></td>
<td><p>Calcutta, Goa</p></td>
<td><p>Male</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
</table></div>
<p class="untertit">Linea 3 – Per la o le imprese designate dalla Svizzera</p>
<p></p>
<div class="table"><table border="1">
<tr>
<td><p>Punti di partenza:</p></td>
<td><p>Punti intermedi:</p></td>
<td><p>Punti di destinazione:</p></td>
<td><p>Punti oltre:</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Punti in Svizzera</p></td>
<td><p>–</p></td>
<td><p>Mumbai, Nuova <br>Delhi, Calcutta, Chennai, Hyderabad, Bengalore</p></td>
<td><p>–</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
</tr>
</table></div>
</div></section><section id="lvl_d291e25/sec_II_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d291e25/sec_II_I">Sezione III </a>
</h2>
<div class="collapseable">
<p>(a)  Punti su ciascuna delle linee indicate possono, secondo quanto con­viene alle imprese designate, non essere serviti in occasione di tutti i voli o di taluni di essi.</p>
<p>(b)  Punti su ciascuna delle linee indicate non devono necessariamente essere serviti nell’ordine convenuto, purché le linee utilizzate rimangano ragionevolmente dirette<i>.</i></p>
<p>(c)  Quando è utilizzato tra due punti sulle tavole delle linee, il termine «O» significa che i due punti possono essere serviti, ma, non nel corso dello stesso volo.</p>
<p>(d)  Ciascuna impresa designata può servire punti intermedi e/o punti oltre non specificati nelle sezioni I e II, a condizione che non siano esercitati diritti di traffico in quinta libertà.</p>
<p></p>
</div></section>
</div></section></div>
</div></body>
</html>
