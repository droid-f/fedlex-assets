<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-543-20220801-it</title>
</head>
<body><div id="lawcontent">
<div id="preface">
<!--172.061.1 --><p class="srnummer ">172.061.1 </p>
<h1 class="erlasstitel botschafttitel ">Ordinanza<br>sulla procedura di consultazione</h1>
<h2 class="erlasskurztitel ">(Ordinanza sulla consultazione, OCo)</h2>
<p>del 17 agosto 2005 (Stato 1° agosto 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 11 della legge federale del 18 marzo 2005<sup><a href="#fn-d6e21" id="fnbck-d6e21">1</a></sup> sulla procedura di <br>consultazione (LCo),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/2005/542" target="_blank">RS <b>172.061</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Campo d’applicazione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6e39" id="fnbck-d6e39">2</a></sup>
</h6>
<div class="collapseable">
<p><sup>1</sup> La presente ordinanza si applica alle procedure di consultazione indette dal Consiglio federale, da un dipartimento, dalla Cancelleria federale o da un’unità dell’Amministrazione federale (autorità che indice la consultazione).</p>
<p><sup>2</sup> Per quanto una legge o un’ordinanza non disponga diversamente, le disposizioni della presente ordinanza si applicano per analogia anche alle commissioni parlamentari.</p>
<div class="footnotes"><p id="fn-d6e39"><sup><a href="#fnbck-d6e39">2</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d6e59" id="fnbck-d6e59">3</a></sup>
</h6>
<div class="collapseable"><div class="footnotes"><p id="fn-d6e59"><sup><a href="#fnbck-d6e59">3</a></sup> Abrogato dal n. I dell’O dell’11 mar. 2016, con effetto dal 1° apr. 2016 (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div></div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Pianificazione e coordinamento</a><sup><a href="#fn-d6e73" id="fnbck-d6e73">4</a></sup>
</h1>
<div class="footnotes"><p id="fn-d6e73"><sup><a href="#fnbck-d6e73">4</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d6e85" id="fnbck-d6e85">5</a></sup><a href="#art_3"> Pianificazione</a>
</h6>
<div class="collapseable"> <p>Le autorità competenti per lo svolgimento di consultazioni (autorità responsabili) allestiscono una pianificazione delle loro consultazioni e l’aggiornano costantemente.</p>
<div class="footnotes"><p id="fn-d6e85"><sup><a href="#fnbck-d6e85">5</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e103" id="fnbck-d6e103">6</a></sup><a href="#art_4"><i></i> <i></i>Coordinamento</a>
</h6>
<div class="collapseable"> <p> (art. 5 cpv. 3 LCo)</p>
<p><sup>1</sup> Le autorità responsabili informano la Cancelleria federale sulla pianificazione delle loro consultazioni; per ogni progetto le comunicano il titolo nelle tre lingue ufficiali e il termine per l’invio dei pareri.</p>
<p><sup>2</sup> ...<sup><a href="#fn-d6e127" id="fnbck-d6e127">7</a></sup></p>
<div class="footnotes">
<p id="fn-d6e103"><sup><a href="#fnbck-d6e103">6</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p>
<p id="fn-d6e127"><sup><a href="#fnbck-d6e127">7</a></sup> Abrogato dal n. I dell’O del 22 giu. 2022, con effetto dal 1° ago. 2022 (<a href="https://fedlex.data.admin.ch/eli/oc/2022/379" target="_blank">RU <b>2022</b> 379</a>).</p>
</div>
</div></article><article id="art_4_a"><a name="a4a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d6e140" id="fnbck-d6e140">8</a></sup><a href="#art_4_a"><i></i> <i></i>Esame da parte della Cancelleria federale</a>
</h6>
<div class="collapseable"> <p><sup>1</sup> Prima dell’indizione della procedura di consultazione l’autorità responsabile sottopone per tempo la documentazione alla Cancelleria federale per esame.</p>
<p><sup>2</sup> Essa sente la Cancelleria federale anche quando intende rinunciare a svolgere una consultazione in virtù dell’articolo 3<i>a</i> LCo.</p>
<div class="footnotes"><p id="fn-d6e140"><sup><a href="#fnbck-d6e140">8</a></sup> Introdotto dal n. I dell’O dell’11 mar. 2016, in vigore dal 1° apr. 2016 (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e167" id="fnbck-d6e167">9</a></sup><a href="#art_5"> Pubblicazione delle consultazioni previste </a>
</h6>
<div class="collapseable"> <p>La Cancelleria federale tiene una lista in forma elettronica delle consultazioni previste che è aggiornata costantemente e accessibile al pubblico.</p>
<div class="footnotes"><p id="fn-d6e167"><sup><a href="#fnbck-d6e167">9</a></sup> Nuovo testo giusta il n. I dell’O del 22 giu. 2022, in vigore dal 1° ago. 2022  (<a href="https://fedlex.data.admin.ch/eli/oc/2022/379" target="_blank">RU <b>2022</b> 379</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Indizione</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e187" id="fnbck-d6e187">10</a></sup><a href="#art_6"> Obbligo di motivare</a>
</h6>
<div class="collapseable"> <p>Nella proposta all’autorità che indice la consultazione occorre indicare in particolare il motivo per cui:</p>
<dl>
<dt>a. </dt>
<dd>la procedura di consultazione deve essere svolta secondo l’articolo 3 capoverso 1 LCo oppure secondo l’articolo 3 capoverso 2 LCo;</dd>
<dt>b. </dt>
<dd>se del caso, occorre derogare eccezionalmente al termine di cui all’articolo 7 capoverso 3 LCo.</dd>
</dl>
<div class="footnotes"><p id="fn-d6e187"><sup><a href="#fnbck-d6e187">10</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e212" id="fnbck-d6e212">11</a></sup><a href="#art_7"> Contenuto e lingua della documentazione</a>
</h6>
<div class="collapseable"> <p><sup>1</sup> La documentazione comprende:</p>
<dl>
<dt>a. </dt>
<dd>il progetto da porre in consultazione;</dd>
<dt>b. </dt>
<dd>in caso di modifica di un atto normativo, una presentazione strutturata delle modifiche previste rispetto al diritto vigente;</dd>
<dt>c. </dt>
<dd>il rapporto esplicativo;</dd>
<dt>d. </dt>
<dd>le lettere d’informazione ai destinatari;</dd>
<dt>e. </dt>
<dd>l’elenco dei destinatari.<sup><a href="#fn-d6e245" id="fnbck-d6e245">12</a></sup>
</dd>
</dl>
<p><sup>2</sup> Essa deve essere allestita nelle tre lingue ufficiali.</p>
<p><sup>3</sup> Nei casi seguenti il progetto da porre in consultazione e il rapporto esplicativo possono essere allestiti soltanto in una o in due lingue ufficiali:</p>
<dl>
<dt>a. </dt>
<dd>per i trattati internazionali, se il progetto è urgente;</dd>
<dt>b. </dt>
<dd>per le consultazioni di cui all’articolo 3 capoverso 2 LCo, se il progetto è esclusivamente di importanza locale o regionale.</dd>
</dl>
<div class="footnotes">
<p id="fn-d6e212"><sup><a href="#fnbck-d6e212">11</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p>
<p id="fn-d6e245"><sup><a href="#fnbck-d6e245">12</a></sup> Nuovo testo giusta il n. I dell’O del 22 giu. 2022, in vigore dal 1° ago. 2022  (<a href="https://fedlex.data.admin.ch/eli/oc/2022/379" target="_blank">RU <b>2022</b> 379</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d6e270" id="fnbck-d6e270">13</a></sup><a href="#art_8"> Rapporto esplicativo</a>
</h6>
<div class="collapseable"> <p><sup>1</sup> Il rapporto esplicativo dà una visione d’insieme del progetto e ne spiega i principi e gli obiettivi.</p>
<p><sup>2</sup> Nel caso di progetti di atti normativi, commenta le singole disposizioni.</p>
<p><sup>3</sup> Contiene spiegazioni e, se necessario, domande rivolte ai destinatari, riguardanti in particolare:</p>
<dl>
<dt>a. </dt>
<dd>le ripercussioni sul personale, sull’organizzazione e sulle finanze della Confederazione, dei Cantoni, dei Comuni e di eventuali altri organi preposti all’esecuzione;</dd>
<dt>b. </dt>
<dd>la necessità di pianificare l’attuazione in modo coordinato con gli organi preposti all’esecuzione;</dd>
<dt>c. </dt>
<dd>il tempo necessario per l’attuazione nei Cantoni e nei Comuni;</dd>
<dt>d. </dt>
<dd>le ripercussioni economiche.</dd>
</dl>
<p><sup>4</sup> Nel caso di progetti di atti normativi che verosimilmente avranno ripercussioni notevoli per gli organi preposti all’esecuzione e altri destinatari della norma, contiene spiegazioni relative al presumibile contenuto delle pertinenti ordinanze da emanare.</p>
<p><sup>4bis</sup> Presenta in modo strutturato i principali dati quantitativi utilizzati con informazioni concernenti: </p>
<dl>
<dt>a. </dt>
<dd>le loro fonti;</dd>
<dt>b. </dt>
<dd>le relative modalità di calcolo o stima;</dd>
<dt>c. </dt>
<dd>la valutazione della loro affidabilità.<sup><a href="#fn-d6e322" id="fnbck-d6e322">14</a></sup>
</dd>
</dl>
<p><sup>5</sup> Per il rimanente, si applicano per analogia le direttive sul contenuto e sulla struttura dei messaggi del Consiglio federale.</p>
<div class="footnotes">
<p id="fn-d6e270"><sup><a href="#fnbck-d6e270">13</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p>
<p id="fn-d6e322"><sup><a href="#fnbck-d6e322">14</a></sup> Introdotto dal n. I dell’O del 22 giu. 2022, in vigore dal 1° ago. 2022 (<a href="https://fedlex.data.admin.ch/eli/oc/2022/379" target="_blank">RU <b>2022</b> 379</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e337" id="fnbck-d6e337">15</a></sup><a href="#art_9"> Lettera d’informazione ai destinatari</a>
</h6>
<div class="collapseable"> <p><sup>1</sup> La lettera d’informazione ai destinatari della consultazione indica:</p>
<dl>
<dt>a. </dt>
<dd>la decisione di indire la consultazione;</dd>
<dt>b. </dt>
<dd>il termine di consultazione e, se del caso, il motivo per cui il termine è abbreviato;</dd>
<dt>c. </dt>
<dd>l’indirizzo elettronico dove è possibile ottenere la documentazione.</dd>
</dl>
<p><sup>2</sup> La lettera d’informazione invita espressamente i Cantoni e gli eventuali altri organi preposti all’esecuzione a esprimere il proprio parere sulle spiegazioni contenute nel rapporto esplicativo e su eventuali domande poste nel rapporto.</p>
<p><sup>3</sup> La lettera d’informazione ai Cantoni è indirizzata ai Governi cantonali.</p>
<div class="footnotes"><p id="fn-d6e337"><sup><a href="#fnbck-d6e337">15</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d6e372" id="fnbck-d6e372">16</a></sup><a href="#art_10"><i></i> <i></i>Elenco dei destinatari</a>
</h6>
<div class="collapseable"> <p> (art. 4 cpv. 2 e 3 LCo)</p>
<p><sup>1</sup> Nell’elenco dei destinatari figurano i destinatari permanenti di cui all’articolo 4 capoverso 3 LCo e le altre cerchie interessate definite dall’autorità responsabile.</p>
<p><sup>2</sup> Non vi figurano unità dell’Amministrazione federale centrale o decentralizzata né delle amministrazioni cantonali; fanno eccezione le commissioni extraparlamentari di cui all’allegato 2 dell’ordinanza del 25 novembre 1998<sup><a href="#fn-d6e396" id="fnbck-d6e396">17</a></sup> sull’organizzazione del Governo e dell’Amministrazione che sono interessate nel singolo caso.</p>
<div class="footnotes">
<p id="fn-d6e372"><sup><a href="#fnbck-d6e372">16</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p>
<p id="fn-d6e396"><sup><a href="#fnbck-d6e396">17</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Tribunale federale e altre autorità giudiziarie della Confederazione</a>
</h6>
<div class="collapseable"> <p><sup>1</sup> Il Tribunale federale e le altre autorità giudiziarie della Confederazione sono invitati a esprimere il loro parere sui progetti riguardanti le procedure di loro competenza.</p>
<p><sup>2</sup> Sui progetti riguardanti lo statuto, l’organizzazione o l’amministrazione del Tribunale federale o di un’altra autorità giudiziaria della Confederazione, il Tribunale federale e l’altra autorità giudiziaria interessata della Confederazione sono invitati a esprimersi prima dell’indizione della consultazione nell’ambito di un’indagine conoscitiva. Sono nuovamente invitati a esprimere il proprio parere nel corso della consultazione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e420" id="fnbck-d6e420">18</a></sup><a href="#art_12"> Informazione</a>
</h6>
<div class="collapseable"> <p> (art. 5 LCo)</p>
<p><sup>1</sup> L’autorità responsabile informa i mezzi di comunicazione immediatamente dopo la decisione di indire una consultazione.</p>
<p><sup>2</sup> La Cancelleria federale informa gli Uffici delle Camere federali immediatamente dopo la decisione del Consiglio federale di indire una consultazione su un’ordinanza.</p>
<div class="footnotes"><p id="fn-d6e420"><sup><a href="#fnbck-d6e420">18</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d6e444" id="fnbck-d6e444">19</a></sup><a href="#art_13"> Annuncio</a>
</h6>
<div class="collapseable"> <p> (art. 9 cpv. 1 lett. a LCo)</p>
<p><sup>1</sup> La Cancelleria federale annuncia nel Foglio federale l’indizione di ogni consultazione di cui all’articolo 3 capoverso 1 LCo.</p>
<p><sup>2</sup> Essa tiene una lista in forma elettronica delle consultazioni in corso che è aggiornata costantemente e accessibile al pubblico.<sup><a href="#fn-d6e465" id="fnbck-d6e465">20</a></sup></p>
<div class="footnotes">
<p id="fn-d6e444"><sup><a href="#fnbck-d6e444">19</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p>
<p id="fn-d6e465"><sup><a href="#fnbck-d6e465">20</a></sup> Nuovo testo giusta il n. I dell’O del 22 giu. 2022, in vigore dal 1° ago. 2022  (<a href="https://fedlex.data.admin.ch/eli/oc/2022/379" target="_blank">RU <b>2022</b> 379</a>).</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Svolgimento</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a><sup><a href="#fn-d6e479" id="fnbck-d6e479">21</a></sup><a href="#art_14"> Pubblicazione della documentazione</a>
</h6>
<div class="collapseable"> <p> (art. 9 cpv. 1 lett. a LCo)</p>
<p>La Cancelleria federale rende accessibile al pubblico la documentazione in forma elettronica immediatamente dopo la decisione di indire una consultazione.</p>
<div class="footnotes"><p id="fn-d6e479"><sup><a href="#fnbck-d6e479">21</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Forma dei pareri</a>
</h6>
<div class="collapseable"> <p> (art. 7 cpv. 1 LCo)</p>
<p>I pareri sono inoltrati in forma cartacea o in forma elettronica.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d6e510" id="fnbck-d6e510">22</a></sup><a href="#art_16"> Pubblicazione dei pareri</a>
</h6>
<div class="collapseable"> <p> (art. 9 cpv. 1 LCo)</p>
<p>Scaduto il termine per rispondere, la Cancelleria federale rende accessibili al pubblico i pareri pervenuti e i verbali di cui all’articolo 7 capoverso 2 LCo.</p>
<div class="footnotes"><p id="fn-d6e510"><sup><a href="#fnbck-d6e510">22</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><a href="#fn-d6e530" id="fnbck-d6e530">23</a></sup>
</h6>
<div class="collapseable"><div class="footnotes"><p id="fn-d6e530"><sup><a href="#fnbck-d6e530">23</a></sup> Abrogato dal n. I dell’O dell’11 mar. 2016, con effetto dal 1° apr. 2016 (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div></div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Risultati della procedura di consultazione e seguito</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><a href="#fn-d6e546" id="fnbck-d6e546">24</a></sup><a href="#art_18"> Proposta</a>
</h6>
<div class="collapseable"> <p> (art. 8 LCo)</p>
<p><sup>1</sup> Nella proposta all’autorità competente per l’adozione del progetto, i risultati della consultazione sono valutati e ponderati in maniera sintetica. Quando si tratta di questioni riguardanti l’attuazione o l’esecuzione del diritto federale, i pareri espressi dai Cantoni sono tenuti in particolare considerazione.</p>
<p><sup>2</sup> Se la consultazione è stata indetta dal Consiglio federale e, in base ai risultati della consultazione su punti sostanziali del progetto, vi è incertezza circa il seguito, occorre dapprima presentare al Consiglio federale una proposta in merito.</p>
<div class="footnotes"><p id="fn-d6e546"><sup><a href="#fnbck-d6e546">24</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Allegati alla proposta</a>
</h6>
<div class="collapseable"> <p><sup>1</sup> In allegato alla proposta figurano:</p>
<dl>
<dt>a. </dt>
<dd>il rapporto sui risultati;</dd>
<dt>b. </dt>
<dd>il progetto di atto e, per i progetti del Consiglio federale a destinazione dell’Assemblea federale, il progetto di messaggio, sempreché non sia stata formulata una proposta al Consiglio federale riguardo al seguito;</dd>
<dt>c. </dt>
<dd>il progetto dei comunicati stampa.</dd>
</dl>
<p><sup>2</sup> Gli allegati sono allestiti nelle tre lingue ufficiali.</p>
<p><sup>3</sup> Se il Tribunale federale lo richiede, il suo parere è ripreso integralmente nel progetto di messaggio.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a><sup><a href="#fn-d6e596" id="fnbck-d6e596">25</a></sup><a href="#art_20"> Rapporto sui risultati</a>
</h6>
<div class="collapseable"> <p> (art. 8 LCo)</p>
<p><sup>1</sup> Il rapporto sui risultati informa sui pareri pervenuti e ne riassume i contenuti in modo strutturato e senza giudizi di valore.</p>
<p><sup>2</sup> I pareri<sup> </sup>sulle questioni relative all’attuazione da parte dei Cantoni o di altri organi preposti all’esecuzione sono presentati in un capitolo separato.</p>
<p><sup>3</sup> I verbali delle sedute di cui all’articolo 7 capoverso 2 LCo sono parte integrante del rapporto sui risultati.</p>
<div class="footnotes"><p id="fn-d6e596"><sup><a href="#fnbck-d6e596">25</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a><sup><a href="#fn-d6e625" id="fnbck-d6e625">26</a></sup><a href="#art_21"><i></i> <i></i>Pubblicazione e informazione</a>
</h6>
<div class="collapseable"> <p><sup>1</sup> Immediatamente dopo che l’autorità che ha indetto la consultazione ne ha preso atto, la Cancelleria federale rende accessibile il rapporto sui risultati in forma elettronica.</p>
<p><sup>2</sup> Immediatamente dopo la decisione, l’autorità responsabile informa i partecipanti alla consultazione e i mezzi di comunicazione sulla pubblicazione del rapporto sui risultati.</p>
<p><sup>3</sup> La Cancelleria federale tiene una lista in forma elettronica delle consultazioni concluse che è aggiornata costantemente e accessibile al pubblico.<sup><a href="#fn-d6e650" id="fnbck-d6e650">27</a></sup></p>
<div class="footnotes">
<p id="fn-d6e625"><sup><a href="#fnbck-d6e625">26</a></sup> Nuovo testo giusta il n. I dell’O dell’11 mar. 2016, in vigore dal 1° apr. 2016  (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p>
<p id="fn-d6e650"><sup><a href="#fnbck-d6e650">27</a></sup> Nuovo testo giusta il n. I dell’O del 22 giu. 2022, in vigore dal 1° ago. 2022  (<a href="https://fedlex.data.admin.ch/eli/oc/2022/379" target="_blank">RU <b>2022</b> 379</a>).</p>
</div>
</div></article>
</div></section><section id="sec_5_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5_a">Sezione 5<i>a</i>:</a><sup><a href="#fn-d6e664" id="fnbck-d6e664">28</a></sup><a href="#sec_5_a"> Motivazione della rinuncia a una consultazione</a>
</h1>
<div class="footnotes"><p id="fn-d6e664"><sup><a href="#fnbck-d6e664">28</a></sup> Introdotta dal n. I dell’O dell’11 mar. 2016, in vigore dal 1° apr. 2016 (<a href="https://fedlex.data.admin.ch/eli/oc/2016/162" target="_blank">RU <b>2016</b> 929</a>).</p></div>
<div class="collapseable"><article id="art_21_a"><a name="a21a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21_a"><b>Art. 21</b><i>a</i></a>
</h6>
<div class="collapseable">
<p>Se, fondandosi sull’articolo 3<i>a</i> LCo, si è rinunciato a una procedura di consultazione, occorre indicarne il motivo:</p>
<dl>
<dt>a. </dt>
<dd>nella proposta di adozione del progetto interessato;</dd>
<dt>b. </dt>
<dd>nelle spiegazioni relative al progetto, in particolare nel messaggio.</dd>
</dl>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali</a>
</h1>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Diritto previgente: abrogazione</a>
</h6>
<div class="collapseable"> <p>L’ordinanza del 17 giugno 1991<sup><a href="#fn-d6e702" id="fnbck-d6e702">29</a></sup> sulla procedura di consultazione è abrogata.</p>
<div class="footnotes"><p id="fn-d6e702"><sup><a href="#fnbck-d6e702">29</a></sup> [<a href="https://fedlex.data.admin.ch/eli/oc/1991/1632_1632_1632" target="_blank">RU <b>1991</b> 1632</a>, <b></b><a href="https://fedlex.data.admin.ch/eli/oc/1996/1651_1651_1651" target="_blank"><b>1996</b> 1651 </a>art. 22]</p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° settembre 2005.</p>
<p></p>
</div></article>
</div></section></main>
</div></body>
</html>
