<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--412.101.220.01 --><p class="srnummer ">412.101.220.01 </p>
<h1 class="erlasstitel botschafttitel ">Ordinanza della SEFRI<b><sup><a href="#fn-d7e11" id="fnbck-d7e11">1</a></sup></b> <br>sulla formazione professionale di base <br>Specialista in fotografia con attestato <br>federale di capacità (AFC)</h1>
<p class="erlassdatum ">dell’8 dicembre 2004 (Stato 1° gennaio 2013) (Stato 1° gennaio 2013)</p>
<div class="footnotes"><p id="fn-d7e11"><sup><a href="#fnbck-d7e11">1</a></sup><sup></sup> La designazione dell’unità amministrativa è stata adattata in applicazione dell’art. 16  cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto  dal 1° gen. 2013.</p></div>
</div>
<div id="preamble"><div>
<p></p>
<div class="table"><table border="1">
<tr>
<td><p class="man-template-tab-krpr-fett man-font-weight-bold ">35210</p></td>
<td><p class="man-template-tab-krpr-fett man-font-weight-bold ">Specialista in fotografia AFC</p></td>
</tr>
<tr>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold ">Fotofachfrau EFZ/Fotofachmann EFZ</p></td>
</tr>
<tr>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold ">Spécialiste en photographie CFC</p></td>
</tr>
<tr>
<td><p class="man-template-tab-krpr ">35211</p></td>
<td colspan="2"><p class="man-template-tab-krpr ">Fotografia</p></td>
</tr>
<tr>
<td><p class="man-template-tab-krpr ">35212</p></td>
<td colspan="2"><p class="man-template-tab-krpr ">Finisher</p></td>
</tr>
<tr>
<td><p class="man-template-tab-krpr ">35213</p></td>
<td colspan="2"><p class="man-template-tab-krpr ">Consulenza e vendita</p></td>
</tr>
</table></div>
<?del-struct abstand4pt><p class="man-template-autor ">La Segreteria di Stato per la formazione, la ricerca e l’innovazione (SEFRI),</p>
<p class="ingress ">visto l’articolo 19 della legge federale del 13 dicembre 2002<sup><a href="#fn-d7e77" id="fnbck-d7e77">2</a></sup> sulla formazione <br>professionale (LFPr); <br>visto l’articolo 12 dell’ordinanza del 19 novembre 2003<sup><a href="#fn-d7e90" id="fnbck-d7e90">3</a></sup> sulla formazione professionale (OFPr), </p>
<p class="man-template-verb ">ordina:</p>
<div class="footnotes">
<p id="fn-d7e77"><sup><a href="#fnbck-d7e77">2</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p>
<p id="fn-d7e90"><sup><a href="#fnbck-d7e90">3</a></sup><sup></sup> <a href="https://fedlex.data.admin.ch/eli/cc/2003/748" target="_blank">RS <b>412.101</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto, indirizzi professionali e durata</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Denominazione della professione, profilo professionale <br>e indirizzi professionali</a>
</h6>
<div class="collapseable">
<p class="absatz "><sup>1</sup> La denominazione professionale è specialista in fotografia.</p>
<p class="absatz "><sup>2</sup> Lo specialista in fotografia di livello AFC lavora in un negozio fotografico specializzato, collaborando in studio, in laboratorio e alla vendita. Si occupa dei diversi tipi di tecnica della ripresa d’immagini, dell’elaborazione e del trattamento d’immagini, come pure della consulenza e della vendita.</p>
<p class="absatz "><sup>3</sup> Nell’ambito professionale dello specialista in fotografia si distinguono i seguenti indirizzi professionali:</p>
<dl>
<dt>a. </dt>
<dd>fotografia;</dd>
<dt>b. </dt>
<dd>finisher;</dd>
<dt>c. </dt>
<dd>consulenza e vendita.</dd>
</dl>
<p class="absatz "><sup>4</sup> L’indirizzo viene iscritto nel contratto di tirocinio prima dell’inizio della formazione di base.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Durata e inizio</a>
</h6>
<div class="collapseable">
<p class="absatz "><sup>1</sup> La formazione professionale di base dura tre anni.</p>
<p class="absatz "><sup>2</sup> L’inizio della formazione professionale di base segue il calendario scolastico della relativa scuola professionale.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obiettivi ed esigenze</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenze</a>
</h6>
<div class="collapseable">
<p class="absatz "><sup>1</sup> Gli obiettivi e le esigenze della formazione professionale di base sono espressi sotto forma di competenze operative agli articoli 4–6.</p>
<p class="absatz "><sup>2</sup> Tali obiettivi ed esigenze valgono per tutti i luoghi di formazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenza professionale</a>
</h6>
<div class="collapseable">
<p class="absatz ">La competenza professionale comprende<sup><a href="#fn-d7e168" id="fnbck-d7e168">4</a></sup>:</p>
<dl>
<dt>a. </dt>
<dd>scelta dei supporti d’immagine;</dd>
<dt>b. </dt>
<dd>rilevamento di immagini;</dd>
<dt>c. </dt>
<dd>creazione delle immagini;</dd>
<dt>d. </dt>
<dd>trattamento e stampa delle immagini;</dd>
<dt>e. </dt>
<dd>elaborazione di immagini, testi e grafica;</dd>
<dt>f. </dt>
<dd>conservazione e archiviazione di dati;</dd>
<dt>g. </dt>
<dd>vendita e consulenza;</dd>
<dt>i. </dt>
<dd>determinazione dell’assortimento e calcolo dei prezzi;</dd>
<dt>j. </dt>
<dd>rispetto delle prescrizioni legali;</dd>
<dt>k. </dt>
<dd>impiego dell’informatica;</dd>
<dt>l. </dt>
<dd>lavori amministrativi.</dd>
</dl>
<div class="footnotes"><p id="fn-d7e168"><sup><a href="#fnbck-d7e168">4</a></sup><sup></sup> Versione del 31 luglio 2012, entrata in vigore 1° gennaio 2013.</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenza metodologica</a>
</h6>
<div class="collapseable">
<p class="absatz ">La competenza metodologica comprende:</p>
<dl>
<dt>a. </dt>
<dd>tecniche di lavoro e risoluzione di problemi;</dd>
<dt>b. </dt>
<dd>metodi di consulenza e di vendita;</dd>
<dt>c. </dt>
<dd>strategie d’informazione e di comunicazione;</dd>
<dt>d. </dt>
<dd>tecniche creative;</dd>
<dt>e. </dt>
<dd>tecniche di presentazione;</dd>
<dt>f. </dt>
<dd>capacità di analisi e sintesi a livello teorico e operativo;</dd>
<dt>g. </dt>
<dd>rispetto dei criteri economici nello svolgimento dell’attività lavorativa.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Competenza sociale e personale</a>
</h6>
<div class="collapseable">
<p class="absatz ">La competenza sociale e personale comprende:</p>
<dl>
<dt>a. </dt>
<dd>capacità di lavorare sotto pressione;</dd>
<dt>b. </dt>
<dd>discrezione;</dd>
<dt>c. </dt>
<dd>senso di responsabilità;</dd>
<dt>d. </dt>
<dd>apprendimento continuo;</dd>
<dt>e. </dt>
<dd>capacità di comunicazione;</dd>
<dt>f. </dt>
<dd>capacità di gestire i conflitti;</dd>
<dt>g. </dt>
<dd>comportamento ecologico;</dd>
<dt>h. </dt>
<dd>accuratezza;</dd>
<dt>i. </dt>
<dd>competenze comportamentali.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sicurezza sul lavoro, protezione della salute e dell’ambiente</a>
</h1>
<div class="collapseable"><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz "><sup>1</sup> All’inizio della formazione, gli operatori forniscono e spiegano alle persone in formazione le prescrizioni e raccomandazioni relative alla sicurezza sul lavoro e alla protezione della salute e dell’ambiente.</p>
<p class="absatz "><sup>2</sup> Dette prescrizioni e raccomandazioni vengono fornite in tutti i luoghi d’insegnamento e considerate ai fini delle procedure di qualificazione.</p>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Parti svolte dai luoghi di formazione e lingua d’insegnamento</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Parti svolte dai luoghi di formazione</a>
</h6>
<div class="collapseable">
<p class="absatz "><sup>1</sup> La formazione professionale pratica si svolge in media su quattro giorni alla settimana per tutta la durata della formazione professionale di base.</p>
<p class="absatz "><sup>2</sup> L’insegnamento scolastico obbligatorio comprende 1080 lezioni. Di queste, 120 lezioni sono dedicate all’insegnamento dello sport.</p>
<p class="absatz "><sup>3</sup> I corsi interaziendali hanno una durata complessiva minima di 8 e massima di 12 giornate di 8 ore. Nell’ultimo semestre della formazione professionale di base non si svolgono corsi interaziendali.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Lingua d’insegnamento</a>
</h6>
<div class="collapseable">
<p class="absatz "><sup>1</sup> La lingua d’insegnamento è di norma la lingua nazionale del luogo in cui si trova la scuola professionale. </p>
<p class="absatz "><sup>2</sup> È raccomandato l’insegnamento bilingue nella lingua nazionale locale e in un’altra lingua nazionale o in inglese.</p>
<p class="absatz "><sup>3</sup> I Cantoni possono autorizzare altre lingue d’insegnamento.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Piano di formazione e cultura generale</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Piano di formazione</a>
</h6>
<div class="collapseable">
<p class="absatz "><sup>1</sup> Al momento dell’entrata in vigore della presente ordinanza è disponibile un piano di formazione redatto dalle competenti organizzazioni del mondo del lavoro e approvato dalla SEFRI. Esso specifica le competenze operative di cui agli articoli da 4 a 6 come segue:</p>
<dl>
<dt>a. </dt>
<dd>spiega la loro rilevanza per la formazione professionale di base; </dd>
<dt>b. </dt>
<dd>definisce il tipo di comportamento atteso in determinate situazioni operative sul posto di lavoro;</dd>
<dt>c. </dt>
<dd>precisa le competenze mediante obiettivi di valutazione concreti;</dd>
<dt>d. </dt>
<dd>rapporta coerentemente le competenze operative alle procedure di qualificazione, di cui precisa le modalità. </dd>
</dl>
<p class="absatz "><sup>2</sup> Il piano di formazione stabilisce inoltre:</p>
<dl>
<dt>a. </dt>
<dd>la struttura curricolare della formazione professionale di base;</dd>
<dt>b. </dt>
<dd>l’organizzazione dei corsi interaziendali e la loro ripartizione sulla durata della formazione di base;</dd>
<dt>c. </dt>
<dd>i settori di qualificazione menzionati nel certificato delle note di cui all’articolo 21 capoverso 3 e rilevanti per le ripetizioni di cui all’articolo 19;</dd>
<dt>d. </dt>
<dd>le prescrizioni e le raccomandazioni relative alla sicurezza sul lavoro e alla protezione della salute e dell’ambiente.</dd>
</dl>
<p class="absatz "><sup>3</sup> Al piano di formazione è allegato l’elenco della documentazione concernente la realizzazione della formazione professionale di base di specialista in fotografia con indicazione di titolo, data e centro di distribuzione. </p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Cultura generale</a>
</h6>
<div class="collapseable"><p class="absatz ">Per gli insegnamenti di cultura generale fa stato il programma quadro d’insegnamento emanato dalla SEFRI.</p></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Requisiti per gli operatori della formazione nell’azienda di tirocinio</a>
</h1>
<div class="collapseable">
<article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Numero massimo di persone in formazione</a>
</h6>
<div class="collapseable">
<p class="absatz "><sup>1</sup> In un’azienda in cui è occupato al 100 per cento un formatore qualificato, può svolgere il tirocinio una persona in formazione.</p>
<p class="absatz "><sup>2</sup> Per ogni altro specialista occupato al 100 per cento o per ogni due specialisti occupati ciascuno almeno al 60 per cento, può svolgere il tirocinio una seconda persona.</p>
<p class="absatz "><sup>3</sup> E’ considerato specialista il titolare di un attestato di capacità nel campo della persona in formazione o chi dispone di una qualifica equivalente.</p>
<p class="absatz "><sup>4</sup> Quando una persona arriva all’ultimo anno della formazione professionale di base, un’altra persona in formazione può iniziare il tirocinio.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Requisiti professionali minimi richiesti ai formatori</a>
</h6>
<div class="collapseable">
<p class="absatz ">I requisiti professionali minimi sono soddisfatti se il formatore possiede una delle seguenti qualifiche:</p>
<dl>
<dt>a. </dt>
<dd>specialista in fotografia diplomato oppure specialista in fotografia con attestato professionale federale;</dd>
<dt>b. </dt>
<dd>specialista in fotografia, fotografo, impiegato specializzato in fotografia o fotografo di laboratorio, con attestato federale di capacità e almeno due anni di esperienza professionale;</dd>
<dt>c. </dt>
<dd>fotofinisher, venditore oppure impiegato di vendita al minuto del ramo fotografia, con attestato federale di capacità e almeno tre anni di pratica professionale nel relativo indirizzo professionale;</dd>
<dt>d. </dt>
<dd>professionista di un altro settore con le conoscenze professionali necessarie e almeno cinque anni di esperienza nel relativo indirizzo professionale. </dd>
</dl>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Documentazione dell’apprendimento e delle prestazioni</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Documentazione dell’apprendimento in azienda</a>
</h6>
<div class="collapseable">
<p class="absatz "><sup>1</sup> La persona in formazione tiene una documentazione in cui annota regolarmente i principali lavori eseguiti, le capacità acquisite e le esperienze fatte in azienda. </p>
<p class="absatz "><sup>2</sup> Il formatore controlla e firma la documentazione ogni trimestre. La discute con la persona in formazione almeno una volta al semestre. </p>
<p class="absatz "><sup>3</sup> Il formatore, basandosi sulla documentazione dell’apprendimento, rileva in un rapporto scritto il livello raggiunto dalla persona in formazione.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Documentazione delle prestazioni della formazione scolastica</a>
</h6>
<div class="collapseable"><p class="absatz ">Gli operatori della formazione scolastica e della formazione di base organizzata dalla scuola documentano le prestazioni delle persone in formazione nelle materie insegnate e consegnano loro una pagella alla fine di ogni semestre.</p></div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Procedure di qualificazione</a>
</h1>
<div class="collapseable">
<article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Ammissione</a>
</h6>
<div class="collapseable">
<p class="absatz "><sup>1</sup> È ammesso all’esame finale chi ha assolto la formazione professionale di base:</p>
<dl>
<dt>a. </dt>
<dd>secondo le disposizioni della presente ordinanza;</dd>
<dt>b. </dt>
<dd>in un istituto di formazione autorizzato dal Cantone; oppure</dd>
<dt>c. </dt>
<dd>al di fuori di un ciclo di formazione regolare e che rende verosimile il possesso dei requisiti per l’esame finale.</dd>
</dl>
<p class="absatz "><sup>2</sup> La pratica professionale richiesta per l’ammissione a un’altra procedura di qualificazione conformemente all’articolo 32 OFPr può essere abbreviata, in funzione delle condizioni individuali, se è stata acquisita lavorando almeno due anni in un negozio fotografico specializzato.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Oggetto, durata e svolgimento</a>
</h6>
<div class="collapseable">
<p class="absatz "><sup>1</sup> Nella procedura di qualificazione si deve dimostrare di aver acquisito le competenze di cui agli articoli 4–6.</p>
<p class="absatz "><sup>2</sup> Nell’esame finale vengono esaminati i campi di qualificazione sotto elencati nel modo seguente:</p>
<dl>
<dt>a. </dt>
<dd>«lavoro pratico», della durata di 14–20 ore. L’esame ha luogo verso la fine della formazione professionale di base. La persona in formazione deve dimostrare di essere in grado di eseguire, in modo professionalmente corretto e adeguato alle necessità e alla situazione, le attività richieste per un lavoro prestabilito o in situazioni date. È ammessa come ausilio la consultazione della documentazione dell’apprendimento;</dd>
<dt>b. </dt>
<dd>«conoscenze professionali», durata: 3–4 ore. L’esame ha luogo verso la fine della formazione professionale di base. L’esame è scritto oppure sia scritto sia orale. Se si svolge un esame orale, la durata massima è di un’ora<sup><a href="#fn-d7e480" id="fnbck-d7e480">5</a></sup>;</dd>
<dt>c. </dt>
<dd>«cultura generale»: l’esame finale nel campo di qualificazione «cultura generale» è disciplinato dall’articolo 11.</dd>
</dl>
<div class="footnotes"><p id="fn-d7e480"><sup><a href="#fnbck-d7e480">5</a></sup><sup></sup> Versione del 31 luglio 2012, entrata in vigore il 1° gennaio 2013.</p></div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Superamento</a>
</h6>
<div class="collapseable">
<p class="absatz "><sup>1</sup> L’esame finale è superato se:</p>
<dl>
<dt>a. </dt>
<dd>per il campo di qualificazione «lavoro pratico» viene attribuito almeno il 4 o una nota superiore e</dd>
<dt>b. </dt>
<dd>la nota complessiva raggiunge o supera il 4.</dd>
</dl>
<p class="absatz "><sup>2</sup> La nota complessiva è data dalla media, arrotondata a un decimale, delle note ponderate dei singoli campi di qualificazione.</p>
<p class="absatz "><sup>3</sup> Per il calcolo della nota complessiva valgono i campi di qualificazione di cui all’articolo 17 capoverso 2 e la nota dei luoghi di formazione relativa alle conoscenze professionali con la seguente ponderazione:</p>
<dl>
<dt>a. </dt>
<dd>lavoro pratico: conta doppio;</dd>
<dt>b. </dt>
<dd>conoscenze professionali: conta una volta sola;</dd>
<dt>c. </dt>
<dd>nota scolastica delle conoscenze professionali: conta una volta sola;</dd>
<dt>d. </dt>
<dd>cultura generale: conta una volta sola.</dd>
</dl>
<p class="absatz "><sup>4</sup> Per nota scolastica si intende la media arrotondata al punto o al mezzo punto delle sei note semestrali relative all’insegnamento professionale<sup><a href="#fn-d7e527" id="fnbck-d7e527">6</a></sup>.</p>
<div class="footnotes"><p id="fn-d7e527"><sup><a href="#fnbck-d7e527">6</a></sup><sup></sup> Versione del 31 luglio 2012, entrata in vigore il 1° gennaio 2013.</p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Ripetizioni</a>
</h6>
<div class="collapseable">
<p class="absatz "><sup>1</sup> La ripetizione delle procedure di qualificazione è disciplinata dall’articolo 33 OFPr. Nei campi nei quali non è stata superata, la procedura di qualificazione va ripetuta per tutte le voci, comprese quelle sufficienti.</p>
<p class="absatz "><sup>2</sup> Qualora si ripeta la procedura di qualificazione senza frequentare nuovamente la scuola professionale, restano valide le note dei luoghi di formazione conseguite in precedenza. Se si ripetono almeno due semestri di insegnamento professionale fa stato la nuova nota dei luoghi di formazione.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Casi particolari</a>
</h6>
<div class="collapseable">
<p class="absatz "><sup>1</sup> Per le persone che hanno assolto la formazione di base diversamente da quanto disciplinato dalla presente ordinanza, invece della nota scolastica relativa alle conoscenze professionali si terrà in considerazione quella del campo di qualificazione «conoscenze professionali» raddoppiata.</p>
<p class="absatz "><sup>2</sup> Qualora una persona in formazione abbia superato l’esame di maturità professionale o sia stata definitivamente promossa all’ultimo semestre d’insegnamento per la maturità professionale, è esonerata dagli esami nel campo di qualificazione «cultura generale». In tal caso il risultato di «cultura generale» non è considerato nel calcolo della nota complessiva.</p>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Attestazioni e titolo</a>
</h1>
<div class="collapseable">
<article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Attestato federale di capacità</a>
</h6>
<div class="collapseable">
<p class="absatz "><sup>1</sup> Chi ha superato la procedura di qualificazione consegue l’attestato federale di capacità (AFC).</p>
<p class="absatz "><sup>2</sup> L’attestato federale di capacità conferisce al titolare il diritto di avvalersi del titolo legalmente protetto di «specialista in fotografia AFC».</p>
<p class="absatz "><sup>3</sup> Nel certificato delle note figurano:</p>
<dl>
<dt>a. </dt>
<dd>la nota complessiva;</dd>
<dt>b. </dt>
<dd>le note di ogni campo di qualificazione, inclusa la nota scolastica delle conoscenze professionali;</dd>
<dt>c. </dt>
<dd>l’indirizzo professionale.</dd>
</dl>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a><sup><a href="#fn-d7e587" id="fnbck-d7e587">7</a></sup>
</h6>
<div class="collapseable"><div class="footnotes"><p id="fn-d7e587"><sup><a href="#fnbck-d7e587">7</a></sup><sup></sup> Abrogato il 31 luglio 2012 con effetto dal 1° gennaio 2013.</p></div></div></article>
</div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10: Commissione svizzera per lo sviluppo professionale e la qualità <br>per specialisti in fotografia</a>
</h1>
<div class="collapseable"><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable">
<p class="absatz "><sup>1</sup> La Commissione svizzera per lo sviluppo professionale e la qualità per specialisti in fotografia ha la seguente composizione:</p>
<dl>
<dt>a. </dt>
<dd>da cinque a sette rappresentanti dell’Associazione commercianti-foto svizzeri (ACF);</dd>
<dt>b. </dt>
<dd>due rappresentanti dei docenti di materie professionali; </dd>
<dt>c. </dt>
<dd>almeno un rappresentante, rispettivamente, della Confederazione e dei Cantoni.</dd>
</dl>
<p class="absatz "><sup>2</sup> Le regioni linguistiche devono essere adeguatamente rappresentate.</p>
<p class="absatz "><sup>3</sup> La Commissione non rientra nel campo d’applicazione dell’ordinanza del 3 giugno 1996<sup><a href="#fn-d7e623" id="fnbck-d7e623">8</a></sup> sulle commissioni. Essa si autocostituisce.</p>
<p class="absatz "><sup>4</sup> La Commissione ha i seguenti compiti:</p>
<dl>
<dt>a. </dt>
<dd>adegua costantemente, ma almeno ogni cinque anni, il piano di formazione di cui all’articolo 10 agli sviluppi economici, tecnologici e didattici. A tal fine tiene conto di eventuali nuovi aspetti organizzativi della formazione professionale di base. Le modifiche devono essere approvate dai rappresentati di cui al capoverso 1 lettera c;</dd>
<dt>b. </dt>
<dd>richiede della SEFRI modifiche della presente ordinanza, qualora gli sviluppi osservati interessino disposizioni della stessa, segnatamente le competenze di cui agli articoli 4–6.</dd>
</dl>
<div class="footnotes"><p id="fn-d7e623"><sup><a href="#fnbck-d7e623">8</a></sup><sup></sup> <a href="https://fedlex.data.admin.ch/eli/cc/1996/1651_1651_1651" target="_blank">RS <b>172.31</b></a></p></div>
</div></article></div></section><section id="sec_11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_11">Sezione 11:  Disposizioni finali</a>
</h1>
<div class="collapseable">
<article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Diritto previgente: abrogazione</a>
</h6>
<div class="collapseable">
<p class="absatz "><sup>1</sup> Sono abrogati:</p>
<dl>
<dt>a. </dt>
<dd>il regolamento del 16 marzo 1998<sup><a href="#fn-d7e658" id="fnbck-d7e658">9</a></sup> concernente il tirocinio e l’esame finale di tirocinio degli impiegati specializzati in fotografia;</dd>
<dt>b. </dt>
<dd>il programma del 16 marzo 1998<sup><a href="#fn-d7e672" id="fnbck-d7e672">10</a></sup> d’insegnamento professionale degli impiegati specializzati in fotografia.</dd>
</dl>
<p class="absatz "><sup>2</sup> L’approvazione del regolamento del 17 luglio 1990 concernente i corsi d’introduzione per impiegati specializzati in fotografia è revocata.</p>
<div class="footnotes">
<p id="fn-d7e658"><sup><a href="#fnbck-d7e658">9</a></sup><sup></sup> <i>FF <b>1998</b> 3227</i></p>
<p id="fn-d7e672"><sup><a href="#fnbck-d7e672">10</a></sup><sup></sup> <i>FF <b>1998</b> 3227</i></p>
</div>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Disposizioni transitorie</a>
</h6>
<div class="collapseable">
<p class="absatz "><sup>1</sup> Le persone che hanno iniziato la formazione di specialista in fotografia prima del 1° gennaio 2005 la portano a termine in base al diritto anteriore.</p>
<p class="absatz "><sup>2</sup> Chi ripete l’esame finale di tirocinio per impiegato specializzato in fotografia entro il 31 dicembre 2009 viene valutato, su richiesta, in base al diritto anteriore.</p>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Entrata in vigore</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° gennaio 2005.</p>
<p class="absatz "><sup>2</sup> Le disposizioni concernenti le procedure di qualificazione, le attestazioni e il titolo (art. 16–22) entrano in vigore il 1° gennaio 2008.</p>
<p class="absatz "><sup>3</sup> La modifica del 31 luglio 2012 entra in vigore il 1° gennaio 2013<sup><a href="#fn-d7e712" id="fnbck-d7e712">11</a></sup>.</p>
<p class="abstand1seite "></p>
<div class="footnotes"><p id="fn-d7e712"><sup><a href="#fnbck-d7e712">11</a></sup><sup></sup> Introdotto il 31 luglio 2012.</p></div>
</div></article>
</div></section></main>
</div></body>
</html>
