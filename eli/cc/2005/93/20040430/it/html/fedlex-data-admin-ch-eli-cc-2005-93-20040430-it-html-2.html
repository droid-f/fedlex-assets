<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.142.36 --><p class="srnummer ">0.142.36 </p>
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Accordo</h1>
<h2 class="erlasskurztitel ">tra la Confederazione Svizzera e la Repubblica d’Austria<br>concernente l’istituzione e il funzionamento del Centro<br>internazionale per lo sviluppo delle politiche migratorie (ICMPD)<br>a Vienna</h2>
<p class="erlasssubtitel ">Concluso a Vienna il 1° giugno 1993</p>
<p class="erlasssubtitel ">Approvato dall’Assemblea federale il 18 giugno 2004<sup><a href="#fn-d7e23" id="fnbck-d7e23">1</a></sup></p>
<p class="erlasssubtitel ">Entrato in vigore per la Svizzera retroattivamente il 1° maggio 1993</p>
<p class="erlassdatum "> (Stato 30  aprile 2004)</p>
<div class="footnotes"><p id="fn-d7e23"><sup><a href="#fnbck-d7e23">1</a></sup>  <a href="https://fedlex.data.admin.ch/eli/oc/2005/92" target="_blank">RU <b>2005</b> 755</a></p></div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Obiettivi dell’Accordo</a>
</h6>
<div class="collapseable">
<p class="absatz ">Nel corso degli ultimi anni, ai crescenti movimenti migratori illegali di richiedenti l’asilo provenienti da sud e diretti verso nord, si sono aggiunti di recente anche i flussi migratori provenienti da est e diretti verso ovest. Sebbene assolutamente necessari, i dispositivi nazionali di controllo delle entrate non bastano a contenere l’entità e la composizione di tali flussi migratori entro i livelli auspicati dalle parti. Di conseguenza, l’elaborazione e l’attuazione di strategie a lungo termine atte a far fronte al fenomeno della migrazione diventano prioritarie. Tali strategie mirano a facilitare la prevenzione, a combattere le cause alla radice, ad armonizzare i dispositivi di <br>controllo delle entrate e a coordinare le politiche relative ai rifugiati, all’asilo e agli stranieri.</p>
<p class="absatz ">Il presente Accordo mira a promuovere la cooperazione internazionale e la ricerca nell’ambito della politica migratoria.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d7e54" id="fnbck-d7e54">2</a></sup><a href="#art_2"><b></b> <b></b>Centro internazionale per lo sviluppo delle politiche migratorie</a>
</h6>
<div class="collapseable">
<p class="absatz ">(1)  Le Parti contraenti costituiscono il Centro internazionale per lo sviluppo delle politiche migratorie<b> </b>(ICMPD), con sede a Vienna, come organizzazione internazionale. L’ICMPD analizza i flussi migratori attuali e potenziali verso i Paesi di destinazione europei, segue ed esamina la situazione nei principali Paesi di provenienza dei migranti ed elabora misure adeguate per migliorare il riconoscimento e il controllo dei movimenti migratori.</p>
<p class="absatz ">(2)  L’organizzazione internazionale di cui sopra ha personalità giuridica.</p>
<p class="absatz ">(3)  La personalità giuridica, i privilegi e le immunità dell’ICMPD nella Repubblica d’Austria sono disciplinati dalla Repubblica d’Austria.</p>
<div class="footnotes"><p id="fn-d7e54"><sup><a href="#fnbck-d7e54">2</a></sup><sup></sup> In virtù dell’Acc. del 26 apr. 1996 tra la Confederazione Svizzera, la Repubblica d’Austria e la Repubblica d’Ungheria il presente Acc. è stato completato e modificato.</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Comitato d’orientamento</a>
</h6>
<div class="collapseable">
<p class="absatz ">I rappresentanti delle Parti contraenti istituiscono un Comitato d’orientamento. Ciascuna Parte contraente vi è rappresentata con un seggio.</p>
<p class="absatz ">La presidenza del Comitato d’orientamento è assunta a turno da ciascuna Parte contraente.</p>
<p class="absatz ">Il Comitato d’orientamento si riunisce ogniqualvolta è necessario, ma almeno tre volte all’anno.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti del Comitato d’orientamento</a>
</h6>
<div class="collapseable">
<p class="absatz ">Il Comitato d’orientamento:</p>
<dl>
<dt>– </dt>
<dd>esercita la vigilanza generale sull’ICMPD,</dd>
<dt>– </dt>
<dd>nomina il direttore dell’ICMPD,</dd>
<dt>– </dt>
<dd>approva il rapporto annuo del direttore dell’ICMPD,</dd>
<dt>– </dt>
<dd>approva e finanzia il bilancio annuo ordinario dell’ICMPD,</dd>
<dt>– </dt>
<dd>approva i conti annui dell’ICMPD,</dd>
<dt>– </dt>
<dd>approva il programma di lavoro dell’ICMPD,</dd>
<dt>– </dt>
<dd>approva il programma di conferenze dell’ICMPD,</dd>
<dt>– </dt>
<dd>approva gli accordi dell’ICMPD,</dd>
<dt>– </dt>
<dd>approva i progetti proposti da o all’ICMPD,</dd>
<dt>– </dt>
<dd>assiste l’ICMPD nei suoi contatti politici,</dd>
<dt>– </dt>
<dd>prende atto dei rapporti sulle attività dell’ICMPD in corso,</dd>
<dt>– </dt>
<dd>consiglia il direttore dell’ICMPD sulle questioni importanti,</dd>
<dt>– </dt>
<dd>nomina i membri dell’organo consultivo,</dd>
<dt>– </dt>
<dd>consiglia e decide in merito all’adesione di altre Parti.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Il direttore dell’ICMPD</a>
</h6>
<div class="collapseable">
<p class="absatz ">Il direttore dell’ICMPD lavora in stretta collaborazione con le organizzazioni nazionali e internazionali e con le istituzioni attive nel settore della politica in materia di migrazione. Può intraprendere azioni su richiesta di organizzazioni, conferenze, dispositivi e piani d’azione, quali i gruppi di Vienna, Berlino e Budapest e altre sedi di cooperazione internazionale. Segue le politiche e le pratiche di migrazione dei Paesi industrializzati e di altri Paesi rilevanti, come pure i risultati delle ricerche svolte nel settore, e gestisce una banca di dati e documentazione a tale riguardo. Analizza le politiche e le tendenze ed elabora le strategie necessarie alla soluzione di problemi in tale ambito.</p>
<p class="absatz ">La piattaforma strategica adottata nell’ambito delle «Consultazioni informali» costituisce una base importante per il suo lavoro. A tale proposito, il direttore dell’ICMPD tiene particolarmente conto delle questioni relative alla capacità di accoglienza delle parti dal punto di vista demografico, economico, sociale, politico, culturale ed ecologico. Inoltre, controlla e sviluppa gli intenti per lottare contro le cause della migrazione, allo scopo di esercitare un migliore controllo sui movimenti migratori. Infine, redige proposte per l’armonizzazione internazionale delle politiche e pratiche di migrazione.</p>
<p class="absatz ">Il direttore dell’ICMPD è direttamente subordinato al Comitato d’orientamento. In base alla destinazione dei mezzi finanziari assume e dirige il personale. I compiti del direttore dell’ICMPD sono disciplinati in un capitolato d’oneri a parte.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Uso dei servizi dell’ICMPD</a>
</h6>
<div class="collapseable">
<p class="absatz ">Le Parti contraenti hanno diritto a usare tutti i risultati delle attività dell’ICMPD per scopi propri nel quadro della definizione delle loro politiche migratorie, nonché per le loro attività nell’ambito della politica di migrazione internazionale.</p>
<p class="absatz ">Qualora lo ritengano necessario, possono mettere tali risultati a disposizione di istituzioni interessate.</p>
<p class="absatz ">Entro i limiti delle loro capacità, i servizi dell’ICMPD sono a totale disposizione delle Parti contraenti.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d7e166" id="fnbck-d7e166">3</a></sup><a href="#art_7"> Finanziamento dell’ICMPD</a>
</h6>
<div class="collapseable">
<p class="absatz ">Le Parti contraenti assumono la piena responsabilità finanziaria dei costi correnti dell’ICMPD.</p>
<p class="absatz ">Ogni anno il Comitato d’orientamento riceve dal direttore dell’ICMPD un progetto di preventivo per l’anno successivo, che copre le spese di personale, i viaggi, i locali, l’amministrazione, la rappresentanza e altri costi. Il Comitato d’orientamento approva il bilancio e decide in merito alla ripartizione dei costi tra le Parti contraenti. È preferibile che i costi siano suddivisi in parti uguali.</p>
<p class="absatz ">L’ICMPD può accettare aiuti per progetti, contributi volontari, donazioni e altre liberalità.</p>
<p class="absatz ">Le modifiche delle pianificazioni del preventivo, compreso ogni eventuale aumento dei contributi delle Parti contraenti, richiedono l’approvazione del Comitato d’orientamento.</p>
<div class="footnotes"><p id="fn-d7e166"><sup><a href="#fnbck-d7e166">3</a></sup><sup></sup> In virtù dell’Acc. del 27 mar. 1996 tra la Confederazione Svizzera, la Repubblica d’Austria e la Repubblica d’Ungheria il presente Acc. è stato modificato e prorogato.</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Adesione di altre parti e organizzazioni internazionali</a>
</h6>
<div class="collapseable">
<p class="absatz ">Il Comitato d’orientamento può invitare altri Stati o organizzazioni internazionali ad aderire al presente Accordo.</p>
<p class="absatz ">L’adesione di altre parti al presente Accordo deve basarsi sulla fiducia reciproca e su interessi comuni<sup><a href="#fn-d7e192" id="fnbck-d7e192">4</a></sup>.</p>
<div class="footnotes"><p id="fn-d7e192"><sup><a href="#fnbck-d7e192">4</a></sup><sup></sup> Nuovo testo giusta l’art. 1 n. 1 dell’Acc. del 25 giu. 2003, in vigore per la Svizzera dal  30 apr. 2004 (<a href="https://fedlex.data.admin.ch/eli/oc/2005/94" target="_blank">RU <b>2005</b> 763</a>).</p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Organo consultivo</a>
</h6>
<div class="collapseable"><p class="absatz ">Il direttore dell’ICMPD è assistito da un organo consultivo, che può essere costituito di personalità del mondo politico e scientifico, provenienti da diversi Paesi e organizzazioni internazionali. L’organo consultivo non può dare istruzioni al direttore dell’ICMPD, ma può proporre progetti e aiutare a raccogliere i fondi necessari alla loro attuazione.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d7e214" id="fnbck-d7e214">5</a></sup><a href="#art_10"> Sede e amministrazione dell’ICMPD</a>
</h6>
<div class="collapseable">
<p class="absatz ">La Repubblica d’Austria si impegna a facilitare, per quanto possibile, il funzionamento e le attività dell’ICMPD e del suo personale nell’esecuzione del presente Accordo.</p>
<div class="footnotes"><p id="fn-d7e214"><sup><a href="#fnbck-d7e214">5</a></sup><sup></sup> In virtù dell’Acc. del 26 apr. 1996 tra la Confederazione Svizzera, la Repubblica d’Austria e la Repubblica d’Ungheria il presente Acc. è stato completato e modificato.</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d7e227" id="fnbck-d7e227">6</a></sup><a href="#art_11"> Denuncia dell’Accordo</a>
</h6>
<div class="collapseable">
<p class="absatz ">Ciascuna Parte contraente può denunciare il presente Accordo con un preavviso di tre mesi.</p>
<div class="footnotes"><p id="fn-d7e227"><sup><a href="#fnbck-d7e227">6</a></sup><sup></sup> Nuova numerazione a seguito dell’abrogazione dell’art. 11 da parte dell’art. 1 n. 2 e <i>3 </i>dell’Acc. del 25 giu. 2003, con effetto per la Svizzera dal 30 apr. 2004 (<a href="https://fedlex.data.admin.ch/eli/oc/2005/94" target="_blank">RU <b>2005</b> 763</a>).</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d7e249" id="fnbck-d7e249">7</a></sup><a href="#art_12"> Entrata in vigore </a>
</h6>
<div class="collapseable">
<p class="absatz ">Il presente Accordo entra in vigore retroattivamente il 1° maggio 1993.</p>
<p class="absatz ">Vienna, 1° giugno 1993</p>
<p></p>
<div class="table layout-table"><table><tr>
<td>
<p class="unterschriftenfi1 ">Per la<br>Confederazione Svizzera:</p>
<p class="unterschriftenfi ">P. Arbenz</p>
</td>
<td>
<p class="unterschriftenfi1 ">Per la<br>Repubblica d’Austria:</p>
<p class="unterschriftenfi ">M. Matzka</p>
</td>
</tr></table></div>
<div class="footnotes"><p id="fn-d7e249"><sup><a href="#fnbck-d7e249">7</a></sup><sup></sup> Nuova numerazione a seguito dell’abrogazione dell’art. 11 da parte dell’art. 1 n. 2 e <i>3 </i>dell’Acc. del 25 giu. 2003, con effetto per la Svizzera dal 30 apr. 2004 (<a href="https://fedlex.data.admin.ch/eli/oc/2005/94" target="_blank">RU <b>2005</b> 763</a>).</p></div>
</div></article><section id="lvl_u13"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u13">Campo d’applicazione il 13 dicembre 2004</a>
</h1>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Stati partecipanti</p></th>
<th class=" man-text-align-left "><p class="man-template-tab-kpf ">Ratifica</p></th>
<th class=" man-text-align-left "><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">Entrata in vigore</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td><p class="man-template-tab-krpr ">Austria</p></td>
<td><p class="man-template-tab-krpr ">30 marzo</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Bulgaria</p></td>
<td><p class="man-template-tab-krpr ">29 aprile</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Ceca, Repubblica </p></td>
<td><p class="man-template-tab-krpr ">21 aprile </p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Croazia</p></td>
<td><p class="man-template-tab-krpr ">14 settembre</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Polonia</p></td>
<td><p class="man-template-tab-krpr ">  6 dicembre </p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Slovenia</p></td>
<td><p class="man-template-tab-krpr ">  7 dicembre </p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile </p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Svezia</p></td>
<td><p class="man-template-tab-krpr ">1° ottobre </p></td>
<td><p class="man-template-tab-krpr ">2003</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Svizzera</p></td>
<td><p class="man-template-tab-krpr ">12 novembre</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
<tr>
<td><p class="man-template-tab-krpr ">Ungheria</p></td>
<td><p class="man-template-tab-krpr ">24 giugno</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">30 aprile</p></td>
<td><p class="man-template-tab-krpr ">2004</p></td>
</tr>
</table></div>
<p class="abstand1seite "></p>
</div></section></main>
</div></body>
</html>
