<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2005-425-20130101-it-docx</title>
</head>
<body><div id="lawcontent">
<div id="preface">
<!--211.111.1 --><p class="srnummer ">211.111.1 </p>
<h1 class="erlasstitel botschafttitel ">Legge federale<br>sulle condizioni e le procedure per praticare<br>le sterilizzazioni</h1>
<h2 class="erlasskurztitel ">(Legge federale sulle sterilizzazioni)</h2>
<p>del 17 dicembre 2004 (Stato 1° gennaio 2013)</p>
</div>
<div id="preamble">
<p>L’Assemblea federale della Confederazione Svizzera, </p>
<p>visto l’articolo 122 della Costituzione federale<sup><a href="#fn-d6e23" id="fnbck-d6e23">1</a></sup>;<br>visto il rapporto della Commissione degli affari giuridici del Consiglio nazionale <br>del 23 giugno 2003<sup><a href="#fn-d6e35" id="fnbck-d6e35">2</a></sup>;<br>visto il parere del Consiglio federale del 3 settembre 2003<sup><a href="#fn-d6e47" id="fnbck-d6e47">3</a></sup>,</p>
<p>decreta:</p>
<?del-struct abstand18pt><div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/fga/2003/1025" target="_blank">FF <b>2003</b> 5483</a></p>
<p id="fn-d6e47"><sup><a href="#fnbck-d6e47">3</a></sup> <a href="https://fedlex.data.admin.ch/eli/fga/2003/1028" target="_blank">FF <b>2003</b> 5525</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente legge disciplina le condizioni alle quali è permessa la sterilizzazione a fini contraccettivi nonché la procedura da applicare.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Sterilizzazione</a>
</h6>
<div class="collapseable"> <p><sup>1</sup> La sterilizzazione è un intervento medico che interrompe in modo permanente la capacità riproduttiva di una persona.</p>
<p><sup>2</sup> Non sono considerate sterilizzazioni gli interventi di natura terapeutica il cui effetto secondario inevitabile è la soppressione della capacità riproduttiva.</p>
<p><sup>3</sup> La sterilizzazione può essere praticata solamente da un medico.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Condizioni e procedura</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Sterilizzazione di persone al di sotto dei 18 anni</a>
</h6>
<div class="collapseable"> <p>La sterilizzazione di persone che non hanno ancora compiuto i 18 anni è vietata. È fatto salvo l’articolo 7.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Sterilizzazione di persone temporaneamente incapaci di discernimento</a>
</h6>
<div class="collapseable"> <br><p>La sterilizzazione di persone temporaneamente incapaci di discernimento che hanno compiuto i 18 anni è vietata.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Sterilizzazione di persone capaci di discernimento</a>
</h6>
<div class="collapseable"> <p><sup>1</sup> La sterilizzazione può essere praticata su persone capaci di discernimento che hanno compiuto i 18 anni solo se sono state informate in maniera esauriente sull’intervento e vi hanno acconsentito liberamente e per scritto.</p>
<p><sup>2</sup> Chi opera l’intervento deve annotare nell’anamnesi in base a quali accertamenti si è assicurato della capacità di discernimento dell’interessato.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Sterilizzazione di persone sotto curatela generale</a><sup><a href="#fn-d6e125" id="fnbck-d6e125">4</a></sup>
</h6>
<div class="collapseable"> <p><sup>1</sup> La sterilizzazione può essere praticata su persone capaci di discernimento e sotto curatela generale che hanno compiuto i 18 anni solo se sono state informate in maniera esauriente sull’intervento e vi hanno liberamente acconsentito per scritto.<sup><a href="#fn-d6e145" id="fnbck-d6e145">5</a></sup> Inoltre, anche il rappresentante legale deve aver dato il proprio consenso.</p>
<p><sup>2</sup> Chi opera l’intervento deve:</p>
<dl>
<dt>a. </dt>
<dd>annotare nell’anamnesi in base a quali accertamenti si è assicurato della capacità di discernimento dell’interessato; e</dd>
<dt>b. </dt>
<dd>chiedere previamente il consenso dell’autorità di protezione degli adulti<sup><a href="#fn-d6e171" id="fnbck-d6e171">6</a></sup>.</dd>
</dl>
<p><sup>3</sup> L’autorità di protezione degli adulti<sup><a href="#fn-d6e189" id="fnbck-d6e189">7</a></sup> chiede il parere di un secondo medico. Se necessario, ordina una perizia psichiatrica sulla capacità di discernimento dell’interessato e se del caso acconsente all’intervento.</p>
<div class="footnotes">
<p id="fn-d6e125"><sup><a href="#fnbck-d6e125">4</a></sup> Nuovo testo giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p>
<p id="fn-d6e145"><sup><a href="#fnbck-d6e145">5</a></sup> Nuovo testo giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p>
<p id="fn-d6e171"><sup><a href="#fnbck-d6e171">6</a></sup> Nuova espr. giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p>
<p id="fn-d6e189"><sup><a href="#fnbck-d6e189">7</a></sup> Nuova espr. giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>). Di detta mod. é tenuto conto in tutto il presente testo.</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Sterilizzazione di persone permanentemente incapaci di discernimento</a>
</h6>
<div class="collapseable"> <br><p><sup>1</sup> Fatto salvo il capoverso 2, la sterilizzazione di persone permanentemente incapaci di discernimento che hanno compiuto i 16 anni è vietata.</p>
<p><sup>2</sup> Eccezionalmente, la sterilizzazione è ammessa se:</p>
<dl>
<dt>a. </dt>
<dd>è nell’interesse della persona in questione, tenuto conto di tutte le circostanze;</dd>
<dt>b. </dt>
<dd>la procreazione e la nascita di un bambino non possono essere evitati con altri mezzi contraccettivi adeguati o con la sterilizzazione volontaria del partner capace di discernimento;</dd>
<dt>c. </dt>
<dd>la procreazione e la nascita di un bambino sono probabili;</dd>
<dt>d. </dt>
<dd>la gravidanza mette notevolmente in pericolo la salute della donna interessata oppure dopo la nascita è inevitabile la separazione dal bambino perché la persona in questione non può assumere le responsabilità di genitore;</dd>
<dt>e. </dt>
<dd>non vi è alcuna probabilità che l’interessato riacquisti un giorno la capacità di discernimento;</dd>
<dt>f. </dt>
<dd>si opta per il tipo d’intervento che offre all’interessato le maggiori probabilità di riacquistare la propria genitalità; e</dd>
<dt>g. </dt>
<dd>l'autorità di protezione degli adulti ha dato il proprio consenso ai sensi dell’articolo 8.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Consenso dell’autorità di protezione degli adulti</a><sup><a href="#fn-d6e244" id="fnbck-d6e244">8</a></sup>
</h6>
<div class="collapseable"> <p><sup>1</sup> Su richiesta dell’interessato o di una persona che gli è vicina, l’autorità di protezione degli adulti esamina se le condizioni per una sterilizzazione sono adempiute.<sup><a href="#fn-d6e264" id="fnbck-d6e264">9</a></sup></p>
<p><sup>2</sup> Prima di decidere, l’autorità di protezione degli adulti prende le seguenti misure:</p>
<dl>
<dt>a. </dt>
<dd>sente in seduta plenaria l’interessato e, separatamente, le persone che gli sono vicine;</dd>
<dt>b. </dt>
<dd>fa elaborare da un esperto un rapporto sulle condizioni sociali e personali dell’interessato;</dd>
<dt>c. </dt>
<dd>chiede una perizia a un medico psichiatrico sull’incapacità di discernimento dell’interessato e sulla durata di questa incapacità.</dd>
</dl>
<div class="footnotes">
<p id="fn-d6e244"><sup><a href="#fnbck-d6e244">8</a></sup> Nuovo testo giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p>
<p id="fn-d6e264"><sup><a href="#fnbck-d6e264">9</a></sup> Nuovo testo giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e294" id="fnbck-d6e294">10</a></sup><a href="#art_9"><i></i> <i></i>Valutazione giudiziaria della decisione dell’autorità di protezione degli adulti</a>
</h6>
<div class="collapseable"> <p>L’interessato o una persona a lui vicina può impugnare dinanzi all’autorità giudiziaria di reclamo la decisione dell’autorità di protezione degli adulti entro 30 giorni dalla sua notificazione.</p>
<div class="footnotes"><p id="fn-d6e294"><sup><a href="#fnbck-d6e294">10</a></sup> Nuovo testo giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rapporto</a>
</h6>
<div class="collapseable"> <p><sup>1</sup> Chi ha praticato un intervento ai sensi dell’articolo 2 capoverso 2 su una persona incapace di discernimento lo notifica all’autorità di protezione degli adulti entro dieci giorni.</p>
<p><sup>2</sup> Chi ha sterilizzato una persona sotto curatela generale o permanentemente incapace di discernimento notifica l’intervento entro 30 giorni al dipartimento cantonale competente in materia di sanità o all’ufficio da questo designato.<sup><a href="#fn-d6e330" id="fnbck-d6e330">11</a></sup></p>
<p><sup>3</sup> La notificazione non deve contenere indicazioni che permettano l’identificazione delle persone.</p>
<div class="footnotes"><p id="fn-d6e330"><sup><a href="#fnbck-d6e330">11</a></sup> Nuovo testo giusta il n. 6 dell’all. alla LF del 19 dic. 2008 (Protezione degli adulti, diritto delle persone e diritto della filiazione), in vigore dal 1° gen. 2013 (<a href="https://fedlex.data.admin.ch/eli/oc/2011/114" target="_blank">RU <b>2011</b> 725</a>; <a href="https://fedlex.data.admin.ch/eli/fga/2006/899" target="_blank">FF <b>2006</b> 6391</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Referendum ed entrata in vigore</a>
</h1>
<div class="collapseable"><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° luglio 2005<sup><a href="#fn-d6e362" id="fnbck-d6e362">12</a></sup></p>
<div class="footnotes"><p id="fn-d6e362"><sup><a href="#fnbck-d6e362">12</a></sup> Dec. presidenziale del 9 giu. 2005.</p></div>
</div></article></div></section></main>
</div></body>
</html>
