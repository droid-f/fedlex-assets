<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.293.231 --><p class="srnummer ">0.946.293.231 </p>
<p class="ref "> RU<b> 1954</b> 579</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo Commerciale<br>tra la Confederazione Svizzera e la Repubblica del Salvador</h1>
<p class="erlasssubtitel ">Conchiuso l’11 febbraio 1954</p>
<p class="erlasssubtitel ">Entrato in vigore il 15 luglio 1954</p>
<p class="erlassdatum "> (Stato 15  luglio 1954)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Governo della Confederazione Svizzera<br>e<br>il Governo della Repubblica del Salvador, </p>
<p class="absatz ">animati dal desiderio di rafforzare i vincoli tradizionali di amicizia esistenti tra i due paesi, mantenendo il principio della parità di trattamento, senza limiti o condizione alcuna, </p>
<p class="man-template-verb ">hanno convenuto di fondare le loro relazioni commerciali sulle basi seguenti:</p>
</div></div>
<main id="maintext"><article id="art_I"><a name="aI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_I"><b>Art. I</b></a>
</h6>
<div class="collapseable"><p class="absatz ">Le Alte Parti Contraenti s’impegnano a concedersi reciprocamente, senza limiti o condizione alcuna, il trattamento della nazione più favorita per tutto quanto concerne i dazi e le tasse accessorie, la riscossione e il pagamento degli oneri fiscali, dei dazi e delle tasse doganali, come pure le norme, formalità e gravezze cui potessero essere sottoposte le operazioni di sdoganamento.</p></div></article><article id="art_II"><a name="aII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_II"><b>Art. II</b></a>
</h6>
<div class="collapseable"><p class="absatz ">Le merci coltivate, prodotte o manufatte sul territorio dì una delle Alti Parti Contraenti e importate nel territorio dell’altra non potranno essere sottoposte in alcun caso, per quanto concerne il regime doganale suddetto, a oneri fiscali, dazi, tasse o gravezze, diversi o più elevati, né a norme o formalità diverse o più onerose di quelle cui sono o saranno assoggettate le merci della stessa natura originarie di un terzo paese qualunque.</p></div></article><article id="art_III"><a name="aIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_III"><b>Art. III</b></a>
</h6>
<div class="collapseable"><p class="absatz ">Le merci coltivate, prodotte o manufatte, esportate da una delle Alte Parti contraenti a destinazione del territorio dell’altra, non saranno assoggettate, per quanto concerne il regime doganale suddetto, a oneri fiscali, dazi, tasse o gravezze diversi o più elevati, né a norme o formalità diverse o più onerose di quelli cui sono o saranno assoggettate le merci della stessa natura destinate al territorio di un terzo paese qualunque.</p></div></article><article id="art_IV"><a name="aIV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IV"><b>Art. IV</b></a>
</h6>
<div class="collapseable"><p class="absatz ">Le agevolezze, i vantaggi, i privilegi o le esenzioni, che sono o saranno concessi da una delle Alte Parti Contraenti, per quanto concerne il regime doganale suddetto, alle merci coltivate, prodotte o manufatte, originarie d’un terzo paese, saranno automaticamente o immediatamente e senza compenso applicati ai prodotti della stessa natura originari dell’altra Parte Contraente o destinati al territorio di questa.</p></div></article><article id="art_V"><a name="aV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_V"><b>Art. V</b></a>
</h6>
<div class="collapseable"><p class="absatz ">Le merci in transito originarie di una delle Alte Parti Contraenti non saranno trattate sul territorio dell’altra, per quanto concerne il regime doganale, meno favorevolmente di quanto non siano o non saranno trattate le merci originarie della nazione, più favorita.</p></div></article><article id="art_VI"><a name="aVI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VI"><b>Art. VI</b></a>
</h6>
<div class="collapseable"><p class="absatz ">Le navi appartenenti a una delle Alte Parti Contraenti saranno trattate dall’altra, per quanto concerne le tasse, le imposte, gli oneri fiscali, i servizi e le agevolezze, come le navi della nazione più favorita.</p></div></article><article id="art_VII"><a name="aVII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VII"><b>Art. VII</b></a>
</h6>
<div class="collapseable">
<p class="absatz ">Il trattamento della nazione più favorita non si applicherà:</p>
<dl>
<dt>l. </dt>
<dd>ai privilegi, alle concessioni, ai vantaggi o alle esenzioni che una delle Parti Contraenti concede o concederà a un terzo paese limitrofo per il traffico di confine;</dd>
<dt>2. </dt>
<dd>ai privilegi, ai vantaggi, alle concessioni o esenzioni che una delle Parti concede o concederà a terzi paesi per effetto di un’unione economica o doganale oppure d’un accordo di libero commercio;</dd>
<dt>3. </dt>
<dd>alle misure di controllo legalmente applicabili sul territorio delle Parti Contraenti per motivi d’igiene, di sicurezza, di polizia o d’interesse pubblico, come pure a quelle che sono o potranno essere applicate al traffico dell’oro, dell’argento e dei gioielli;</dd>
<dt>4. </dt>
<dd>ai vantaggi, alle concessioni, alle esenzioni o ai privilegi che la Repubblica del Salvador concede o potrà concedere a uno qualunque degli Stati dell’Istmo dell’America centrale.</dd>
</dl>
</div></article><article id="art_VIII"><a name="aVIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VIII"><b>Art. VIII</b></a>
</h6>
<div class="collapseable">
<p class="absatz ">Il pagamento delle merci che saranno oggetto di scambio fra la Confederazione Svizzera e la Repubblica del Salvador sarà fatto in dollari degli Stati Uniti d’America o in qualsiasi altra divisa convertibile, accetta da entrambe le Parti.</p>
<p class="absatz ">Allo scopo di facilitare lo scambio di merci, le Alte Parti Contraenti convengono di conchiudere accordi speciali per regolare le condizioni di pagamento o di scambio qualora una di esse abbia a limitare quantitativamente i trasferimenti internazionali delle divise.</p>
</div></article><article id="art_IX"><a name="aIX"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IX"><b>Art. IX</b></a>
</h6>
<div class="collapseable">
<p class="absatz ">Il presente accordo sarà parimente applicabile al Principato del Liechtenstein fino a tanto che questo sarà vincolato alla Svizzera da un trattato d’unione doganale.<sup><a href="#fn-d7e120" id="fnbck-d7e120">2</a></sup></p>
<div class="footnotes"><p id="fn-d7e120"><sup><a href="#fnbck-d7e120">2</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p></div>
</div></article><article id="art_X"><a name="aX"></a><h6 class="heading " role="heading">
<span class="display-icon"></span><span class="external-link-icon"></span><a href="#art_X"><b>Art. X</b></a>
</h6>
<div class="collapseable">
<p class="absatz ">Il presente accordo sarà ratificato conformemente alle leggi costituzionali delle Alte Parti Contraenti e lo scambio degli strumenti di ratificazione avrà luogo a San Salvador. Le due Parti Contraenti si riservano tuttavia il diritto di metterlo provvisoriamente in vigore mediante uno scambio di note.</p>
<p class="absatz ">Il presente accordo avrà una durata illimitata e potrà essere disdetto, con un preavviso di almeno tre mesi, per la fine di un anno.</p>
<p class="absatz ">Fatto a San Salvador, l’11 febbraio 1954, in quattro esemplari, di cui due in lingua francese e due in lingua spagnuola, entrambi i testi facendo parimente fede.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione Svizzera:</p>
<p class="unterschriftenfi ">H. Schlageter</p>
</td>
<td>
<p class="unterschriftenfi1 ">Per il Governo<br>della Repubblica del Salvador:</p>
<p class="unterschriftenfi ">Roberto E. Cannessa</p>
</td>
</tr></table></div>
<p class="abstand1seite "></p>
</div></article></main>
</div></body>
</html>
