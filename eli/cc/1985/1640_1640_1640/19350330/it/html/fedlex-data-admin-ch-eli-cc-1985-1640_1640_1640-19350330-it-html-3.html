<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.111.727Nicht löschen bitte "<sup><a href="#fn-d7e8" id="fnbck-d7e8">1</a></sup> " !! </p>
<!--0.142.111.727--><p class="srnummer ">0.142.111.727</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e23" id="fnbck-d7e23">2</a></sup></i></p>
<h1 class="erlasstitel botschafttitel ">Accordo<br>tra la Svizzera e il Belgio<br>sull’ammissione di stagisti</h1>
<p class="erlasssubtitel ">Conchiuso il 30 marzo 1935<br>Entrato in vigore il 30 marzo 1935</p>
<p class="erlassdatum "></p>
<div class="footnotes">
<p id="fn-d7e8"><sup><a href="#fnbck-d7e8">1</a></sup> <a href="https://fedlex.data.admin.ch/eli/oc/1985/1640_1640_1640" target="_blank">RU <b>1985</b> 1640 </a></p>
<p id="fn-d7e23"><sup><a href="#fnbck-d7e23">2</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
</div>
</div>
<div id="preamble"><div>
<p class="absatz ">È stato convenuto quanto segue allo scopo di facilitare l’ammissione di giovani Svizzeri in Belgio e di giovani Belgi in Svizzera, che non abbiano più di 30 anni, e desiderino perfezionare le proprie conoscenze professionali e linguistiche.</p>
<dl>
<dt>1) </dt>
<dd>Le autorità competenti di ciascuno dei due Paesi s’impegnano ad autorizzare gli stagisti e i volontari dell’altro Paese, su domanda presentata dalle autorità competenti di quest’ultimo, ad occupare un impiego nel proprio territorio alle condizioni indicate qui di seguito.</dd>
<dt>2) </dt>
<dd>L’autorizzazione è rilasciata generalmente per un anno, ma può eccezionalmente venir prorogata di sei mesi.</dd>
<dt>3) </dt>
<dd>I datori di lavoro s’impegnano a rimunerare gli stagisti giusta il valore dei servizi prestati.</dd>
<dt>4) </dt>
<dd>Il numero degli stagisti ammissibili conformemente al presente Accordo non dovrà eccedere, per il momento, cento per anno civile; domande supplementari andranno tuttavia esaminate benevolmente qualora la situazione del mercato del lavoro lo consenta.</dd>
<dt>5) </dt>
<dd>Il presente Accordo non modifica il regime attualmente applicabile a tutti gli altri lavoratori.</dd>
<dt>6) </dt>
<dd>Le autorità competenti dei due Paesi si sforzeranno d’appianare, con la massima rapidità, le difficoltà che ostacolassero l’entrata o il soggiorno degli stagisti.</dd>
<dt>7) </dt>
<dd>Qualora un candidato stagista non riuscisse, da solo, a procurarsi un impiego le autorità competenti dei due Paesi si metteranno in contatto con lui per facilitargli la ricerca.</dd>
<dt>8) </dt>
<dd>Le domande d’ammissione di stagisti e volontari saranno scambiate tramite il Ministero degli Affari Esteri e del Commercio Estero del Belgio e della Legazione svizzera a Bruxelles.</dd>
<dt>9) </dt>
<dd>Il presente Accordo entra in vigore immediatamente, con validità fino al 31 dicembre 1935. Verrà poi prorogato tacitamente, ogni volta per un nuovo anno, tranne ove venga denunziato, dall’una o dall’altra Parte, innanzi il l°ottobre per la fine dell’anno.</dd>
</dl>
<p class="abstand1seite "></p>
</div></div>
</div></body>
</html>
