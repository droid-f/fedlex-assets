<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.784.161--><p class="srnummer ">0.784.161</p>
<p class="ref "> RU <b>1985</b> 1217; FF <b>1984</b> II 933</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e16" id="fnbck-d7e16">1</a></sup></i></p>
<h1 class="erlasstitel botschafttitel ">Protocollo addizionale facoltativo<br>alla Convenzione internazionale<br>delle telecomunicazioni</h1>
<p class="erlasssubtitel ">Conchiuso a Nairobi il 6 novembre 1982<br>Approvato dall’Assemblea federale il 26 novembre 1984<sup><a href="#fn-d7e32" id="fnbck-d7e32">2</a></sup><br>Ratificato con strumenti depositati dalla Svizzera il 1° aprile 1985<br>Entrato in vigore per la Svizzera il 1° maggio 1985</p>
<p class="erlassdatum "></p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> Il testo originale francese è pubblicato sotto lo stesso numero dell’ediz. franc. della presente Raccolta.</p>
<p id="fn-d7e32"><sup><a href="#fnbck-d7e32">2</a></sup><sup></sup> Art. 1 DF del 26 nov. 1984 (<a href="https://fedlex.data.admin.ch/eli/oc/1985/1092_1092_1092" target="_blank">RU <b>1985 </b>1092</a>)</p>
</div>
</div>
<div id="preamble"><div></div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Regolamento obbligatorio delle controversie</a>
</h1>
<div class="collapseable">
<p class="absatz ">All’atto di procedere alla firma della Convenzione internazionale delle telecomunicazioni (Nairobi, 1982), i plenipotenziari sottoscritti hanno firmato il Protocollo addizionale facoltativo seguente, relativo al regolamento obbligatorio delle controversie e facente parte degli Atti finali della Conferenza di plenipotenziari (Nairobi, 1982).</p>
<p class="absatz ">I Membri dell’Unione, parti del presente Protocollo addizionale facoltativo alla Convenzione internazionale delle telecomunicazioni (Nairobi, 1982),</p>
<p class="absatz ">auspicando, per quanto li concerne, di ricorrere all’arbitrato obbligatorio per la soluzione di qualsiasi controversia relativa all’interpretazione o all’applicazione della Convenzione o dei Regolamenti previsti nell’articolo 42 della stessa,</p>
<p class="man-template-verb ">hanno convenuto le disposizioni seguenti:</p>
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">Salve che uno dei modi di regolamento menzionati nell’articolo 50 della Convenzione<sup><a href="#fn-d7e66" id="fnbck-d7e66">3</a></sup> non sia stato scelto di comune accordo, le controversie relative all’applicazione della Convenzione o dei Regolamenti previsti nell’articolo 42 della stessa vengono, a richiesta di una delle parti, sottoposte ad un arbitrato obbligatorio. La procedura è quella dell’articolo 82 della Convenzione, il cui paragrafo 5 è modificato come segue:</p>
<p class="absatz "><sup><a href="#fn-d7e76" id="fnbck-d7e76">4</a></sup>…</p>
<div class="footnotes">
<p id="fn-d7e66"><sup><a href="#fnbck-d7e66">3</a></sup><sup></sup> <i>RS <b>0.748.16</b></i></p>
<p id="fn-d7e76"><sup><a href="#fnbck-d7e76">4</a></sup><sup></sup> Testo introdotto nella detta Convenzione</p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">Il presente Protocollo verrà aperto alla firma dei Membri che firmeranno la Convenzione. Esso sarà ratificato secondo la procedura prevista per la Convenzione e resterà aperto all’adesione dei Paesi che diverranno Membri dell’Unione.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Il presente Protocollo entrerà in vigore lo stesso giorno della Convenzione o il trentesimo giorno successivo alla data del deposito del secondo strumento di ratifica o d’adesione, ma al più presto all’entrata in vigore della Convenzione.</p>
<p class="absatz ">Per ogni Membro che lo ratificherà o che vi aderirà dopo la sua entrata in vigore, il presente Protocollo entrerà in vigore il trentesimo giorno dopo il deposito dello strumento di ratifica o di adesione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">Il segretario generale notificherà a tutti i Membri:</p>
<dl>
<dt>a) </dt>
<dd>le firme apposte al presente Protocollo e il deposito degli strumenti di ratifica o d’adesione;</dd>
<dt>b) </dt>
<dd>la data in cui il presente Protocollo entrerà in vigore.</dd>
</dl>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che, </i>i plenipotenziari rispettivi hanno firmato questo Protocollo in un esemplare in ognuna delle lingue inglese, cinese, spagnola, francese e russa, il cui testo francese farà fede in caso di contestazione; questo esemplare resterà depositato negli archivi dell’Unione internazionale delle telecomunicazioni, la quale ne consegnerà una copia a ciascuno dei Paesi firmatari.</p>
<p class="absatz ">Fatto a Nairobi, il 6 novembre 1982.</p>
<?del-struct abstand18pt><p class="absatzkurs man-font-style-italic ">(Seguono le firme)</p>
</div></section></main>
</div></body>
</html>
