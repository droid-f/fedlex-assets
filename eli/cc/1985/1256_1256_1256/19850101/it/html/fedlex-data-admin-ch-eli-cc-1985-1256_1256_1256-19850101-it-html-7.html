<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--831.434 --><p class="srnummer ">831.434 </p>
<h1 class="erlasstitel botschafttitel ">Ordinanza<br>concernente i diritti dell’istituto collettore in materia di previdenza professionale</h1>
<p class="erlassdatum ">del 28 agosto 1985 (Stato 1° gennaio 1985)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 97 capoverso 1 della legge federale del 25 giugno 1982<sup><a href="#fn-d7e19" id="fnbck-d7e19">1</a></sup>1 <br>sulla previdenza professionale per la vecchiaia, i superstiti e l’invalidità (LPP) ,</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup>1</sup> <a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz ">La presente ordinanza disciplina:</p>
<dl>
<dt>a. </dt>
<dd>i diritti dell’istituto collettore verso il datore di lavoro che non si è ancora affiliato a un istituto di previdenza qualora sia tenuto a fornire prestazioni legali ai suoi salariati o loro superstiti (art. 12 LPP);</dd>
<dt>b. </dt>
<dd>la copertura delle spese dell’istituto collettore mediante il fondo di garanzia (art. 72 cpv. 2 LPP).</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Affiliazione per legge del datore di lavoro</a>
</h6>
<div class="collapseable">
<p class="absatz "><sup>1</sup> Se un salariato ha legalmente diritto a una prestazione d’assicurazione o di libero passaggio quando il suo datore di lavoro non è ancora affiliato a un’istituzione di previdenza, il datore di lavoro viene affiliato per legge all’istituto collettore per l’insieme dei salariati sottostanti al regime obbligatorio.</p>
<p class="absatz "><sup>2</sup> Se il datore di lavoro prova che un altro istituto di previdenza debba riprendere anche gli obblighi fino a quel momento assunti dall’istituto collettore, l’affiliazione del datore di lavoro all’istituto collettore sarà annullata a partire dal momento in cui detti obblighi verranno ripresi dall’altro istituto di previdenza.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Diritti dell’istituto collettore verso il datore di lavoro</a>
</h6>
<div class="collapseable">
<p class="absatz "><sup>1</sup> Il datore di lavoro deve versare all’istituto collettore i contributi dovuti per l’insieme dei salariati sottoposti alla legge con effetto a decorrere dal momento in cui avrebbe dovuto essere affiliato a un istituto di previdenza.</p>
<p class="absatz "><sup>2</sup> Il saggio dell’interesse di mora corrisponde a quello applicato abitualmente dall’istituto collettore in caso di ritardo nei pagamenti dei contributi.</p>
<p class="absatz "><sup>3</sup> In caso di decesso o di invalidità di un salariato sottostante al regime obbligatorio, il datore di lavoro deve pagare, a titolo di risarcimento, un supplemento pari al quadruplo dei contributi inerenti ai rischi decesso e invalidità del l’intero personale sottostante al regime obbligatorio. Tale supplemento è calcolato per il periodo compreso tra il momento in cui il datore di lavoro avrebbe dovuto essere affiliato a un istituto di previdenza e quello in cui è insorto l’evento. Il supplemento non deve superare la riserva matematica necessaria, dedotto l’avere di vecchiaia del salariato in questione.</p>
<p class="absatz "><sup>4</sup> Il datore di lavoro deve risarcire l’istituto collettore di tutte le spese inerenti alla sua affiliazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Prestazioni del fondo di garanzia all’istituto collettore</a>
</h6>
<div class="collapseable">
<p class="absatz "><sup>1</sup> Il fondo di garanzia rimborsa all’istituto collettore:</p>
<dl>
<dt>a. </dt>
<dd>il valore attuale della prestazione per superstite o di invalidità dovuto in virtù dell’articolo 12 capoverso 1 LPP, da cui saranno dedotti:<dl>
<dt>1. </dt>
<dd>l’avere di vecchiaia dell’assicurato,</dd>
<dt>2. </dt>
<dd>i contributi arretrati inerenti ai rischi decesso e invalidità dell’insieme dei salariati sottostanti al regime obbligatorio e</dd>
<dt>3. </dt>
<dd>il risarcimento dovuto dal datore di lavoro in virtù dell’articolo 3 capoverso 3;</dd>
</dl>
</dd>
<dt>b. </dt>
<dd>il costo dell’adeguamento ulteriore delle prestazioni per superstiti o di invalidità, giusta la lettera a, all’evoluzione dei prezzi (art. 36 cpv. 1 LPP).</dd>
</dl>
<p class="absatz "><sup>2</sup> Se il datore di lavoro è insolvibile, il fondo di garanzia rimborsa inoltre all’istituto collettore:</p>
<dl>
<dt>a. </dt>
<dd>gli importi dovuti giusta il capoverso 1 lettera a, ma inesigibili;</dd>
<dt>b. </dt>
<dd>i contributi inesigibili, nel caso in cui l’istituto abbia fornito, in favore dell’assicurato, la prestazione di vecchiaia o di libero passaggio;</dd>
<dt>c. </dt>
<dd>le somme dovute in virtù dell’articolo 3 capoverso 4, ma inesigibili.</dd>
</dl>
<p class="absatz "><sup>3</sup> Se l’istituto collettore è posticipatamente liberato dagli obblighi che gli incombono (art. 2 cpv. 2) oppure se recupera le prestazioni già fornite, rimborsa al fondo di garanzia le somme corrispondenti versate da quest’ultimo.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore retroattivamente il 1° gennaio 1985.</p></div></article></main>
</div></body>
</html>
