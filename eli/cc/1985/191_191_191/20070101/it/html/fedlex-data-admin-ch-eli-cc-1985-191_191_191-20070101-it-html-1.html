<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1985-191_191_191-20070101-it-docx</title>
</head>
<body><div id="lawcontent">
<div id="preface">
<!--747.201.5 --><p class="srnummer ">747.201.5 </p>
<h1 class="erlasstitel botschafttitel ">Ordinanza<br>sull’esame del tipo dei natanti</h1>
<p>del 23 gennaio 1985 (Stato 1° gennaio 2007)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 12 e 56 capoverso 1 della legge federale del 3 ottobre 1975<sup><a href="#fn-d6e19" id="fnbck-d6e19">1</a></sup> <br>sulla navigazione interna,</p>
<p>ordina:</p>
<div class="footnotes"><p id="fn-d6e19"><sup><a href="#fnbck-d6e19">1</a></sup><sup> </sup><a href="https://fedlex.data.admin.ch/eli/cc/1976/725_724_724" target="_blank">RS <b>747.201</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"> <p><sup>1</sup> I natanti sottostanti alla procedura d’ammissione e al controllo dei Cantoni e fabbricati in serie possono, a richiesta, essere sottoposti a un esame del tipo (esame).</p>
<p><sup>2</sup> L’esame consiste nel controllare se il natante si presta all’utilizzazione prevista e se è conforme alle prescrizioni sulla navigazione nelle acque svizzere e confinarie.</p>
<p><sup>3</sup> Il Dipartimento federale dell’ambiente, dei trasporti, dell’energia e delle comunicazioni (DATEC) può dichiarare obbligatorio l’esame per singoli pezzi staccati e oggetti dell’equipaggiamento.<sup><a href="#fn-d6e48" id="fnbck-d6e48">2</a></sup></p>
<div class="footnotes"><p id="fn-d6e48"><sup><a href="#fnbck-d6e48">2</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d6e60" id="fnbck-d6e60">3</a></sup><a href="#art_2"> Mancato superamento dell’esame</a>
</h6>
<div class="collapseable"> <p>I natanti che non hanno superato l’esame non possono essere immatricolati in Svizzera fintanto che le parti o le qualità contestate non siano state sanate. Il risultato dell’esame, con la motivazione, è comunicato per scritto al richiedente (art. 4).</p>
<div class="footnotes"><p id="fn-d6e60"><sup><a href="#fnbck-d6e60">3</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenza</a>
</h6>
<div class="collapseable"> <p><sup>1</sup> L’esame è affidato all’associazione dei servizi cantonali della navigazione (associazione).</p>
<p><sup>2</sup> L’organo dell’associazione incaricato dell’esame è denominato «Servizio d’omologazione».<sup><a href="#fn-d6e88" id="fnbck-d6e88">4</a></sup></p>
<p><sup>3</sup> L’organizzazione del Servizio d’omologazione e la procedura d’esame sono disciplinate dal regolamento dell’associazione. Questo deve essere approvato dall’Ufficio federale dei trasporti.<sup><a href="#fn-d6e100" id="fnbck-d6e100">5</a></sup></p>
<p><sup>4</sup> Il Servizio d’omologazione prende tutte le decisioni relative alla costruzione e all’equipaggiamento; in particolare, stabilisce gli oneri. Le decisioni vincolano le autorità cantonali competenti in materia d’ammissione.<sup><a href="#fn-d6e112" id="fnbck-d6e112">6</a></sup></p>
<div class="footnotes">
<p id="fn-d6e88"><sup><a href="#fnbck-d6e88">4</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p>
<p id="fn-d6e100"><sup><a href="#fnbck-d6e100">5</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p>
<p id="fn-d6e112"><sup><a href="#fnbck-d6e112">6</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e124" id="fnbck-d6e124">7</a></sup><a href="#art_4"> Richiesta</a>
</h6>
<div class="collapseable"> <p>L’esame può essere chiesto dal fabbricante, dal rappresentante o dall’importatore. Il richiedente utilizza a questo scopo l’apposito modulo allegandovi tutti i documenti richiesti dal Servizio d’omologazione. Se richiestone, dovrà fornire ragguagli supplementari.</p>
<div class="footnotes"><p id="fn-d6e124"><sup><a href="#fnbck-d6e124">7</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Attuazione</a>
</h6>
<div class="collapseable"> <p><sup>1</sup> L’esame si svolge nel luogo designato dal Servizio d’omologazione. Potrà svolgersi presso il richiedente se questi dispone di installazioni appropriate per un esame ineccepibile.<sup><a href="#fn-d6e149" id="fnbck-d6e149">8</a></sup></p>
<p><sup>2</sup> Di regola, il natante va presentato all’esame senza carico. Dovrà essere pulito e accessibile in tutte le parti.</p>
<div class="footnotes"><p id="fn-d6e149"><sup><a href="#fnbck-d6e149">8</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Processo verbale</a>
</h6>
<div class="collapseable"> <p>Per ogni esame è redatto un processo verbale.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Certificato tipo</a>
</h6>
<div class="collapseable"> <p><sup>1</sup> Un certificato tipo è emesso per ogni natante esaminato. Esso comprende le indicazioni necessarie all’ammissione o, in caso di esito negativo dell’esame, i motivi.</p>
<p><sup>2</sup> Il certificato tipo è rilasciato al richiedente e, con il suo consenso, agli altri interessati di cui all’articolo 4.</p>
<p><sup>3</sup> Le autorità cantonali competenti in materia d’ammissione e i richiedenti possono chiederne copie.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Validità</a>
</h6>
<div class="collapseable"> <p>Il certificato tipo per un natante che ha superato l’esame rimane valido fintanto che il natante non subisca modifiche che ne influenzano le dimensioni principali, il peso, la forma, la struttura, la manovrabilità e la tenuta sull’acqua, in particolare la stabilità o la galleggiabilità.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e198" id="fnbck-d6e198">9</a></sup>
</h6>
<div class="collapseable"><div class="footnotes"><p id="fn-d6e198"><sup><a href="#fnbck-d6e198">9</a></sup> Abrogato dal n. II 72 dell'O dell'8 nov. 2006 concernente l’adeguamento di ordinanze del  Consiglio federale alla revisione totale dell’organizzazione giudiziaria federale, con  effetto dal 1° gen. 2007 (<a href="https://fedlex.data.admin.ch/eli/oc/2006/725" target="_blank">RU <b>2006</b> 4705</a>).</p></div></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d6e212" id="fnbck-d6e212">10</a></sup>
</h6>
<div class="collapseable"><div class="footnotes"><p id="fn-d6e212"><sup><a href="#fnbck-d6e212">10</a></sup> Abrogato dal n. I dell’O del 9 mar. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Tasse</a>
</h6>
<div class="collapseable"> <p><sup>1</sup> Per l’esame e altre operazioni ufficiali il Servizio d’omologazione riscuote tasse. La tariffa è fissata dal DATEC.<sup><a href="#fn-d6e233" id="fnbck-d6e233">11</a></sup></p>
<p><sup>2</sup> Il versamento della tassa d’esame può essere richiesto in anticipo. La consegna del certificato tipo può essere rifiutata fino a versamento avvenuto.</p>
<p><sup>3</sup> Se la richiesta di esame è ritirata nei 10 giorni prima dell’esame o se il natante non viene presentato, le spese insorte per la preparazione dell’esame sono ugualmente riscosse.</p>
<div class="footnotes"><p id="fn-d6e233"><sup><a href="#fnbck-d6e233">11</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Verifica</a>
</h6>
<div class="collapseable"> <p>Il Servizio d’omologazione può, di sua iniziativa o a richiesta di un’autorità cantonale competente in materia d’ammissione, procedere a controlli per verificare se i natanti sono conformi ai certificati tipo.<sup><a href="#fn-d6e258" id="fnbck-d6e258">12</a></sup></p>
<div class="footnotes"><p id="fn-d6e258"><sup><a href="#fnbck-d6e258">12</a></sup> Nuovo testo giusta il n. I dell’O del 9 mar. 2001, in vigore dal 1° mag. 2001 (<a href="https://fedlex.data.admin.ch/eli/oc/2001/168" target="_blank">RU <b>2001</b> 1128</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Disposizioni transitorie</a>
</h6>
<div class="collapseable"> <p>I certificati tipo emessi prima del 1° aprile 1985 restano validi se:</p>
<dl>
<dt>a. </dt>
<dd>le prescrizioni sulla navigazione nelle acque svizzere e confinarie sono rispettate, e</dd>
<dt>b. </dt>
<dd>non subentrano modifiche giusta l’articolo 8.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° aprile 1985.</p>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 10)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Marchio d’omologazione</a>
</h2>
<div class="collapseable">
<p>Diametro: 6 cm</p>
<p><img src="image/image1.png"></p>
<p>Il numero del certificato tipo é apposto in modo indelebile sulla croce svizzera</p>
</div></section>
</div></section></div>
</div></body>
</html>
