<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.642.045.42--><p class="srnummer">0.642.045.42</p>
<p class="ref"> CS <b>12</b> 398</p>
<h1 class="erlasstitel botschafttitel">Accordo<br>tra la Svizzera e l’Italia <br>concernente l’esonero fiscale delle scuole svizzere <br>in Italia e delle scuole italiane in Svizzera</h1>
<p class="erlasssubtitel man-space-before-0">Concluso con scambio di note 31 luglio 1935 <br>Entrato in vigore il 1° novembre 1935</p>
<p class="erlassdatum man-space-before-3"> (Stato 1° novembre 1935)</p>
</div>
<div id="preamble"><div>
<p class="absatz man-space-before-4">Con Scambio di note 31 luglio 1935 la Svizzera e l’Italia hanno conchiuso un Accordo concernente l’esonero fiscale delle scuole svizzere in Italia e delle scuole italiane nella Svizzera. Facciamo seguire il testo della nota svizzera; il contenuto delle due note è identico.</p>
<?del-struct abstand4pt><?del-struct abstand4pt><p class="man-template-tab-krpr-r-kurs man-font-style-italic">Testo originale</p>
<?del-struct abstand4pt><?del-struct abstand4pt>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Nota svizzera</a>
</h1>
<div class="collapseable">
<p class="absatz man-space-before-4">Con la sua Nota odierna, l’Eccellenza Vostra si è compiaciuta comunicarmi, a nome del Governo italiano, quanto segue:</p>
<dl class="man-space-after-0">
<dt class="man-space-before-4"></dt>
<dd class="man-space-before-4">«Allo scopo di sviluppare sempre più i rapporti intellettuali tra l’Italia e la Svizzera, ho l’onore di proporre, a nome del Governo italiano, il seguente Accordo:</dd>
<dt class="man-space-before-4"></dt>
<dd class="man-space-before-4">Tutte le scuole italiane (scuole primarie e scuole serali) che attualmente esistono sul territorio della Confederazione Svizzera e che non hanno scopo lucrativo sono esonerate, qualunque sia il Cantone nel quale esse si trovano, dalle imposte dirette federali, cantonali e comunali, ad eccezione di quelle immobiliari. Similmente tutte le scuole svizzere del genere che esistono attualmente sul territorio del Regno d’Italia e che non hanno scopo lucrativo sono esonerate dalle imposte dirette dello Stato, delle Province e dei comuni, ad eccezione di quelle immobiliari.</dd>
<dt class="man-space-before-4"></dt>
<dd class="man-space-before-4">Per facilitare l’apertura di nuove scuole primarie e serali, italiane in Svizzera e svizzere in Italia, le esenzioni fiscali di cui al paragrafo precedente si applicano anche ad esse, a condizione sempre che non perseguano uno scopo lucrativo.</dd>
<dt class="man-space-before-4"></dt>
<dd class="man-space-before-4">Il presente Accordo potrà essere denunziato in ogni momento dall’uno o dall’altro dei due Governi per la fine dell’anno successivo.</dd>
<dt class="man-space-before-4"></dt>
<dd class="man-space-before-4">Qualora il Governo svizzero accolga la proposta anzidetta, la risposta affermativa da parte dell’Eccellenza Vostra perfezionerà il presente Accordo nell’intesa che esso entrerà in vigore il 1° novembre 1935.»</dd>
</dl>
<p class="absatz man-space-before-4">Ho l’onore di portare a conoscenza della Eccellenza Vostra che il Governo svizzero si dichiara d’accordo e che, di conseguenza, il presente Scambio di note rende definitive e perfette le stipulazioni che precedono.</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriftenfi1 man-space-before-24"></p>
				</td>
				<td>
					
					<p class="unterschriftenfi1 man-space-before-24">Wagnière</p>
				</td>
			</tr>
		</table></div>
<p class="absatz man-space-before-4"></p>
</div></section></main>
</div></body>
</html>
