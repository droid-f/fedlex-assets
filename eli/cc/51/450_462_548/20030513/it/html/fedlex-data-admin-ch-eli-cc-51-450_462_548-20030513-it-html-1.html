<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-51-450_462_548-20030513-it-docx-1</title>
</head>
<body><div id="lawcontent">
<div id="preface">
<!--0.353.936.71 --><p class="srnummer">0.353.936.71 </p>
<p> CS <b>12</b> 125; FF <b>1935</b> I 434 ediz. ted. 434 ediz. franc.</p>
<p>Traduzione<i><sup><a href="#fn-d6e20">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione addizionale<br>al trattato d’estradizione<br>fra la Svizzera e la Gran Bretagna<b><sup><sup><a href="#fn-d6e35">2</a></sup></sup></b>
</h1>
<?del-struct abstand18pt><p>Conchiusa il 19 dicembre 1934<br>Approvata dall’Assemblea federale il 4 aprile 1935<sup><a href="#fn-d6e49">3</a></sup><br>Istrumenti di ratificazione scambiati il 7 giugno 1935<br>Entrata in vigore il 7 settembre 1935</p>
<p> (Stato 13  maggio 2003)</p>
<div class="footnotes">
<p id="fn-d6e20"><sup>1</sup> Il testo originale francese è pubblicato sotto lo stesso numero nell’ediz. franc. della presente Raccolta.</p>
<p id="fn-d6e35"><sup>2</sup> Per l’applicabilità della presente conv. vedi la nota al tit. del tratt. d’estradizione del 26 nov. 1880 (<a href="https://fedlex.data.admin.ch/eli/cc/5/313_280_313">RS <b>0.353.936.7</b></a>).</p>
<p id="fn-d6e49"><sup>3</sup> RU <b>51</b>547</p>
</div>
</div>
<div id="preamble">
<p>Il Consiglio federale svizzero<br>e<br>Sua Maestà il Re di Gran Bretagna, d’Irlanda e dei Territori Britannici<br>d’ol­tremare, Imperatore delle Indie,</p>
<p>animati dal desiderio di prendere disposizioni più estese per l’estradizione reciproca dei malfattori fuggitivi, hanno risolto di conchiudere a questo scopo una conven­zione addizionale ed hanno nominato a questo effetto loro Plenipotenziari:</p>
<p>(Seguono i nomi dei plenipotenziari)</p>
<p>i quali, dopo essersi comunicati i loro pieni poteri e averli trovati in buona e debita forma, hanno convenuto ciò che segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p>A contare dalla data dell’entrata in vigore della presente convenzione, l’articolo Il del trattato d’estradizione, firmato a Berna il 26 novembre 1880<sup><a href="#fn-d6e87">4</a></sup>, sarà modificato con l’aggiunta della disposizione seguente:</p>
<dl>
<dt></dt>
<dd>«L’estradizione potrà parimente essere ottenuta, se la Parte richiesta vi con­sente, per qualsiasi altro crimine o delitto per il quale le leggi in vigore sul territorio dell’una e dell’altra Alta Parte contraente prevedano la possibilità d’una estradizione».</dd>
</dl>
<div class="footnotes"><p id="fn-d6e87"><sup>4</sup> <a href="https://fedlex.data.admin.ch/eli/cc/5/313_280_313">RS <b>0.353.936.7</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>La stipulazione addizionale sopra indicata s’applicherà alle procedure d’estradizione fra la Svizzera, da una parte, e i territori seguenti di Sua Maestà, d’altra Parte, cioè il Regno Unito di Gran Bretagna e d’Irlanda del Nord, le isole normande, l’isola di Mari, Terra Nuova<sup><a href="#fn-d6e110">5</a></sup>, le colonie britanniche, i protettorati britannici ai quali il trattato del 26 novembre 1880<sup><a href="#fn-d6e115">6</a></sup> è applicabile, come pure i territori sotto mandato ai quali il detto trattato s’estende o potrà estendersi, se il mandato vi è esercitato dal Governo di Sua Maestà nel Regno Unito di Gran Bretagna e d’Irlanda del Nord.</p>
<div class="footnotes">
<p id="fn-d6e110"><sup>5</sup> Dopo il 31 mar. 1949, data dell’incorporazione di Terranova nella Federazione canadese, la presente conv. addizionale non è più applicabile alla procedura di estradizione fra la Svizzera e Terranova, giusta una nota del 10 nov. 1949 della Legazione britannica (non pubblicata).</p>
<p id="fn-d6e115"><sup>6</sup> <a href="https://fedlex.data.admin.ch/eli/cc/5/313_280_313">RS <b>0.353.936.7</b></a></p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>Le Alte Parti contraenti convengono che Sua Maestà il Re potrà, mediante notifica­zione da parte del competente rappresentante diplomatico di Sua Maestà a Berna, accedere alla presente convenzione per qualsiasi altro membro della Comunità di Nazioni britannica il cui Governo ne esprimesse il desiderio. A contare dalla data in cui una tale notificazione avrà effetto, la modificazione contenuta all’articolo 1 s’applicherà alla procedura d’estradizione fra la Svizzera, da una parte, e il territorio del membro accedente della Comunità di Nazioni britannica, d’altra parte.</p>
<p>Ogni notificazione fatta, in conformità del primo paragrafo del presente articolo, da un membro della Comunità di Nazioni britannica potrà comprendere non importa qual territorio per cui un mandato sia stato accettato da Sua Maestà, in nome della Società delle Nazioni, e vi sia esercitato dal Governo del membro di cui si tratta.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable"><p>La presente convenzione sarà ratificata. Le ratificazioni saranno scambiate a Londra il più presto possibile.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>La presente convenzione entrerà in vigore tre mesi dopo lo scambio delle ratifica­zioni e avrà la medesima durata del trattato d’estradizione del 26 novembre 1880<sup><a href="#fn-d6e153">7</a></sup>.</p>
<div class="footnotes"><p id="fn-d6e153"><sup>7</sup> <a href="https://fedlex.data.admin.ch/eli/cc/5/313_280_313">RS <b>0.353.936.7</b></a></p></div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che</i>, i Plenipotenziari sopra nominati hanno firmato la presente Conven­zione e vi hanno apposto i loro sigilli.</p>
<p>Fatto in duplo, in francese ed inglese, a Berna, il diciannove dicembre millenove­centotrentaquattro.</p>
<p></p>
<div class="table"><table border="1"><tr>
<td><p>Motta</p></td>
<td><p>H. W. Kennard</p></td>
</tr></table></div>
<?del-struct abstand4pt>
</div></section></main>
</div></body>
</html>
