<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1992-1785_1785_1785-19920604-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.192.122.784Nicht löschen bitte "<sup><a href="#fn-d6e8" id="fnbck-d6e8">1</a></sup> " !! </p>
<!--0.192.122.784--><p class="srnummer ">0.192.122.784</p>
<p class=" man-font-style-italic ">Traduzione<i><sup><a href="#fn-d6e23" id="fnbck-d6e23">2</a></sup></i></p>
<h1 class="erlasstitel botschafttitel ">Accordo</h1>
<h2 class="erlasskurztitel ">tra il Consiglio federale svizzero e la Società internazionale<br>di telecomunicazioni aeronautiche (SITA) onde <br>determinare lo statuto fiscale della SITA e del suo<br>personale in Svizzera</h2>
<p>Concluso il 4 giugno 1992</p>
<p>Entrato in vigore il 4 giugno 1992</p>
<p></p>
<div class="footnotes">
<p id="fn-d6e8"><sup><a href="#fnbck-d6e8">1</a></sup> <a href="https://fedlex.data.admin.ch/eli/oc/1992/1785_1785_1785" target="_blank">RU <b>1992</b> 1785</a></p>
<p id="fn-d6e23"><sup><a href="#fnbck-d6e23">2</a></sup> Il testo originale è pubblicato sotto lo stesso numero nell’ediz. franc. della presente  Raccolta.</p>
</div>
</div>
<div id="preamble">
<p>Il Consiglio federale svizzero,<br>da un lato<br>e<br>la Società internazionale di telecomunicazioni aeronautiche (SITA),</p>
<p>qui di seguito SITA, dall’altro,</p>
<p>desiderosi di concludere un accordo per regolare lo statuto fiscale della SITA e del suo personale in Svizzera,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  La SITA, per quanto concerne gli averi, i redditi e altri valori patrimoniali, è esonerata dalle imposte dirette federali, cantonali e comunali.</p>
<p>2.  La SITA non è tenuta ad imposte sulle pigioni che essa paga per locali affittati e occupati dai propri servizi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>La SITA è esente dalle imposte indirette federali, cantonali e comunali, fatta eccezione per l’imposta federale sulla cifra d’affari e i dazi doganali.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>La SITA è esente dalle tasse federali cantonali e comunali che non costituiscono rimunerazione di determinate prestazioni di servizio.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Per gli immobili, le esenzioni suindicate sono applicabili soltanto a quelli di cui la SITA è proprietaria e che sono occupati dai suoi servizi, come anche ai redditi corrispondenti.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>Se del caso, le esenzioni sono operate mediante rimborso, a domanda della SITA e secondo una procedura determinata da essa e dalle autorità svizzere competenti.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p>1.  I membri del personale della SITA, che non sono cittadini svizzeri, sono esonerati, per la durata della loro funzione, da qualsiasi imposta federale, cantonale e comunale su gli stipendi, le rimunerazioni e le indennità loro pagate dalla SITA.</p>
<p>2.  Le prestazioni in capitale, dovute, per qualsiasi motivo, da una cassa pensioni o da un’istituzione di previdenza sociale sono pure esenti, al momento del loro pagamento in Svizzera, da qualunque imposta sul capitale e il reddito. Lo stesso vale per tutte le prestazioni in capitale eventualmente pagate come indennità per malattia, infortunio, invalidità ecc.. Per contro, non beneficiano dell’esenzione i redditi di capitali, come anche le rendite e le pensioni che la SITA paga agli ex membri del suo personale.</p>
<p>3.  Resta per altro inteso che la Svizzera mantiene la possibilità di tener conto degli stipendi e di altri elementi di reddito esonerati, per determinare l’aliquota di tassazione applicabile ad altri fattori, normalmente imponibili, del reddito dei membri del personale.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>1.  I membri del personale della SITA che non sono cittadini svizzeri e che godono delle esenzioni fiscali previste nell’articolo 6 del presente accordo non soggiacciono alla legislazione svizzera su l’assicurazione per la vecchiaia, i superstiti e l’invalidità, l’assicurazione contro la disoccupazione, le indennità per perdita di guadagno e la previdenza obbligatoria professionale per la vecchiaia, i superstiti e l’invalidità.</p>
<p>2.  I membri del personale della SITA che sono cittadini svizzeri, soggiacciono alla legislazione menzionata nel numero I.</p>
<p>3.  La SITA provvede affinché i membri del suo personale, che non soggiacciono alla legislazione di cui al numero 1, fruiscano di una protezione sociale equivalente.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p>I privilegi fiscali previsti nel presente accordo non sono istituiti per concedere vantaggi personali ai membri del personale della SITA. Sono stabiliti unicamente per assicurare, in ogni circostanza, il libero esercizio delle attività della SITA.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p>La SITA coopera in ogni momento con le autorità svizzere per impedire qualsiasi abuso dei privilegi previsti nel presente accordo.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p>1.  Qualsiasi divergenza d’opinione riguardo all’applicazione o all’interpretazione del presente accordo, che non possa essere composta mediante negoziati diretti tra le parti, può essere sottoposta, a domanda dell’una o dell’altra, al giudizio di un tribunale arbitrale trimembre.</p>
<p>2.  Il Consiglio federale e la SITA designano ciascuno un membro del tribunale. I membri così designati cooptano il presidente. Nel caso di divergenza riguardo alla cooptazione, il presidente viene designato dal presidente del Tribunale federale svizzero.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable"><p>Il Dipartimento degli affari esteri è l’autorità svizzera incaricata di eseguire il presente accordo.</p></div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p>1.  Il presente accordo può essere modificato a domanda dell’una o dell’altra parte.</p>
<p>2.  In tal caso, le due parti convengono le eventuali modificazioni da apportare alle disposizioni del presente accordo.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable"><p>Il presente accordo può essere denunciato in ogni momento, con preavviso di due anni, dall’una o dall’altra parte.</p></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p>Il presente accordo entra in vigore il giorno della firma.</p>
<p>Fatto a Berna, il 4 giugno 1992, in doppio esemplare in lingua francese.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per la Società internazionale<br>di telecomunicazioni aeronautiche (SITA):</p></td>
</tr>
<tr>
<td><p>Il Direttore della Direzione<br>delle organizzazioni internazionali:</p></td>
<td><p>Il Direttore Generale:</p></td>
</tr>
<tr>
<td><p>François Nordmann</p></td>
<td><p>Claude Lalanne</p></td>
</tr>
</table></div>
<p></p>
<p></p>
</div></article></main>
</div></body>
</html>
