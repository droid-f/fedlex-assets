<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--642.116.2 --><p class="srnummer ">642.116.2 </p>
<h1 class="erlasstitel botschafttitel ">Ordinanza <br>dell’AFC concernente i costi deducibili di immobili <br>del patrimonio privato in materia di imposta federale <br>diretta</h1>
<h2 class="erlasskurztitel ">(Ordinanza dell’AFC sui costi di immobili)<b><sup><a href="#fn-d7e19" id="fnbck-d7e19">1</a></sup></b>
</h2>
<p class="erlassdatum ">del 24 agosto 1992 (Stato 1° gennaio 2010)</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> Nuovo testo giusta il n. I dell’O dell’AFC del 25 mar. 2009, in vigore dal 1° gen. 2010  (<a href="https://fedlex.data.admin.ch/eli/oc/2009/220" target="_blank">RU <b>2009</b> 1519</a>).</p></div>
</div>
<div id="preamble"><div>
<p class="man-template-autor ">L’Amministrazione federale delle contribuzioni,</p>
<p class="ingress ">visto l’articolo 102 capoverso 2 della legge federale del 14 dicembre 1990<sup><a href="#fn-d7e36" id="fnbck-d7e36">2</a></sup> <br>sull’imposta federale diretta (LIFD); <br>vista l’ordinanza del 24 agosto 1992<sup><a href="#fn-d7e49" id="fnbck-d7e49">3</a></sup> concernente la deduzione dei costi di <br>immobili del patrimonio privato in materia di imposta federale diretta,</p>
<p class="man-template-verb ">ordina:</p>
<div class="footnotes">
<p id="fn-d7e36"><sup><a href="#fnbck-d7e36">2</a></sup><sup></sup><sup> </sup><a href="https://fedlex.data.admin.ch/eli/cc/1991/1184_1184_1184" target="_blank">RS <b>642.11</b></a></p>
<p id="fn-d7e49"><sup><a href="#fnbck-d7e49">3</a></sup><sup></sup><sup> </sup><a href="https://fedlex.data.admin.ch/eli/cc/2018/212" target="_blank">RS <b>642.116</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Costi deducibili</a>
</h6>
<div class="collapseable">
<p class="absatz "><sup>1</sup> Sono deducibili in particolare i seguenti costi:</p>
<dl>
<dt>a. </dt>
<dd>spese di manutenzione:<dl>
<dt>1. </dt>
<dd>le spese di riparazione o rinnovo che non determinano un aumento del valore dell’immobile,</dd>
<dt>2. </dt>
<dd>i versamenti al fondo di riparazione o di rinnovazione (art. 7121 del Codice civile svizzero del 10 dic. 1907<sup><a href="#fn-d7e84" id="fnbck-d7e84">4</a></sup>) di una comunione di comproprietari, fintanto che detti mezzi sono impiegati esclusivamente per coprire i costi di manutenzione degli impianti in comune,</dd>
<dt>3. </dt>
<dd>le spese di gestione: le tasse ricorrenti per l’eliminazione dei rifiuti (non però le tasse da pagare secondo il principio del «chi inquina paga»), la depurazione delle acque, l’illuminazione e la pulizia delle strade; i costi di manutenzione delle strade; le imposte immobiliari con valore di imposte reali; le indennità versate al portinaio; i costi dei locali comuni, dell’ascensore, ecc., nella misura in cui è il proprietario a doversele accollare;</dd>
</dl>
</dd>
<dt>b. </dt>
<dd>premi d’assicurazione:</dd>
<dt></dt>
<dd>i premi d’assicurazione sui beni materiali (assicurazione contro gli incendi, contro i danni dell’acqua, contro la rottura vetri e di responsabilità civile);</dd>
<dt>c. </dt>
<dd>costi d’amministrazione:</dd>
<dt></dt>
<dd>spese per porto, telefono, inserzioni, moduli, riscossioni, processi, indennità versate all’amministratore dell’immobile ecc. (soltanto le spese effettive e senza le indennità per il lavoro del proprietario stesso).</dd>
</dl>
<p class="absatz "><sup>2</sup> Non sono deducibili in particolare i seguenti costi di manutenzione:</p>
<dl>
<dt>a.<sup><a href="#fn-d7e115" id="fnbck-d7e115">5</a></sup> </dt>
<dd>...</dd>
<dt>b. </dt>
<dd>i contributi unici versati dal proprietario del fondo per strade, marciapiedi, soglie e canalizzazioni, le tasse di allacciamento per canalizzazioni, depurazione delle acque, erogazione di acqua, gas e elettricità, antenne televisive e collettive ecc.;</dd>
<dt>c. </dt>
<dd>i costi di riscaldamento e di produzione di acqua calda direttamente collegati con la gestione dell’impianto di riscaldamento o di produzione centralizzata dell’acqua calda, segnatamente i costi energetici;</dd>
<dt>d. </dt>
<dd>in linea di massima, i canoni d’acqua.</dd>
</dl>
<p class="absatz "><sup>3</sup> I canoni d’acqua sono tuttavia deducibili allorché gravano la cosa locata, ma non sono accollati ai locatari.</p>
<div class="footnotes">
<p id="fn-d7e84"><sup><a href="#fnbck-d7e84">4</a></sup><sup></sup><sup> </sup><a href="https://fedlex.data.admin.ch/eli/cc/24/233_245_233" target="_blank">RS <b>210</b></a></p>
<p id="fn-d7e115"><sup><a href="#fnbck-d7e115">5</a></sup><sup></sup> Abrogata dal n. I dell’O dell’AFC del 25 mar. 2009, con effetto dal 1° gen. 2010  (<a href="https://fedlex.data.admin.ch/eli/oc/2009/220" target="_blank">RU <b>2009</b> 1519</a>).</p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 1995.</p></div></article></main>
</div></body>
</html>
