<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--944.05 --><p class="srnummer ">944.05 </p>
<h1 class="erlasstitel botschafttitel ">Ordinanza <br>sugli aiuti finanziari alle organizzazioni di consumatori</h1>
<p class="erlassdatum ">del 1° aprile 1992 (Stato 1° gennaio 2022)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 13 della legge federale del 5 ottobre 1990<sup><a href="#fn-d7e19" id="fnbck-d7e19">1</a></sup> <br>sull’informazione dei consumatori (LIC),</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup><sup> </sup><a href="https://fedlex.data.admin.ch/eli/cc/1992/910_910_910" target="_blank">RS <b>944.0</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Organizzazioni dei consumatori (art. 5 cpv. 1 LIC)</a>
</h6>
<div class="collapseable">
<p class="absatz "><sup>1</sup> Possono essere concessi aiuti finanziari alle seguenti organizzazioni di consumatori:</p>
<dl>
<dt>a. </dt>
<dd>Associazione consumatrici e consumatori della Svizzera italiana (ACSI);</dd>
<dt>b. </dt>
<dd>Fédération romande des consommateurs (FRC);</dd>
<dt>c. </dt>
<dd>Schweizerisches Konsumentenforum (kf);</dd>
<dt>d. </dt>
<dd>Stiftung für Konsumentenschutz (SKS).<sup><a href="#fn-d7e56" id="fnbck-d7e56">2</a></sup>
</dd>
</dl>
<p class="absatz "><sup>2</sup> Altre organizzazioni che rivendicano aiuti finanziari ai sensi dell’articolo 5 capoverso 1 LIC devono inoltrarne domanda all’Ufficio federale del consumo (UFDC) e provare che adempiono alle esigenze fissate nella LIC.</p>
<div class="footnotes"><p id="fn-d7e56"><sup><a href="#fnbck-d7e56">2</a></sup><sup></sup> Nuovo testo giusta il n. I dell’O del 17 nov. 2021, in vigore dal 1° gen. 2022 (<a href="https://fedlex.data.admin.ch/eli/oc/2021/796" target="_blank">RU<b> 2021</b> 796</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Altre organizzazioni (art. 5 cpv. 2 LIC)</a>
</h6>
<div class="collapseable"><p class="absatz ">Le organizzazioni che rivendicano aiuti finanziari per la loro attività di informazione dei consumatori devono inoltrarne domanda all’UFDC e provare che adempiono alle esigenze fissate nella LIC.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Spese computabili</a>
</h6>
<div class="collapseable">
<p class="absatz "><sup>1</sup> Sono computabili le spese d’informazione obiettiva dei consumatori nei settori del personale, della produzione, della distribuzione e dell’infrastruttura.</p>
<p class="absatz "><sup>2</sup> Per l’esecuzione di test comparativi sono inoltre computabili le spese d’acquisto del materiale da analizzare e le spese esterne, in particolare per la preparazione e l’esecuzione delle analisi.</p>
<p class="absatz "><sup>3</sup> Nella fase di negoziazione di accordi sulle dichiarazioni sono computabili, oltre alle spese di cui al capoverso 1, le spese per le indagini preliminari, di elaborazione, di perizia e di negoziazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d7e101" id="fnbck-d7e101">3</a></sup><a href="#art_4"> Importo degli aiuti finanziari</a>
</h6>
<div class="collapseable">
<p class="absatz "><sup>1</sup> Gli aiuti finanziari non superano il 50 per cento delle spese computabili.</p>
<p class="absatz "><sup>2</sup> Eventuali entrate delle organizzazioni non sono dedotte dalle spese lorde computabili.</p>
<div class="footnotes"><p id="fn-d7e101"><sup><a href="#fnbck-d7e101">3</a></sup><sup></sup> Nuovo testo giusta il n. I dell’O del 7 ott. 2015, in vigore dal 1° ott. 2015 (<a href="https://fedlex.data.admin.ch/eli/oc/2015/663" target="_blank">RU<b> 2015</b> 3957</a>).</p></div>
</div></article><article id="art_4_a"><a name="a4a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d7e124" id="fnbck-d7e124">4</a></sup><a href="#art_4_a"> Riduzione degli aiuti finanziari concessi alle organizzazioni di consumatori di cui all’articolo 1 capoverso 1</a>
</h6>
<div class="collapseable">
<p class="absatz "><sup>1</sup> Se<sup> </sup>dai conti annuali dell’anno precedente risulta che il capitale proprio delle organizzazioni di consumatori di cui all’articolo 1 capoverso 1, comprese le riserve libere e le riserve vincolate, ammonta a più del 50 per cento delle spese annuali dell’anno precedente, dagli aiuti finanziari viene dedotto l’importo che supera tale percentuale massima.</p>
<p class="absatz "><sup>2</sup> Se il superamento dell’importo massimo di cui al capoverso 1 è da ricondurre a circostanze occasionali, in casi motivati la riduzione degli aiuti finanziari può non essere applicata.</p>
<div class="footnotes"><p id="fn-d7e124"><sup><a href="#fnbck-d7e124">4</a></sup><sup></sup> Introdotto giusta il n. I dell’O del 7 ott. 2015 (<a href="https://fedlex.data.admin.ch/eli/oc/2015/663" target="_blank">RU<b> 2015</b> 3957</a>). Nuovo testo giusta il n. I dell’O del 17 nov. 2021, in vigore dal 1° gen. 2022 (<a href="https://fedlex.data.admin.ch/eli/oc/2021/796" target="_blank">RU<b> 2021</b> 796</a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d7e153" id="fnbck-d7e153">5</a></sup><a href="#art_5"> Ripartizione degli aiuti finanziari</a>
</h6>
<div class="collapseable">
<p class="absatz "><sup>1</sup> Nel caso in cui i mezzi stanziati non siano sufficienti a coprire il 50 per cento delle spese computabili, gli aiuti finanziari sono assegnati come segue:</p>
<dl>
<dt>a. </dt>
<dd>le organizzazioni dei consumatori di cui all’articolo 1 capoverso 1 ottengono, su richiesta, almeno il 90 per cento dell’importo totale, da ripartire nel modo seguente:<dl>
<dt>1. </dt>
<dd>un quarto è ripartito tra di esse in parti uguali e versato quale anticipo, </dd>
<dt>2. </dt>
<dd>tre quarti sono ripartiti proporzionalmente alle spese computabili;</dd>
</dl>
</dd>
<dt>b. </dt>
<dd>le organizzazioni di cui all’articolo 2 ottengono al massimo il 10 per cento dell’importo totale, ripartito proporzionalmente alle spese computabili.</dd>
</dl>
<p class="absatz "><sup>2</sup> L’UFDC emana una decisione.</p>
<div class="footnotes"><p id="fn-d7e153"><sup><a href="#fnbck-d7e153">5</a></sup><sup></sup> Nuovo testo giusta il n. I dell’O del 7 ott. 2015, in vigore dal 1° ott. 2015 (<a href="https://fedlex.data.admin.ch/eli/oc/2015/663" target="_blank">RU<b> 2015</b> 3957</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Aiuti finanziari per l’esecuzione di test comparativi</a>
</h6>
<div class="collapseable"><p class="absatz ">Possono essere concessi aiuti finanziari per l’esecuzione di test comparativi se a tutte le organizzazioni di consumatori interessate è stata data la possibilità di partecipare in modo appropriato all’elaborazione dei test e se i risultati sono stati messi a loro disposizione per utilizzazione appropriata.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Test comparativi</a>
</h6>
<div class="collapseable">
<p class="absatz ">I test per i quali si concedono aiuti finanziari devono:</p>
<dl>
<dt>a. </dt>
<dd>valutare comparativamente merci o servizi della stessa natura o caratteristiche specifiche di merci o servizi che sono di particolare interesse per i consumatori;</dd>
<dt>b. </dt>
<dd>concernere oggetti che, al momento della scelta, siano quanto possibile rappresentativi per il relativo mercato;</dd>
<dt>c. </dt>
<dd>concernere oggetti acquistati a caso, come usualmente fa il consumatore sul mercato.</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Programmi dei test</a>
</h6>
<div class="collapseable">
<p class="absatz "><sup>1</sup> I programmi dei test devono tener conto delle norme riconosciute e delle prescrizioni legali applicabili agli oggetti da esaminare e ai metodi di analisi, sempre che tali norme e prescrizioni siano rilevanti per l’impostazione e l’esecuzione di test attendibili.</p>
<p class="absatz "><sup>2</sup> I programmi vanno elaborati in modo da garantire l’esecuzione ineccepibile dei test, se del caso avvalendosi di specialisti del ramo.</p>
<p class="absatz "><sup>3</sup> Nel caso in cui determinate caratteristiche possano essere valutate solo soggettivamente, si deve farne menzione nel rapporto sul test. Inoltre, per assicurare la massima obiettività, vanno adottati provvedimenti adeguati (aumento del numero di analisi, criteri di valutazione differenziati).</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Risultati dei test</a>
</h6>
<div class="collapseable">
<p class="absatz "><sup>1</sup> Prima della pubblicazione, i risultati dei test sono sottoposti al produttore, importatore o fornitore affinché presenti le proprie osservazioni. Il termine per rispondere deve essere tale da consentire di tener conto di eventuali obiezioni.</p>
<p class="absatz "><sup>2</sup> I risultati riconducibili manifestamente ad errori accidentali non possono essere pubblicati senza un’indicazione in merito.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Consultazione della documentazione relativa ai test</a>
</h6>
<div class="collapseable"><p class="absatz ">Il produttore, importatore o fornitore è legittimato a consultare la documentazione che lo concerne relativa allo svolgimento del test. Il diritto di consultazione si estingue due mesi dopo la pubblicazione dei risultati.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Procedura</a>
</h6>
<div class="collapseable">
<p class="absatz "><sup>1</sup> Le domande di aiuti finanziari per le attività di informazione dei consumatori e per l’esecuzione di test devono essere inoltrate, sul relativo modulo, all’UFDC del consumo con il preventivo delle spese. L’UFDC decide quale attività finanziare e si occupa del coordinamento.</p>
<p class="absatz " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message"><sup>2</sup> Gli aiuti finanziari per la negoziazione di accordi sulle dichiarazioni sono concessi unicamente se le organizzazioni che ne hanno inoltrato domanda si sono messe d’accordo sulla rispettiva rappresentanza nelle negoziazioni e sulla ripartizione delle spese. L’UFDC si occupa del coordinamento.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Disposizioni finali</a>
</h6>
<div class="collapseable">
<p class="absatz "><sup>1</sup> Per il 1992 gli aiuti finanziari sono concessi in virtù delle disposizioni della presente ordinanza, nei limiti dei fondi stanziati.</p>
<p class="absatz "><sup>2</sup> La presente ordinanza entra in vigore il 1° maggio 1992.</p>
</div></article></main>
</div></body>
</html>
