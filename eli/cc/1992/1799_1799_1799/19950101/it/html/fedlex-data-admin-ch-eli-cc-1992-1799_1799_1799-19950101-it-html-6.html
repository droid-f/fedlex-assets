<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1992-1799_1799_1799-19950101-it-docx-2</title>
</head>
<body><div id="lawcontent">
<div id="preface">
<!--642.132 --><p class="srnummer ">642.132 </p>
<h1 class="erlasstitel botschafttitel ">Ordinanza <br>sui provvedimenti speciali d’inchiesta <br>dell’Amministrazione federale delle contribuzioni</h1>
<p>del 31 agosto 1992 (Stato 1° gennaio 1995)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 190 a 195 e 199 della legge federale del 14 dicembre 1990<sup><a href="#fn-d6e21" id="fnbck-d6e21">1</a></sup> <br>sull’imposta federale diretta (LIFD),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup><sup> </sup><a href="https://fedlex.data.admin.ch/eli/cc/1991/1184_1184_1184" target="_blank">RS <b>642.11</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Organi speciali d’inchiesta</a>
</h6>
<div class="collapseable"> <p><sup>1</sup> Sotto la sorveglianza del Dipartimento federale delle finanze, l’Amministrazione federale delle contribuzioni costituisce organi d’inchiesta, suddivisi in gruppi, incaricati dei provvedimenti speciali d’inchiesta di cui agli articoli 190 a 195 LIFD.</p>
<p><sup>2</sup> Gli interrogatori a verbale, le ispezioni oculari e i provvedimenti coattivi sono affidati a funzionari debitamente istruiti a tal fine.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Compito degli organi speciali d’inchiesta, presupposti per l’inchiesta</a>
</h6>
<div class="collapseable"> <p><sup>1</sup> Se esistono sospetti di gravi infrazioni fiscali, gli organi speciali svolgono inchieste previa autorizzazione del capo del Dipartimento federale delle finanze.</p>
<p><sup>2</sup> L’autorizzazione menziona i motivi che giustificano i sospetti e i nomi delle persone note all’inizio dell’inchiesta contro le quali quest’ultima deve essere condotta.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Inchiesta; collaborazione dei Cantoni e dei Comuni</a>
</h6>
<div class="collapseable"> <p><sup>1</sup> Le inchieste sono preparate ed effettuate in collaborazione con le amministrazioni cantonali delle contribuzioni interessate.</p>
<p><sup>2</sup> Le autorità cantonali e comunali assistono gli organi speciali d’inchiesta; segnatamente, i funzionari inquirenti possono richiedere l’aiuto della polizia se incontrano resistenza in un’operazione d’inchiesta che ricade nelle loro attribuzioni ufficiali.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Chiusura dell’inchiesta; spese, indennità</a>
</h6>
<div class="collapseable"> <p><sup>1</sup> Il rapporto degli organi speciali d’inchiesta è trasmesso simultaneamente all’imputato o agli imputati e alle amministrazioni cantonali delle contribuzioni interessate dal procedimento. Se esiste una base legale, il rapporto sarà pure notificato agli altri organi della Confederazione i cui diritti fiscali sono lesi.</p>
<p><sup>2</sup> Qualora, in mancanza di infrazioni, l’inchiesta venisse abbandonata, bisognerà esaminare se devono essere addossate spese all’imputato o agli imputati (art. 183 cpv. 4 LIFD). Su richiesta dell’imputato gli si assegnerà, se del caso, l’indennità giusta gli articoli 99 e 100 della legge federale sul diritto penale amministrativo<sup><a href="#fn-d6e95" id="fnbck-d6e95">2</a></sup> (DPA); la richiesta deve essere fatta valere entro un anno dalla notificazione dell’abbandono del procedimento.</p>
<div class="footnotes"><p id="fn-d6e95"><sup><a href="#fnbck-d6e95">2</a></sup><sup> </sup><a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Domanda di proseguire il procedimento</a>
</h6>
<div class="collapseable"> <p>Se il procedimento rischia di essere prescritto prima della chiusura dell’inchiesta, l’Amministrazione federale delle contribuzioni chiede all’amministrazione cantonale dell’imposta federale diretta di avviare un procedimento per sottrazione d’imposta (art. 183 e 184 LIFD) o, se esiste il sospetto di un delitto fiscale, sporge denuncia all’autorità cantonale competente per il procedimento penale (art. 194 cpv. 2 LIFD).</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Reclami contro operazioni d’inchiesta</a>
</h6>
<div class="collapseable"> <p><sup>1</sup> Gli articoli 26 a 28 DPA si applicano ai reclami contro operazioni d’inchiesta degli organi speciali.</p>
<p><sup>2</sup> Per le decisioni su reclamo giusta l’articolo 27 DPA, è riscossa una tassa di decisione conformemente ai disposti dell’articolo 8 dell’ordinanza del 25 novembre 1974<sup><a href="#fn-d6e131" id="fnbck-d6e131">3</a></sup> sulle tasse e spese nella procedura penale amministrativa.</p>
<div class="footnotes"><p id="fn-d6e131"><sup><a href="#fnbck-d6e131">3</a></sup><sup> </sup><a href="https://fedlex.data.admin.ch/eli/cc/1974/1939_1939_1939" target="_blank">RS <b>313.32</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 1995.</p>
</div></article></main>
</div></body>
</html>
