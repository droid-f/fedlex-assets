<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1966-629_653_649-19670619-it-docx</title>
</head>
<body><div id="lawcontent">
<div id="preface">
<!--0.946.114.36 --><p class="srnummer">0.946.114.36 </p>
<p> RU <b>1966</b> 649</p>
<p>Traduzione<i><sup><a href="#fn-d931e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra la Svizzera e l’Iran concernente<br>l’assicurazione dei crediti svizzeri<br>con la garanzia federale dei rischi delle esportazioni</h1>
<?del-struct abstand18pt><p>Conchiuso il 20 marzo 1966</p>
<p>Entrato in vigore il 19 giugno 1967<sup><a href="#fn-d931e35">2</a></sup></p>
<p> (Stato 19  giugno 1967)</p>
<div class="footnotes">
<p id="fn-d931e15"><sup>1</sup> Dal testo originale francese.</p>
<p id="fn-d931e35"><sup>2</sup> <a href="https://fedlex.data.admin.ch/eli/oc/1967/1644_1692_1685">RU <b>1967</b> 1685</a></p>
</div>
</div>
<div id="preamble">
<p>I Governi svizzero e iraniano </p>
<p>animati dal vicendevole desiderio d’agevolare l’acquisto di beni svizzeri d’investi­men­to per lo sviluppo economico dell’Iran, </p>
<p>hanno convenuto:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable"><p>Il Governo svizzero continuerà, nell’ambito delle disposizioni legali vigenti, ad age­volare, come finora, con la garanzia federale dei rischi delle esportazioni, le forni­ture svizzere destinate all’Iran.</p></div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p>Oltre alle esportazioni normali di cui al numero I, potranno godere della garanzia federale anche le forniture svizzere di beni d’investimento per i quali si giustifichi, a cagione della loro natura speciale, uno spazio d’ammortamento più lungo e il cui termine di pagamento superi 5 anni.</p>
<p>La somma totale delle forniture svizzere di beni d’investimento in tal modo garantita è stabilita in 12 milioni di franchi.</p>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III </a>
</h1>
<div class="collapseable"><p>Per essere garantiti secondo il numero II, i contratti di fornitura devono prevedere il pagamento d’un acconto d’almeno il 10 per cento al momento dell’ordinazione, o d’al­meno il 5 per cento all’ordinazione e il 5 per cento alla fornitura, ed essere stati approvati tanto dal Governo svizzero, quanto dal Governo iraniano.</p></div></section><section id="lvl_I_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_V">IV </a>
</h1>
<div class="collapseable"><p>Per tutte le forniture secondo il numero II e disciplinate dal presente accordo, il Governo iraniano, rappresentato dall’Organizzazione del Piano, assicura il pagamento e il trasferimento in divise libere, alla scadenza contrattuale, dell’equivalente delle prestazioni svizzere, degli interessi e della percentuale dell’ammontare della fattura trattenuta o depositata come garanzia usuale.</p></div></section><section id="lvl_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_V">V </a>
</h1>
<div class="collapseable"><p>Nell’accettare di sottoporre all’accordo, in conformità del numero III, un determi­nato contratto di fornitura, il Governo svizzero e il Governo Iraniano si obbligano a concedere, nel termine più breve, tutti i permessi necessari all’attuazione del nego­zio.</p></div></section><section id="lvl_V_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_V_I">VI </a>
</h1>
<div class="collapseable"><p>Il Governo iraniano esenterà i fornitori e/o le banche svizzere da ogni tributo fiscale o imposta iraniani sui/o attenenti ai crediti (compresi gli interessi) accordati per le forniture secondo il numero II e disciplinati dal presente accordo.</p></div></section><section id="lvl_VI_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_VI_I">VII </a>
</h1>
<div class="collapseable"><p>La somma di 12 milioni di franchi menzionata nel numero II sarà disponibile subito dopo la firma del presente accordo.</p></div></section><section id="lvl_VII_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_VII_I">VIII </a>
</h1>
<div class="collapseable"><p>Il presente accordo non restringe in alcun modo la possibilità di forniture di beni d’investimento svizzeri, destinati all’Iran, a condizioni normali di pagamento e di trasferimento in conformità del numero I.</p></div></section><section id="lvl_I_X"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_X">IX </a>
</h1>
<div class="collapseable">
<p>Il presente accordo sarà ratificato e diverrà applicabile provvisoriamente non appena sarà stato firmato. A contare dal 1° gennaio 1967, ciascuna parte contraente potrà, in ogni momento, notificare all’altra l’intenzione di sciogliere l’accordo. Questo diverrà caduco al decorso di tre mesi da tale notificazione. Resterà nondimeno vale­vole, per tutti i contratti approvati secondo il numero III durante la sua validità, fino a che non siano interamente estinti.</p>
<p>Fatto a Teheran, il 20 marzo 1966.</p>
<p></p>
<div class="table"><table border="1"><tr>
<td>
<p>Per il<br>Governo Svizzero:</p>
<p>M. König<br>Ambasciatore di Svizzera</p>
</td>
<td>
<p>Per il Governo<br>dell’Imperio dell’Iran:</p>
<p>S. Asfia<br>Direttore – Amministratore dell’Organizzazione del Piano</p>
</td>
</tr></table></div>
<p></p>
</div></section></main>
</div></body>
</html>
