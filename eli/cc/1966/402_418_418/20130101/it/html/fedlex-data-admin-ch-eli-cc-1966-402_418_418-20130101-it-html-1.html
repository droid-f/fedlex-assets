<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1966-402_418_418-20130101-it-docx</title>
</head>
<body><div id="lawcontent">
<div id="preface">
<!--944.1--><p class="srnummer ">944.1</p>
<h1 class="erlasstitel botschafttitel ">Regolamento <br>della Commissione federale dei consumi</h1>
<p>del 1° febbraio 1966 (Stato 1° gennaio 2013)</p>
</div>
<div id="preamble">
<p>Il Consiglio federale svizzero,</p>
<p>in esecuzione della decisione del 26 febbraio 1965,</p>
<p>decreta:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Competenze</a>
</h6>
<div class="collapseable"> <p><sup>1</sup> La Commissione federale dei consumi (detta qui di seguito «Commissione») costituisce l’organo consultivo del Consiglio federale e dei Dipartimenti per ogni questione, loro sottoposta, circa la politica applicabile nell’ambito dei consumi. Essa può parimente presentare, di propria iniziativa, le raccomandazioni pertinenti.</p>
<p><sup>2</sup> La Commissione può promuovere, d’intesa con le cerchie economiche interessate, la ricerca e l’applicazione di soluzioni dei problemi attenenti ai consumi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Convocazione</a>
</h6>
<div class="collapseable"> <p><sup>1</sup> La Commissione è convocata dal presidente. Qualora cinque membri lo esigano, essa dev’essere adunata entro un termine di venti giorni.</p>
<p><sup>2</sup> La convocazione, l’ordine del giorno e la documentazione devono, di massima, essere spediti ai membri almeno una settimana innanzi l’adunata.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Votazioni</a>
</h6>
<div class="collapseable"> <p><sup>1</sup> La Commissione decide in seduta plenaria. Per essere valide, le decisioni vanno prese quando almeno la metà dei membri sono presenti.</p>
<p><sup>2</sup> Le decisioni sono prese a maggioranza semplice. Dandosi parità, è determinante il voto presidenziale.</p>
<p><sup>3</sup> In casi urgenti, oppure ove trattisi di questioni di lieve importanza, i membri possono pronunciarsi per iscritto.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Sottocommissioni</a>
</h6>
<div class="collapseable"> <p>Al fine di semplificare i lavori durante le sedute plenarie, il presidente può designare sottocommissioni permanenti o ad hoc per lo studio di determinati aspetti dei problemi. I membri, che non fanno parte delle sottocommissioni, devono essere informati circa gli oggetti trattati da quest’ultime.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Periti</a>
</h6>
<div class="collapseable"> <p>La Commissione può, per l’esame di determinati oggetti o problemi, far capo a funzionari dei competenti servizi amministrativi, ad esperti neutri, o a rappresentanti delle cerchie economiche interessate.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Rapporti con il Consiglio federale</a>
</h6>
<div class="collapseable"> <p>I rapporti con il Consiglio federale sono curati dal Dipartimento federale dell’economia, della formazione e della ricerca (DEFR)<sup><a href="#fn-d6e101" id="fnbck-d6e101">1</a></sup>.</p>
<div class="footnotes"><p id="fn-d6e101"><sup><a href="#fnbck-d6e101">1</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2013. Di detta mod. è tenuto conto in tutto il presente testo.</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Segreteria</a>
</h6>
<div class="collapseable"> <p>I lavori di segreteria spettano all’Ufficio federale dei consumi.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Segreto d’ufficio</a>
</h6>
<div class="collapseable"> <p><sup>1</sup> I commissari, gli esperti e i rappresentanti delle cerchie economiche sono tenuti al segreto d’ufficio, conformemente all’articolo 320 del Codice penale svizzero<sup><a href="#fn-d6e133" id="fnbck-d6e133">2</a></sup>.</p>
<p><sup>2</sup> Essi devono osservare il segreto d’ufficio, segnatamente riguardo allo svolgimento delle deliberazioni, al tenore delle proposte e delle dichiarazioni come anche ai nomi dei proponenti, alle votazioni, ai processi verbali e ai rapporti amministrativi.</p>
<p><sup>3</sup> Essi devono informare le cerchie che rappresentano, prima di pronunciarsi sulle diverse questioni.</p>
<div class="footnotes"><p id="fn-d6e133"><sup><a href="#fnbck-d6e133">2</a></sup><sup> </sup><a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Indennità</a>
</h6>
<div class="collapseable"> <p><sup>1</sup> I commissari e gli esperti neutri sono rimunerati conformemente all’ordinanza del 25 gennaio 1952<sup><a href="#fn-d6e159" id="fnbck-d6e159">3</a></sup> concernente le diarie e le indennità di viaggio ai membri delle commissioni e ai periti.</p>
<p><sup>2</sup> I conti della Commissione sono tenuti dalla Segreteria generale del DEFR.</p>
<div class="footnotes"><p id="fn-d6e159"><sup><a href="#fnbck-d6e159">3</a></sup><sup> </sup>[<a href="https://fedlex.data.admin.ch/eli/oc/1952/78_78_78" target="_blank">RU <b>1952</b> 78</a>, <b></b><a href="https://fedlex.data.admin.ch/eli/oc/1957/845_851_875" target="_blank"><b>1957</b> 875</a>, <b></b><a href="https://fedlex.data.admin.ch/eli/oc/1970/1_1_1" target="_blank"><b>1970</b> 1 </a><a href="https://fedlex.data.admin.ch/eli/oc/1970/__932" target="_blank">932</a>. <a href="https://fedlex.data.admin.ch/eli/oc/1973/1559_1559_1559" target="_blank">RU <b>1973</b> 1559 </a>art. 12 cpv. 1]. Vedi ora gli art. 8<i>l</i> e ss dell’O del 25 nov. 1998 sull’organizzazione del Governo e dell’Amministrazione  (<a href="https://fedlex.data.admin.ch/eli/cc/1999/170" target="_blank">RS <b>172.010.1</b></a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore</a>
</h6>
<div class="collapseable"> <p>Il presente regolamento entra in vigore il 15 febbraio 1966.</p>
</div></article></main>
</div></body>
</html>
