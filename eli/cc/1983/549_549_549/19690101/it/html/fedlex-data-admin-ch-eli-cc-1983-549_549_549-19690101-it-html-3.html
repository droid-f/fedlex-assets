<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.192.120.241 --><p class="srnummer ">0.192.120.241 </p>
<p class="ref "> RU <b>1983</b> 549</p>
<h1 class="erlasstitel botschafttitel ">Scambio di lettere<br>del 30 gennaio/25 febbraio 1969</h1>
<h2 class="erlasskurztitel ">tra il Dipartimento politico federale e l’Organizzazione<br>delle Nazioni Unite per l’educazione, le scienze e la cultura<br>su i privilegi e le immunità dell’UNESCO in Svizzera</h2>
<p class="erlasssubtitel ">Entrato in vigore il 1<sup>o</sup> gennaio 1969</p>
<p class="erlassdatum "></p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e31" id="fnbck-d7e31">1</a></sup></i></p>
<p></p>
<div class="table layout-table"><table><tr>
<td>
<p class="man-template-tab-krpr ">Organizzazione delle Nazioni Unite<br>per l’educazione, le scienze e la cultura</p>
<p class="man-template-tab-krpr "></p>
<p class="man-template-tab-krpr ">il Direttore generale</p>
</td>
<td>
<p class="man-template-tab-krpr ">Parigi, 25 febbraio 1969</p>
<p class="man-template-tab-krpr "></p>
<p class="man-template-tab-krpr "></p>
<p class="man-template-tab-krpr ">Signor Willy Spühler</p>
<p class="man-template-tab-krpr ">Capo</p>
<p class="man-template-tab-krpr ">del Dipartimento politico federale</p>
<p class="man-template-tab-krpr ">3003 <u>Berna</u></p>
</td>
</tr></table></div>
<p class="absatz ">Signor Consigliere federale,</p>
<p class="absatz ">ho l’onore di accusare ricevuta la lettera da Lei inviatami il 30 gennaio 1969 del tenore seguente:</p>
<dl>
<dt></dt>
<dd>«Signor Direttore generale,</dd>
<dt></dt>
<dd>Ho l’onore di riferirmi alle conversazioni che i rappresentanti del Consiglio federale hanno avuto con quelli dell’Unesco in merito allo stipulando accordo su i privilegi e le immunità di cui beneficerà tale organizzazione in Svizzera a contare dal 1° gennaio 1969, giorno in cui sono entrati in vigore gli statuti dell’Ufficio internazionale dell’educazione, adottati dalla 15a sessione della Conferenza generale dell’Unesco. In seguito a questi scambi di opinioni, Le propongo di convenire le disposizioni seguenti:<dl>
<dt>1. </dt>
<dd>Nell’attesa della conclusione di un accordo tra il Consiglio federale e l’Unesco, l’accordo tra il Consiglio federale e l’Organizzazione mondiale della sanità per determinare lo statuto giuridico di questa organizzazione in Svizzera<sup><a href="#fn-d7e77" id="fnbck-d7e77">2</a></sup>, come anche la convenzione esecutiva del medesimo<sup><a href="#fn-d7e86" id="fnbck-d7e86">3</a></sup>, conclusi il 21 agosto 1948, saranno, a titolo provvisorio, applicabili mutatis mutandis all’Unesco, ai suoi organi, ai rappresentanti degli Stati membri, ai periti e ai funzionari dell’organizzazione.</dd>
<dt>2. </dt>
<dd>Il problema dei locali di cui disporrà l’Unesco a Ginevra, tenuto conto dello sviluppo delle sue attività e dei suoi bisogni, sarà disciplinato in un accordo successivo. Nell’attesa della conclusione di questo accordo, Le confermo, d’intesa con le autorità cantonali ginevrine, che finché sussisterà l’edificio di cui si tratta, l’Unesco potrà disporre, alle stesse condizioni, dei locali occupati dall’Ufficio internazionale dell’educazione sino al 31 dicembre 1968.</dd>
</dl>
</dd>
<dt></dt>
<dd>Le sarei grato se mi volesse confermare il Suo accordo in merito alle disposizioni suddette. In caso affermativo, la presente lettera e la Sua risposta costituiranno un accordo che Le propongo di far entrare retroattivamente in vigore il P gennaio 1969.</dd>
</dl>
<p class="absatz ">Gradisca, signor Direttore generale, l’espressione della mia alta considerazione.</p>
<p class="unterschriften man-text-align-right "> Spühler»</p>
<p class="absatz ">In nome dell’Organizzazione, accetto le disposizioni contenute nella Sua lettera. Conseguentemente, tale lettera e la presente costituiranno un accordo, in vigore a decorrere dal I’ gennaio 1969.</p>
<p class="absatz ">Gradisca, signor Consigliere federale, l’espressione della mia alta considerazione.</p>
<div class="footnotes">
<p id="fn-d7e31"><sup><a href="#fnbck-d7e31">1</a></sup><sup></sup> Dal testo originale francese.</p>
<p id="fn-d7e77"><sup><a href="#fnbck-d7e77">2</a></sup><sup></sup> <a href="https://fedlex.data.admin.ch/eli/cc/1956/1120_1198_1210" target="_blank">RS <b>0.192.120.281</b></a></p>
<p id="fn-d7e86"><sup><a href="#fnbck-d7e86">3</a></sup><sup></sup> <a href="https://fedlex.data.admin.ch/eli/cc/1956/1127_1205_1217" target="_blank">RS <b>0.192.120.281.1</b></a></p>
</div>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">René Maheu</a>
</h1>
<div class="collapseable"></div></section></main>
</div></body>
</html>
