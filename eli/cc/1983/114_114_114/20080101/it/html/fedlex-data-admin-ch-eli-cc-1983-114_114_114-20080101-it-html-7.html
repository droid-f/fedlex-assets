<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--822.311 --><p class="srnummer ">822.311 </p>
<h1 class="erlasstitel botschafttitel ">Ordinanza <br>sul lavoro a domicilio</h1>
<h2 class="erlasskurztitel ">(OLLD)</h2>
<p class="erlassdatum ">del 20 dicembre 1982 (Stato 1° gennaio 2008)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 7, 9 e 20 della legge federale del 20 marzo 1981<sup><a href="#fn-d7e21" id="fnbck-d7e21">1</a></sup> sul lavoro a <br>domicilio (detta qui di seguito «legge»)</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup><sup> </sup><a href="https://fedlex.data.admin.ch/eli/cc/1983/108_108_108" target="_blank">RS <b>822.31</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Campo d’applicazione</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> Conformemente all’articolo 1 capoverso 1 della legge, sono considerati datori di lavoro pubblici segnatamente le amministrazioni pubbliche della Confederazione, dei Cantoni e dei Comuni come pure le collettività di diritto pubblico.</p>
<p class="absatz "><sup>2</sup> Conformemente all’articolo 1 capoverso 4 della legge, è considerato lavoro artigianale o industriale eseguito a mano o a macchina ogni operazione intesa a produrre, trasformare, trattare, imballare, riempire o cernere beni.</p>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Diritti e obblighi del datore di lavoro e del lavoratore a domicilio</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Notifica delle condizioni di lavoro</a>
</h6>
<div class="collapseable">
<p class="absatz "><sup>1</sup> Il datore di lavoro deve notificare per scritto al lavoratore le condizioni di lavoro generalmente applicabili come le tariffe, i regolamenti di lavoro o i contratti collettivi. Ogni accordo concernente il lavoratore, in particolare il salario e il rimborso delle spese, dev’essergli confermato per scritto.</p>
<p class="absatz "><sup>2</sup> Le istruzioni per l’esecuzione dell’ordinazione sono comunicate mediante le bollette d’accompagnamento e se necessario completate da campioni, schizzi, disegni o da una descrizione del lavoro. La bolletta d’accompagnamento può essere sostituita con il libro di lavoro.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Maggiori o minori costi</a>
</h6>
<div class="collapseable">
<p class="absatz "><sup>1</sup> Sono considerati maggiori costi (art. 4 cpv. 1 della legge) segnatamente:</p>
<dl>
<dt>a. </dt>
<dd>le spese che deve sostenere il datore di lavoro per il trasporto degli strumenti di lavoro, dei materiali e dei lavori eseguiti, come pure quelle che gli incombono per istruire e consigliare il lavoratore a domicilio, nella misura in cui tali spese superino quelle risultanti da lavori analoghi o comparabili eseguiti nell’azienda;</dd>
<dt>b. </dt>
<dd>le spese che deve sostenere il lavoratore a domicilio per il posto di lavoro, nella misura in cui non si tratti di spese rimborsabili dal datore di lavoro giusta l’articolo 5 capoverso 1 della legge.</dd>
</dl>
<p class="absatz "><sup>2</sup> Sono segnatamente considerati minori costi (art. 4 cpv. 1 della legge) i risparmi di spese del datore di lavoro per il locale e il posto di lavoro.</p>
<p class="absatz "><sup>3</sup> Non sono considerati maggiori o minori costi quelli che risultano da obblighi imperativi derivanti dalla legge o da un contratto collettivo.</p>
<p class="absatz "><sup>4</sup> Conformemente all’articolo 4 capoverso 1 della legge, dei maggiori o minori costi è tenuto conto soltanto se sono giustificati in modo plausibile.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Tempo prestabilito</a>
</h6>
<div class="collapseable">
<p class="absatz "><sup>1</sup> Per fissare il tempo prestabilito (art. 4 cpv. 2 della legge), è determinante il tempo medio, calcolato o valutato, necessario per l’esecuzione di lavori analoghi o comparabili nell’azienda. In mancanza dei documenti corrispondenti, il datore di lavoro deve calcolare il tempo occorrente, salvo che esso non possa essere predeterminato a causa del genere di lavoro a domicilio. Con il consenso del lavoratore, possono essere effettuati cronometraggi e studi del lavoro anche nel suo posto di lavoro.</p>
<p class="absatz "><sup>2</sup> Il datore di lavoro comunica per scritto al lavoratore a domicilio come ha calcolato il tempo prestabilito.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Conteggio</a>
</h6>
<div class="collapseable">
<p class="absatz ">Il conteggio (art. 4 cpv. 3 della legge) deve comprendere le seguenti indicazioni:</p>
<dl>
<dt>a. </dt>
<dd>il nome, cognome e indirizzo del datore di lavoro e del lavoratore a domicilio;</dd>
<dt>b. </dt>
<dd>il numero AVS del lavoratore a domicilio;</dd>
<dt>c. </dt>
<dd>il periodo di paga e la data del versamento del salario;</dd>
<dt>d. </dt>
<dd>la quantità e il tipo di lavoro fornito come pure il materiale eventualmente reso;</dd>
<dt>e. </dt>
<dd>l’unità base di calcolo del salario se il lavoro è pagato al pezzo, a cottimo o in altri modi analoghi, il numero di ore conteggiate e il salario orario se il lavoro è pagato a ore;</dd>
<dt>f. </dt>
<dd>eventuali premi;</dd>
<dt>g. </dt>
<dd>il salario delle vacanze e il numero di giorni di vacanze e di giorni festivi rimunerati;</dd>
<dt>h. </dt>
<dd>gli assegni familiari e per i figli e altre indennità;</dd>
<dt>i. </dt>
<dd>il rimborso delle spese secondo l’articolo 5 capoverso 1 della legge;</dd>
<dt>k. </dt>
<dd>gli anticipi e le trattenute sul salario, i contributi alle assicurazioni sociali (AVS, AI, IPG, assicurazione contro la disoccupazione, le malattie e gli infortuni, previdenza professionale).</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Spese</a>
</h6>
<div class="collapseable">
<p class="absatz "><sup>1</sup> Sono segnatamente considerate spese (art. 5 cpv. 1 della legge) i costi degli strumenti e dei materiali che il lavoratore acquista nell’interesse del datore di lavoro, eccettuati gli strumenti che sono già in possesso del lavoratore.</p>
<p class="absatz "><sup>2</sup> Sono considerate spese anche quelle di manutenzione degli strumenti e dei materiali utilizzati nel lavoro a domicilio.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Limiti di tempo per l’assegnazione di lavoro a domicilio</a>
</h6>
<div class="collapseable"><p class="absatz ">Il lavoro a domicilio non può essere assegnato o fatto consegnare prima delle ore 6 e dopo le ore 20.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Protezione della vita e della salute</a>
</h6>
<div class="collapseable"><p class="absatz ">Il datore di lavoro è tenuto ad avvertire il lavoratore riguardo alle prescrizioni di sicurezza vigenti per l’utilizzazione degli strumenti di lavoro e del materiale. Le corrispondenti prescrizioni di sicurezza devono essere comunicate al lavoratore il più tardi alla consegna degli strumenti e del materiale.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Lavori pericolosi</a>
</h6>
<div class="collapseable">
<p class="absatz "><sup>1</sup> Per la protezione del lavoratore e dell’ambiente nel posto di lavoro, non possono essere eseguiti a domicilio i seguenti lavori:</p>
<dl>
<dt>a. </dt>
<dd>la manipolazione di macchine, istallazioni, istrumenti e utensili, nonché l’uso di materiali, se l’esperienza dimostra che presentano un rischio considerevole d’infortuni o di danni alla salute;</dd>
<dt>b. </dt>
<dd>la produzione, la lavorazione, l’imballaggio di oggetti contenenti materie esplosive o infiammabili;</dd>
<dt>c. </dt>
<dd>la produzione, la lavorazione e l’utilizzazione di materie facilmente infiammabili; tuttavia è permessa la verniciatura, le iscrizioni e l’imballaggio, se tali operazioni non presentano un pericolo considerevole d’incendio o d’esplosione;</dd>
<dt>d. </dt>
<dd>lavori che comportano un considerevole pericolo di avvelenamento o di radiazione ionizzante;</dd>
<dt>e. </dt>
<dd>la cernita, la trasformazione e il rammendo di biancheria, abiti e sacchi non lavati o puliti;</dd>
<dt>f. </dt>
<dd>la cernita e la lavorazione di cascami di articoli tessili, non lavati o puliti;</dd>
<dt>g. </dt>
<dd>i lavori con cannelli saldatori e da taglio;</dd>
<dt>h. </dt>
<dd>i lavori che espongono a forti scotimenti o a rumori intensi;</dd>
<dt>i. </dt>
<dd>i lavori che espongono a freddo o caldo intensi;</dd>
<dt>k. </dt>
<dd>i lavori che consistono nel sollevare, portare e spostare carichi pesanti.</dd>
</dl>
<p class="absatz "><sup>2</sup> La Segreteria di Stato dell’economia (SECO)<sup><a href="#fn-d7e209" id="fnbck-d7e209">2</a></sup>, udita l’autorità esecutiva, può autorizzare deroghe in casi particolari. Le deroghe devono essere vincolate a condizioni speciali per proteggere il lavoratore a domicilio e, se necessario, l’ambiente del posto di lavoro.</p>
<div class="footnotes"><p id="fn-d7e209"><sup><a href="#fnbck-d7e209">2</a></sup><sup></sup>  Nuova denominazione giusta l’art. 22 cpv. 1 n. 12 dell’O del 17 nov. 1999, in vigore dal 1° lug. 1999 (<a href="https://fedlex.data.admin.ch/eli/oc/2000/34" target="_blank">RU <b>2000</b> 187</a>). Di detta modifica è stato tenuto conto in tutto il presente testo.</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Elenco dei lavoratori a domicilio e registrazione</a>
</h6>
<div class="collapseable">
<p class="absatz "><sup>1</sup> Il datore di lavoro deve farsi iscrivere nel registro dei datori di lavoro del Cantone di domicilio o di sede della sua azienda al più tardi al momento della prima assegnazione di lavoro a domicilio. L’autorità d’esecuzione gli consegna un attestato che certifica la sua iscrizione nel registro e che il datore di lavoro deve conservare e presentare su domanda delle autorità d’esecuzione e di sorveglianza.</p>
<p class="absatz "><sup>2</sup> Il datore di lavoro deve trasmettere ogni anno alle autorità d’esecuzione, su domanda, una copia dell’elenco dei lavori a domicilio contenente le indicazioni seguenti:</p>
<dl>
<dt>a. </dt>
<dd>il nome, cognome, l’indirizzo e la data di nascita del lavoratore a domicilio;</dd>
<dt>b. </dt>
<dd>la professione e l’attività del lavoratore a domicilio;</dd>
<dt>c. </dt>
<dd>la data della prima consegna di lavoro a domicilio.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Disposizioni esecutive</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Cantoni</a>
</h6>
<div class="collapseable">
<p class="absatz "><sup>1</sup> I Cantoni comunicano alla SECO le autorità d’esecuzione designate secondo l’articolo 15 capoverso 1 della legge, come anche l’autorità cantonale di ricorso.</p>
<p class="absatz "><sup>2</sup> Le autorità cantonali d’esecuzione devono prendere i provvedimenti esecutivi necessari. In particolare esse devono accertare che siano rispettate le disposizioni della legge e dell’ordinanza, eseguendo controlli per prove a caso presso i datori di lavoro e, se il provvedimento è giustificato, nei locali dei lavoratori a domicilio; esse consigliano i datori di lavoro e i lavoratori a domicilio in merito all’applicazione della legge e provvedono affinché il registro dei datori di lavoro sia sempre tenuto a giorno. Possono riscuotere tasse per le deroghe concesse in virtù dell’articolo 7 capoverso 1 della legge.<sup><a href="#fn-d7e256" id="fnbck-d7e256">3</a></sup> </p>
<p class="absatz "><sup>3</sup> Il rapporto annuale previsto dall’articolo 15 capoverso 4 della legge deve essere presentato alla SECO al più tardi tre mesi dopo la fine dell’anno civile. Esso deve parimente informare sulle decisioni prese in virtù dell’articolo 2 della legge e concernenti l’applicabilità di questa nei casi dubbi, come anche sulle autorizzazioni di deroghe ai limiti di tempo, fissati nell’articolo 7 della presente ordinanza, per assegnare e farsi consegnare lavoro a domicilio.</p>
<div class="footnotes"><p id="fn-d7e256"><sup><a href="#fnbck-d7e256">3</a></sup><sup></sup> Nuovo testo dell’ultimo per. giusta il n. 14 dell’all. dell’O del 30 gen. 1991 sull’approvazione di atti legislativi dei Cantoni da parte della Confederazione (<a href="https://fedlex.data.admin.ch/eli/cc/1991/370_370_370" target="_blank">RS <b>172.068</b></a>).</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Confederazione</a>
</h6>
<div class="collapseable">
<p class="absatz "><sup>1</sup> La SECO, nel quadro della sua alta vigilanza, provvede per un’esecuzione uniforme della legge. Può dare istruzioni alle autorità esecutive cantonali.<sup><a href="#fn-d7e278" id="fnbck-d7e278">4</a></sup></p>
<p class="absatz "><sup>2</sup> In particolare, svolge controlli mediante campionatura.<sup><a href="#fn-d7e291" id="fnbck-d7e291">5</a></sup></p>
<p class="absatz "><sup>3</sup> Consiglia i Cantoni e le aziende della Confederazione sull’applicazione della legge e della presente ordinanza ed esamina se i provvedimenti presi dalle autorità cantonali d’esecuzione e dalle aziende della Confederazione che assegnano lavoro a domicilio siano conformi alle prescrizioni corrispondenti.</p>
<div class="footnotes">
<p id="fn-d7e278"><sup><a href="#fnbck-d7e278">4</a></sup><sup></sup> Nuovo testo giusta il n. II 3 dell’O del 24 apr. 2002, in vigore dal 1° giu. 2002  (<a href="https://fedlex.data.admin.ch/eli/oc/2002/200" target="_blank">RU <b>2002</b> 1347</a>).</p>
<p id="fn-d7e291"><sup><a href="#fnbck-d7e291">5</a></sup><sup></sup> Nuovo testo giusta il n. II 3 dell’O del 24 apr. 2002, in vigore dal 1° giu. 2002  (<a href="https://fedlex.data.admin.ch/eli/oc/2002/200" target="_blank">RU <b>2002</b> 1347</a>).</p>
</div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d7e307" id="fnbck-d7e307">6</a></sup>
</h6>
<div class="collapseable"><div class="footnotes"><p id="fn-d7e307"><sup><a href="#fnbck-d7e307">6</a></sup><sup></sup> Abrogato dal n. II 7 dell’O del 12 set. 2007 concernente l’abrogazione e l’adeguamento di ordinanze nell’ambito del riordinamento delle commissioni extraparlamentari, con effetto dal 1° gen. 2008 (<a href="https://fedlex.data.admin.ch/eli/oc/2007/637" target="_blank">RU <b>2007</b> 4525</a>).</p></div></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Disposizioni finali</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Abrogazione e modificazione</a>
</h6>
<div class="collapseable">
<p class="absatz "><sup>1</sup> L’ordinanza del 9 gennaio 1970<sup><a href="#fn-d7e330" id="fnbck-d7e330">7</a></sup> concernente l’esecuzione della legge federale sul lavoro a domicilio è abrogata.</p>
<p class="absatz "><sup>2</sup> Il regolamento d’esecuzione del decreto federale che promuove il lavoro a domicilio, del 28 giugno 1949<sup><a href="#fn-d7e345" id="fnbck-d7e345">8</a></sup>, è modificato come segue:</p>
<p class="man-template-tab-utit-kurs tab-utit9pt-kurs man-font-style-italic ">Titolo</p>
<p class="absatz ">...</p>
<p class="man-template-tab-utit-kurs tab-utit9pt-kurs man-font-style-italic ">Art. 1 cpv. 1</p>
<p class="absatz ">...</p>
<div class="footnotes">
<p id="fn-d7e330"><sup><a href="#fnbck-d7e330">7</a></sup><sup></sup><sup> </sup>[<a href="https://fedlex.data.admin.ch/eli/oc/1970/72_75_75" target="_blank">RU <b>1970</b> 75</a>]</p>
<p id="fn-d7e345"><sup><a href="#fnbck-d7e345">8</a></sup><sup></sup><sup> </sup><a href="https://fedlex.data.admin.ch/eli/cc/1949/543_546_548" target="_blank">RS <b>822.321</b></a>. Le modifica qui appresso sono inserite nel R menzionato.</p>
</div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Disposizione transitoria</a>
</h6>
<div class="collapseable"><p class="absatz ">I membri della commissione federale del lavoro a domicilio restano in funzione sino alla fine del periodo amministrativo.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° aprile 1983.</p></div></article>
</div></section></main>
</div></body>
</html>
