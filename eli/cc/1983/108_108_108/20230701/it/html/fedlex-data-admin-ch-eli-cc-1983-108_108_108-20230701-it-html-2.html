<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--822.31--><p class="srnummer ">822.31</p>
<h1 class="erlasstitel botschafttitel ">Legge federale <br>sul lavoro a domicilio</h1>
<h2 class="erlasskurztitel ">(LLD)</h2>
<p class="erlassdatum ">del 20 marzo 1981 (Stato 1° luglio 2023)</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 110 capoverso 1 lettera a della Costituzione federale<sup><a href="#fn-d7e21" id="fnbck-d7e21">1</a></sup>;<sup><a href="#fn-d7e30" id="fnbck-d7e30">2</a></sup></p>
<p class="ingress ">visto il messaggio del Consiglio federale del 27 febbraio 1980<sup><a href="#fn-d7e47" id="fnbck-d7e47">3</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e30"><sup><a href="#fnbck-d7e30">2</a></sup><sup></sup> Nuovo testo giusta il n. I 10 della LF del 17 dic. 2021 che adegua il diritto penale  accessorio alla nuova disciplina delle sanzioni, in vigore dal 1° lug. 2023 (<a href="https://fedlex.data.admin.ch/eli/oc/2023/254" target="_blank">RU <b>2023</b> 254</a>; <a href="https://fedlex.data.admin.ch/eli/fga/2018/1154" target="_blank">FF <b>2018</b> 2345</a>).</p>
<p id="fn-d7e47"><sup><a href="#fnbck-d7e47">3</a></sup> <a href="https://fedlex.data.admin.ch/eli/fga/1980/2_282_282_270" target="_blank">FF <b>1980</b> II 270</a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Campo d’applicazione</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz "><sup>1</sup> La legge si applica ai datori di lavoro pubblici e privati, che fanno eseguire lavoro a domicilio, e ai lavoratori a domicilio da loro occupati.</p>
<p class="absatz "><sup>2</sup> I provvedimenti protettivi validi per i lavoratori a domicilio sono applicabili, per analogia, alle persone e alle organizzazioni che assegnano lavoro a domicilio in rappresentanza del datore di lavoro.</p>
<p class="absatz "><sup>3</sup> La legge è applicabile al datore di lavoro all’estero, nella misura in cui occupa lavoratori a domicilio in Svizzera.</p>
<p class="absatz "><sup>4</sup> È considerato lavoro a domicilio a tenore della presente legge il lavoro artigianale e industriale eseguito a mano o a macchina contro salario da un lavoratore, solo o con l’aiuto di membri della famiglia, nella sua abitazione o in un altro locale di sua scelta.</p>
<p class="absatz "><sup>5</sup> Per l’applicabilità della legge, è determinante il rapporto di occupazione effettivo e non la designazione del contratto.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Casi dubbi</a>
</h6>
<div class="collapseable"><p class="absatz ">Nei casi di dubbio sull’applicabilità della legge, l’autorità cantonale decide d’ufficio o a domanda di un interessato. Le autorità federali decidono per le aziende federali.</p></div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obblighi del datore di lavoro e del lavoratore a domicilio</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Notifica delle condizioni di lavoro</a>
</h6>
<div class="collapseable"><p class="absatz ">All’atto della prima assegnazione di lavoro a domicilio, il datore di lavoro deve notificare al lavoratore e alle persone ed organizzazioni che assegnano lavoro a domicilio in sua rappresentanza le condizioni di lavoro, integralmente e per scritto.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Salario, tempo prestabilito, conteggio</a>
</h6>
<div class="collapseable">
<p class="absatz "><sup>1</sup> Il salario per il lavoro a domicilio è determinato secondo le aliquote applicate nell’azienda per un lavoro equivalente. In mancanza di un salario aziendale comparabile, dev’essere applicata l’aliquota di salario usuale per lavori analoghi nel corrispondente ramo economico e nella regione. È tenuto equamente conto delle condizioni di lavoro differenti nell’azienda e al domicilio del lavoratore, come anche dei maggiori o minori costi risultanti dal lavoro a domicilio, per il datore di lavoro e il lavoratore.</p>
<p class="absatz "><sup>2</sup> Se il salario è stabilito secondo il lavoro fornito (salario a cottimo), il datore di lavoro deve indicare al lavoratore a domicilio, con l’aliquota di salario, il tempo valutato per l’esecuzione (tempo prestabilito), salvo che questo non possa essere predeterminato a causa del genere di lavoro a domicilio.</p>
<p class="absatz "><sup>3</sup> Il datore di lavoro consegna al lavoratore a domicilio un conteggio scritto ed ambo le parti ne conservano un esemplare durante almeno 5 anni.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Rimborso delle spese, strumenti di lavoro, materiale, istruzioni</a>
</h6>
<div class="collapseable">
<p class="absatz "><sup>1</sup> Il datore di lavoro deve rimborsare al lavoratore a domicilio le spese necessarie, in particolare quelle per gli strumenti di lavoro, il materiale e il loro trasporto.</p>
<p class="absatz "><sup>2</sup> Il datore di lavoro, se mette a disposizione strumenti di lavoro o materiale, non può esigere un’indennità dal lavoratore a domicilio. Sono riservati l’obbligo di restituzione alla fine del rapporto di lavoro e le eventuali pretese di risarcimento del datore di lavoro.</p>
<p class="absatz "><sup>3</sup> Il datore di lavoro deve istruire il lavoratore a domicilio sul lavoro da svolgere, nella misura necessaria per la sicurezza del lavoratore e per l’ottenimento di un salario adeguato.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Giovani</a>
</h6>
<div class="collapseable"><p class="absatz ">È vietato assegnare a giovani d’età inferiore ai 15 anni lavoro a domicilio da eseguire in modo indipendente.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Protezione contro il sovraccarico di lavoro</a>
</h6>
<div class="collapseable">
<p class="absatz "><sup>1</sup> Il datore di lavoro non può assegnare né farsi consegnare lavoro a domicilio in domenica e nei giorni festivi. Gli altri giorni, può assegnarlo o farselo consegnare soltanto durante le ore stabilite dal Consiglio federale. I Cantoni possono concedere deroghe per circostanze speciali.</p>
<p class="absatz "><sup>2</sup> Il datore di lavoro deve tener conto del rendimento del lavoratore a domicilio. Deve, in particolare, stabilire il termine impartito per la consegna dell’opera in modo che il lavoratore a domicilio non debba lavorare né più di 8 ore per giorno, né di domenica.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Protezione della vita e della salute</a>
</h6>
<div class="collapseable">
<p class="absatz "><sup>1</sup> Gli strumenti di lavoro e i materiali, che il datore di lavoro mette a disposizione del lavoratore a domicilio, devono essere concepiti in modo che, se manipolati correttamente, non possano causare infortuni o danni alla salute.</p>
<p class="absatz "><sup>2</sup> I lavoratori a domicilio sono tenuti ad osservare le disposizioni del datore di lavoro per prevenire gli infortuni e i danni alla salute. In particolare, devono utilizzare correttamente i dispositivi di sicurezza, di cui sono muniti gli strumenti di lavoro, e non possono rimuoverli né modificarli senza il permesso del datore di lavoro.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Lavori pericolosi</a>
</h6>
<div class="collapseable"><p class="absatz ">Il Consiglio federale stabilisce i lavori che non possono essere eseguiti a domicilio o che lo possono essere soltanto con l’applicazione di particolari misure di sicurezza.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Elenco dei lavoratori a domicilio e registrazione</a>
</h6>
<div class="collapseable"><p class="absatz ">Il datore di lavoro deve tenere un elenco dei lavoratori a domicilio che occupa e farsi iscrivere nel registro dei datori di lavoro tenuto dalle autorità d’esecuzione.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obbligo d’informare</a>
</h6>
<div class="collapseable"><p class="absatz ">I datori di lavoro e i lavoratori a domicilio sono tenuti a fornire alle autorità d’esecuzione e di vigilanza le informazioni necessarie all’esecuzione della legge e a permettere loro l’accesso ai locali. Le autorità d’esecuzione e di vigilanza possono procedere a controlli, prelevare campioni, come pure consultare gli elenchi ed altri documenti, in particolare le condizioni di lavoro, le bollette di accompagnamento, i registri delle forniture e i conteggi.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Disposizioni penali</a>
</h1>
<div class="collapseable">
<article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d7e191" id="fnbck-d7e191">4</a></sup><a href="#art_12"> Infrazioni</a>
</h6>
<div class="collapseable">
<p class="absatz "><sup>1</sup> Chiunque intenzionalmente contravviene a una prescrizione della presente legge o alle sue disposizioni esecutive oppure a una singola decisione notificatagli con la comminatoria della pena prevista nel presente articolo, è punito con la multa.</p>
<p class="absatz "><sup>2</sup> Nei casi gravi può essere pronunciata la multa fino a 20 000 franchi.</p>
<p class="absatz "><sup>3</sup> Se l’autore ha agito per negligenza, la pena è della multa fino a 5000 franchi.</p>
<div class="footnotes"><p id="fn-d7e191"><sup><a href="#fnbck-d7e191">4</a></sup><sup></sup> Nuovo testo giusta il n. I 10 della LF del 17 dic. 2021 che adegua il diritto penale  accessorio alla nuova disciplina delle sanzioni, in vigore dal 1° lug. 2023 (<a href="https://fedlex.data.admin.ch/eli/oc/2023/254" target="_blank">RU <b>2023</b> 254</a>; <a href="https://fedlex.data.admin.ch/eli/fga/2018/1154" target="_blank">FF <b>2018</b> 2345</a>).</p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Diritto applicabile</a>
</h6>
<div class="collapseable">
<p class="absatz ">Sono applicabili le disposizioni generali del Codice penale svizzero<sup><a href="#fn-d7e226" id="fnbck-d7e226">5</a></sup> e l’articolo 6 della legge federale del 22 marzo 1974<sup><a href="#fn-d7e235" id="fnbck-d7e235">6</a></sup> sul diritto penale amministrativo.</p>
<div class="footnotes">
<p id="fn-d7e226"><sup><a href="#fnbck-d7e226">5</a></sup><sup></sup><sup> </sup><a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d7e235"><sup><a href="#fnbck-d7e235">6</a></sup><sup></sup><sup> </sup><a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p>
</div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Procedimento penale</a>
</h6>
<div class="collapseable"><p class="absatz ">Il procedimento penale spetta ai Cantoni.</p></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Disposizioni esecutive</a>
</h1>
<div class="collapseable">
<article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Esecuzione</a>
</h6>
<div class="collapseable">
<p class="absatz "><sup>1</sup> L’esecuzione della legge spetta ai Cantoni. Essi designano le autorità d’esecuzione.</p>
<p class="absatz "><sup>2</sup> Le aziende della Confederazione eseguono la legge sotto la vigilanza degli ispettorati federali del lavoro.</p>
<p class="absatz "><sup>3</sup> Le autorità d’esecuzione tengono il registro dei datori di lavoro e lo verificano almeno una volta all’anno.</p>
<p class="absatz "><sup>4</sup> Esse presentano annualmente all’Ufficio federale dell’industria, delle arti e mestieri e del lavoro<sup><a href="#fn-d7e272" id="fnbck-d7e272">7</a></sup> (detto qui di seguito: «Ufficio federale») un rapporto sull’esecuzione della legge.</p>
<div class="footnotes"><p id="fn-d7e272"><sup><a href="#fnbck-d7e272">7</a></sup><sup></sup> Oggi: «Segreteria di Stato dell’economia (SECO)» (art. 5 dell’O del 14 giu. 1999 sull’organizzazione del Dipartimento federale dell’economia, <a href="https://fedlex.data.admin.ch/eli/cc/1999/344" target="_blank">RS <b>172.216.1</b></a>,  <a href="https://fedlex.data.admin.ch/eli/oc/2000/34" target="_blank">RU <b>2000</b> 187 </a>art. 3).</p></div>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d7e290" id="fnbck-d7e290">8</a></sup>
</h6>
<div class="collapseable"><div class="footnotes"><p id="fn-d7e290"><sup><a href="#fnbck-d7e290">8</a></sup><sup></sup><sup> </sup>Abrogato dall’all. n. 100 della L del 17 giu. 2005 sul Tribunale amministrativo federale, con effetto dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006</b> 2197</a>; <a href="https://fedlex.data.admin.ch/eli/fga/2001/731" target="_blank">FF <b>2001</b> 3764</a>).</p></div></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Alta vigilanza</a>
</h6>
<div class="collapseable"><p class="absatz ">L’Ufficio federale esercita l’alta vigilanza sull’esecuzione della legge.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><a href="#fn-d7e319" id="fnbck-d7e319">9</a></sup>
</h6>
<div class="collapseable"><div class="footnotes"><p id="fn-d7e319"><sup><a href="#fnbck-d7e319">9</a></sup><sup></sup> Abrogato dall’all. n. II 3 della LF del 20 mar. 2008 (Riordinamento delle commissioni  extraparlamentari), con effetto dal 1° gen. 2009 (<a href="https://fedlex.data.admin.ch/eli/oc/2008/818" target="_blank">RU <b>2008</b> 5941 </a><i>5944</i>; <a href="https://fedlex.data.admin.ch/eli/fga/2007/1016" target="_blank">FF <b>2007</b> 6027</a>).</p></div></div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a><sup><a href="#fn-d7e341" id="fnbck-d7e341">10</a></sup><a href="#art_19"> Obbligo del segreto</a>
</h6>
<div class="collapseable">
<p class="absatz ">Le persone incaricate di eseguire la presente legge o di vigilare sull’esecuzione sono tenute al segreto d’ufficio.</p>
<div class="footnotes"><p id="fn-d7e341"><sup><a href="#fnbck-d7e341">10</a></sup><sup></sup> Nuovo testo giusta l’all. n. II 3 della LF del 20 mar. 2008 (Riordinamento delle commissioni extraparlamentari), in vigore dal 1° gen. 2009 (<a href="https://fedlex.data.admin.ch/eli/oc/2008/818" target="_blank">RU <b>2008</b> 5941 </a><i>5944</i>; <a href="https://fedlex.data.admin.ch/eli/fga/2007/1016" target="_blank">FF <b>2007</b> 6027</a>).</p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a><sup><a href="#fn-d7e368" id="fnbck-d7e368">11</a></sup><a href="#art_20"> Disposizioni esecutive</a>
</h6>
<div class="collapseable">
<p class="absatz ">Il Consiglio federale emana le disposizioni esecutive sentiti i Cantoni e le organizzazioni interessate.</p>
<div class="footnotes"><p id="fn-d7e368"><sup><a href="#fnbck-d7e368">11</a></sup><sup></sup> Nuovo testo giusta l’all. n. II 3 della LF del 20 mar. 2008 (Riordinamento delle commissioni extraparlamentari), in vigore dal 1° gen. 2009 (<a href="https://fedlex.data.admin.ch/eli/oc/2008/818" target="_blank">RU <b>2008</b> 5941 </a><i>5944</i>; <a href="https://fedlex.data.admin.ch/eli/fga/2007/1016" target="_blank">FF <b>2007</b> 6027</a>).</p></div>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Modificazione e abrogazione</a>
</h6>
<div class="collapseable">
<p class="absatz ">...<sup><a href="#fn-d7e398" id="fnbck-d7e398">12</a></sup></p>
<div class="footnotes"><p id="fn-d7e398"><sup><a href="#fnbck-d7e398">12</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/1983/108_108_108" target="_blank">RU <b>1983</b> 108</a>.</p></div>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Prescrizioni riservate</a>
</h6>
<div class="collapseable">
<p class="absatz ">Sono segnatamente riservate:</p>
<dl>
<dt>a. </dt>
<dd>La legislazione federale concernente la prevenzione degli infortuni e delle malattie professionali, la protezione dell’ambiente, la radioprotezione, il commercio dei veleni, gli esplosivi, le derrate alimentari e gli oggetti d’uso, come anche le assicurazioni sociali;</dd>
<dt>b. </dt>
<dd>Le prescrizioni di polizia cantonali e comunali.</dd>
</dl>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà al referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° aprile 1983<sup><a href="#fn-d7e437" id="fnbck-d7e437">13</a></sup></p>
<p class="abstand1seite "></p>
<div class="footnotes"><p id="fn-d7e437"><sup><a href="#fnbck-d7e437">13</a></sup><sup></sup> DCF del 20 dic. 1982 (<i>RU <b>1983</b> 113</i>).</p></div>
</div></article>
</div></section></main>
</div></body>
</html>
