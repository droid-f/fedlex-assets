<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p></p>
<p></p>
<!--0.748.127.197.49--><p class="srnummer ">0.748.127.197.49</p>
<p class="ref "> RU <b>1983</b> 554; FF <b>1981</b> I 628</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e18" id="fnbck-d7e18">1</a></sup></i></p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica Togolese<br>concernente i trasporti aerei</h1>
<p class="erlasssubtitel ">Conchiuso il 3 dicembre 1980<br>Approvato dall’Assemblea federale il 30 settembre 1981<sup><a href="#fn-d7e34" id="fnbck-d7e34">2</a></sup><br>Entrato in vigore con scambio di note il 12 aprile 1983</p>
<p class="erlassdatum "></p>
<div class="footnotes">
<p id="fn-d7e18"><sup><a href="#fnbck-d7e18">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e34"><sup><a href="#fnbck-d7e34">2</a></sup><sup></sup> Art.1 cpv.1 lett.d del DF del 30 sett. 1981 (<a href="https://fedlex.data.admin.ch/eli/oc/1981/1830_1830_1830" target="_blank">RU <b>1981</b> 1830</a>)</p>
</div>
</div>
<div id="preamble"><div>
<p class="man-template-autor ">Il Consiglio federale svizzero<br><span class="man-font-style-normal">da una parte,</span></p>
<?del-struct abstand4pt><p class="man-template-autor ">Il Governo della Repubblica Togolese<br><span class="man-font-style-normal">dall’altra,</span></p>
<p class="absatz ">Desiderosi di favorire lo sviluppo dei trasporti aerei tra la Svizzera e la Repubblica Togolese e di proseguire, nella più ampia misura possibile, la cooperazione internazionale in questo campo;</p>
<p class="absatz ">Desiderosi di creare le basi necessarie per stabilire servizi aerei regolari;</p>
<p class="absatz ">Desiderosi di applicare ai trasporti aerei i principi e le disposizioni della Convenzione relativa all’aviazione civile internazionale, aperta alla firma a Chicago il 7 dicembre 1944<sup><a href="#fn-d7e63" id="fnbck-d7e63">3</a></sup>,</p>
<p class="absatz ">Considerando che lo sviluppo dei trasporti aerei può contribuire a mantenere l’amicizia e la comprensione tra gli Stati contraenti;</p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e63"><sup><a href="#fnbck-d7e63">3</a></sup><sup></sup> <a href="https://fedlex.data.admin.ch/eli/cc/63/1377_1378_1381" target="_blank">RS <b>0.748.0</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Per l’applicazione del presente Accordo e degli allegati:</p>
<dl>
<dt>a. </dt>
<dd>il termine «Convenzione» indica la Convenzione relativa all’aviazione civile internazionale, aperta alla firma a Chicago il 7 dicembre 1944<sup><a href="#fn-d7e89" id="fnbck-d7e89">4</a></sup>,</dd>
<dt>b. </dt>
<dd>la locuzione «autorità aeronautiche» indica, per la Svizzera, l’Ufficio federale dell’aviazione civile e, per la Repubblica Togolese, il Ministro incaricato dell’Aviazione Civile o, in ambedue i casi, qualsiasi persona o ente autorizzato ad esplicare le funzioni attualmente attribuite a dette autorità;</dd>
<dt>c. </dt>
<dd>la locuzione «impresa designata» indica un’impresa di trasporti aerei che una Parte ha designato conformemente al presente Accordo per esercitare i servizi aerei convenuti;</dd>
<dt>d. </dt>
<dd>il termine «tariffa» indica il prezzo per il trasporto dei passeggeri, dei bagagli e delle merci e le condizioni d’applicazione, comprese le commissioni e altre rimunerazioni suppletive per l’emissione o la vendita di titoli di trasporto, ma eccettuate le rimunerazioni e condizioni inerenti al trasporto degli invii postali;</dd>
<dt>e. </dt>
<dd>il termine «territorio» assume il significato conferitogli dall’articolo 2 della Convenzione relativa all’aviazione civile internazionale;</dd>
<dt>f. </dt>
<dd>le locuzioni «servizi aerei», «servizio aereo internazionale», «impresa di trasporti aerei» e «scalo non commerciale» assumono il significato conferito loro dall’articolo 96 della Convenzione;</dd>
<dt>g. </dt>
<dd>le locuzioni «attrezzature di bordo», «provviste di bordo» e «pezzi di ricambio» assumono il significato conferito loro dall’allegato 9 della Convenzione.</dd>
</dl>
<p class="absatz ">2.  Gli allegati sono parte integrante del presente Accordo. Salvo che una disposizione contraria non lo preveda espressamente, qualsiasi riferimento all’Accordo concerne parimenti gli allegati.</p>
<div class="footnotes"><p id="fn-d7e89"><sup><a href="#fnbck-d7e89">4</a></sup><sup></sup> <a href="https://fedlex.data.admin.ch/eli/cc/63/1377_1378_1381" target="_blank">RS <b>0.748.0</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  Le Parti s’accordano l’un l’altra i diritti specificati nel presente Accordo per l’apertura dei servizi aerei sulle linee indicate nelle tavole degli allegati. Detti servizi e linee sono qui di seguito designati «servizi convenuti» e «linee indicate».</p>
<p class="absatz ">2.  Salve restando le disposizioni del presente Accordo, l’impresa designata di ciascuna Parte fruisce, nell’esercizio dei servizi aerei internazionali:</p>
<dl>
<dt>a. </dt>
<dd>del diritto di sorvolare, senza atterrarvi, il territorio dell’altra Parte;</dd>
<dt>b. </dt>
<dd>del diritto di effettuare, su detto territorio, scali non commerciali;</dd>
<dt>c. </dt>
<dd>del diritto d’imbarcare e sbarcare, in traffico internazionale, su detto territorio e nei punti specificati negli allegati, passeggeri, merci e invii postali.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">1.  Ciascuna Parte ha il diritto di notificare all’altra l’avvenuta designazione di un’impresa di trasporti aerei per l’esercizio dei servizi convenuti.</p>
<p class="absatz ">2.  Ricevuta la notificazione, le autorità aeronautiche accordano senza indugio all’impresa designata dall’altra Parte la necessaria autorizzazione d’esercizio, salve le disposizioni dei paragrafi 3 e 4 del presente articolo.</p>
<p class="absatz ">3.  Le autorità aeronautiche di una Parte possono esigere che l’impresa designata dall’altra provi d’essere in grado di soddisfare alle condizioni stabilite dalle leggi e dai regolamenti da loro normalmente applicati, conformemente alle disposizioni della Convenzione, per l’esercizio dei servizi aerei internazionali.</p>
<p class="absatz ">4.  Ciascuna Parte può rifiutare l’autorizzazione d’esercizio di cui al paragrafo 2 del presente articolo, oppure, nei limiti ch’essa ritenga necessari, condizionare l’attuazione dei diritti definiti nell’articolo 2 del presente Accordo, qualora non avesse la prova che una parte preponderante della proprietà nonché il controllo effettivo dell’impresa appartengono alla Parte che l’ha designata o a suoi cittadini.</p>
<p class="absatz ">5.  Ricevuta l’autorizzazione d’esercizio prevista nel paragrafo 2 del presente articolo, l’impresa designata può iniziare, in ogni momento, ad esercitare qualsiasi servizio convenuto, sempreché sia in vigore una tariffa stabilita conformemente alle disposizioni dell’articolo 11 del presente Accordo.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Nonostante le disposizioni degli articoli 3 e 5 del presente Accordo, una Parte può designare un’impresa comune di trasporti aerei costituita giusta gli articoli 77 e 79 della Convenzione e tale impresa sarà accettata dall’altra Parte.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">1.  Ciascuna Parte ha il diritto di revocare un’autorizzazione d’esercizio o di sospendere l’esercizio, ad opera dell’impresa designata dell’altra, dei diritti menzionati nell’articolo 2 del presente Accordo, oppure di sottoporne l’attuazione alle condizioni ch’essa reputa necessarie se:</p>
<dl>
<dt>a. </dt>
<dd>questa impresa non può provare che una parte preponderante della proprietà nonché il controllo effettivo dell’impresa appartengono alla Parte che l’ha designata o a suoi cittadini, o se</dd>
<dt>b. </dt>
<dd>l’impresa ha inosservato o gravemente negletto le leggi e i regolamenti della Parte che ha accordato i diritti, o se</dd>
<dt>c. </dt>
<dd>l’impresa non esercita i servizi convenuti conformemente alle condizioni prescritte nel presente Accordo.</dd>
</dl>
<p class="absatz ">2.  Tranne ove la revoca, la sospensione o il condizionamento di cui al paragrafo 1 del presente articolo risultassero immediatamente necessari per evitare altra infrazioni a leggi e regolamenti, tale diritto potrà essere esercitato solamente dopo consultazione con l’altra Parte.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">1.  L’esercizio dei servizi convenuti tra i territori delle Parti contraenti, costituisce un diritto fondamentale e primordiale delle due Parti.</p>
<p class="absatz ">2.  Le imprese designate dalle due Parti beneficiano di un trattamento giusto ed equo al fine di fruire di possibilità pari per l’esercizio dei servizi convenuti.</p>
<p class="absatz ">3.  Esse devono tener conto dei loro reciproci interessi lungo i percorsi comuni al fine di non pregiudicare indebitamente i rispettivi servizi.</p>
<p class="absatz ">4.  Su ciascuna delle linee indicate, i servizi convenuti avranno, quale preminente obiettivo, la messa in opera, a un coefficiente d’utilizzazione considerato ragionevole, di una capacità adeguata ai bisogni normali e ragionevolmente prevedibili del traffico aereo internazionale da o verso il territorio della Parte che avrà designato l’impresa esercitante detti servizi.</p>
<p class="absatz ">Le autorità aeronautiche vigilano affinché siano rispettate le capacità attribuite a ciascuna impresa designata. Tali capacità saranno rivedute secondo i bisogni.</p>
<p class="absatz ">5.  Tuttavia, l’impresa designata di una Parte potrà soddisfare ai bisogni del traffico tra i territori degli Stati situati lungo le linee indicate e il territorio dell’altra Parte, tenuto conto dei servizi locali e regionali.</p>
<p class="absatz ">6.  Per fronteggiare le esigenze di un traffico imprevisto o momentaneo sulle stesse linee, le imprese designate s’accorderanno circa i provvedimenti appropriati onde soddisfare all’aumento temporaneo del traffico. Il risultato dovrà essere sottoposto all’approvazione delle autorità aeronautiche delle due Parti.</p>
<p class="absatz ">7.  Se l’impresa designata da una delle Parti non desiderasse utilizzare, lungo una o più linee, tutta o parte della capacità di trasporto giusta i paragrafi 1, 2, 3, 4 e 6 del presente articolo, essa si accorderà con l’impresa designata dall’altra Parte al fine di trasferire a quest’ultima, per un periodo determinato, tutta o parte della capacità di trasporto in causa.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">1.  Gli aeromobili impiegati in servizio internazionale dall’impresa designata di una Parte, come anche le loro attrezzature normali, riserve di carburanti e lubrificanti e loro provviste di bordo, comprese le derrate alimentati, le bevande e i tabacchi, sono, all’entrata nel territorio dell’altra Parte, esonerati da ogni dazio o tassa analoga, a condizione che dette attrezzature, riserve e provviste rimangano a bordo degli aeromobili sino a riesportazione avvenuta.</p>
<p class="absatz ">2.  Sono parimenti esenti da questi dazi e tasse ad eccezione degli emolumenti o tasse per servizi resi:</p>
<dl>
<dt>a. </dt>
<dd>le provviste di bordo prese sul territorio di una Parte, nei limiti stabiliti dalle sue autorità, per essere consumate a bordo degli aeromobili impiegati in servizio internazionale dall’impresa designata dell’altra Parte;</dd>
<dt>b. </dt>
<dd>i pezzi di ricambio e le attrezzature normali di bordo importati sul territorio di una Parte per la manutenzione o la riparazione degli aeromobili impiegati in servizio internazionale;</dd>
<dt>c. </dt>
<dd>i carburanti e lubrificanti per l’approvvigionamento degli aeromobili impiegati in servizio internazionale dall’impresa designata dell’altra Parte, anche se detti approvvigionamenti sono utilizzati dagli aeromobili in volo sopra il territorio della Parte ove furono imbarcati.</dd>
</dl>
<p class="absatz ">3.  Le attrezzature normali di bordo, come anche i prodotti e gli approvvigionamenti a bordo degli aeromobili impiegati dall’impresa designata di una Parte, possono essere sbarcati sul territorio dell’altra Parte solamente con il consenso delle autorità doganali di questo. In tal caso essi possono essere posti sotto la vigilanza di dette autorità fintanto che non siano riesportati o che siano stati oggetto di una dichiarazione doganale.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p class="absatz ">1.  Le leggi e i regolamenti che disciplinano, sul territorio di una Parte, l’entrata e l’uscita degli aeromobili adibiti alla navigazione aerea internazionale, o i loro voli sopra detto territorio, sono applicabili all’impresa designata dell’altra Parte.</p>
<p class="absatz ">2.  Le leggi e i regolamenti che disciplinano, sul territorio di una Parte, l’entrata, il soggiorno e l’uscita di passeggeri, equipaggi, bagagli, merci o invii postali – come quelli concernenti le modalità d’entrata, d’uscita, d’emigrazione e d’immigrazione, la dogana e i provvedimenti sanitari – sono applicabili ai passeggeri, equipaggi, bagagli, merci e invii postali trasportati dagli aeromobili dell’impresa designata dell’altra Parte quando questi aeromobili si trovano su detto territorio.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz ">1.  Nessuna Parte ha il diritto di favorire la propria impresa rispetto a quella designata dell’altra quanto all’applicazione delle leggi e dei regolamenti indicati nell’articolo 8 del presente Accordo.</p>
<p class="absatz ">2.  Per l’uso degli aeroporti e per altre agevolazioni offerte da una Parte, l’impresa designata dell’altra non deve pagare tasse superiori a quelle riscotibili per gli aeromobili nazionali adibiti a servizi internazionali regolari.</p>
<p class="absatz ">3.  L’impresa designata di una Parte ha il diritto di tenere rappresentanze sul territorio dell’altra ove lo ritenga necessario.</p>
<p class="absatz ">Le rappresentanze possono includere il personale commerciale, operativo e tecnico indispensabile, locale o straniero. Per l’attività commerciale è applicabile il principio della reciprocità.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">1.  I certificati di navigabilità, i brevetti d’idoneità e le licenze rilasciati o convalidati da una Parte sono riconosciuti dall’altra durante la loro validità.</p>
<p class="absatz ">2.  Tuttavia ogni Parte si riserva il diritto di non riconoscere, per la circolazione sopra il proprio territorio, i brevetti d’idoneità e le licenze rilasciati o convalidati ai suoi cittadini dall’altra Parte o da qualsiasi altro Stato.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz ">1.  Le tariffe che ogni impresa designata deve applicare in connessione con i trasporti da o verso il territorio dell’altra Parte sono fissate a aliquote ragionevoli, tenendo conto di tutti gli elementi determinanti, comprendenti le spese d’esercizio, un utile ragionevole, le caratteristiche di ogni servizio e le tariffe riscosse da altre imprese di trasporti aerei.</p>
<p class="absatz ">2.  Le tariffe di cui al paragrafo 1 del presente articolo sono fissate quanto possibile mediante intesa fra le imprese designate delle due Parti e dopo consultazione delle altre imprese di trasporti aerei che servono, completamente o parzialmente, la stessa linea. Le imprese designate devono, per quanto possibile, applicare a tal fine la procedura d’allestimento delle tariffe definita dall’organismo internazionale che formula proposte in materia.</p>
<p class="absatz ">3.  Le tariffe cosi fissate saranno sottoposte all’approvazione delle autorità aeronautiche dell’altra Parte almeno sessanta giorni prima della data prevista per la loro entrata in vigore. Questo termine può essere ridotto in casi speciali, con riserva del consenso di dette autorità. Se nessuna delle autorità aeronautiche notifica la sua non approvazione entro trenta giorni dalla data di sottomissione, le tariffe sono considerate approvate.</p>
<p class="absatz ">4.  Se le imprese designate non possono intendersi o se le autorità aeronautiche di una Parte non approvano le tariffe, le autorità aeronautiche si sforzeranno di allestire le tariffe di comune intesa. I negoziati cominceranno entro trenta giorni a contare dal momento in cui sarà manifesto che le imprese designate non possono giungere a un’intesa o dopo che le autorità aeronautiche di una Parte avranno notificato alle autorità aeronautiche dell’altra la loro non approvazione delle tariffe.</p>
<p class="absatz ">5.  Persistendo il disaccordo, la controversia è sottoposta alla procedura prevista nell’articolo 16 del presente Accordo.</p>
<p class="absatz ">6.  Le tariffe già stabilite resteranno in vigore fino a quando, giusta il presente articolo o l’articolo 16 del presente Accordo, saranno fissate nuove tariffe, tuttavia non oltre dodici mesi a contare dal giorno della negata approvazione da parte delle autorità aeronautiche di una Parte.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p class="absatz ">Almeno trenta giorni prima dell’inizio dei servizi convenuti, l’impresa designata di una Parte sottopone i suoi orari, la natura del trasporto e i tipi d’aeromobili utilizzati dall’approvazione delle autorità aeronautiche dell’altra. Lo stesso disciplinamento s’applica a qualsiasi cambiamento ulteriore.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz ">1.  Con riserva di reciprocità, ciascuna Parte s’impegna ad accordare all’impresa designata dell’altra il libero trasferimento, al saggio ufficiale, delle eccedenze d’introiti realizzate sul proprio territorio col trasporto di passeggeri, bagagli, merci e invii postali effettuato da questa impresa.</p>
<p class="absatz ">2.  Gli utili realizzati sul territorio di una Parte dall’impresa designata dell’altra in ragione del trasporto di passeggeri, bagagli, merci e invii postali saranno esenti da imposte sul reddito riscosse da quest’altra Parte.</p>
<p class="absatz ">3.  Se il servizio dei pagamenti e il regime fiscale tra le Parti sono disciplinati da accordi speciali, questi sono applicabili.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable"><p class="absatz ">Le autorità aeronautiche delle Parti si comunicano, a domanda, statistiche periodiche o altri dati analoghi concernenti il traffico sui servizi convenuti.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable">
<p class="absatz ">1.  Le Parti, o le loro autorità aeronautiche, possono chiedere reciproche consultazioni.</p>
<p class="absatz ">2.  la consultazione, chiesta da una Parte o dalle sue autorità aeronautiche, deve iniziare entro sessanta giorni dalla data di ricezione della domanda.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p class="absatz ">1.  Qualsiasi controversia fra le Parti inerente all’interpretazione o all’applicazione del presente Accordo, se non può essere composta mediante negoziati diretti o per via diplomatica, sarà sottoposta, a domanda d’una delle Parti, a un tribunale arbitrale.</p>
<p class="absatz ">2.  Il tribunale sarà composto di tre membri. Ciascuna Parte designerà un arbitro; i due arbitri coopteranno un Presidente, cittadino di uno Stato terzo.</p>
<p class="absatz ">3.  Se, entro un termine di due mesi a decorrere dal giorno in cui una delle Parti ha proposto la composizione arbitrale della controversia, i due arbitri non sono stati designati, o se, nel corso del mese successivo, gli arbitri non hanno designato il presidente, ciascuna Parte può chiedere al presidente del Consiglio dell’Organizzazione per l’aviazione civile internazionale (OACI) di procedere alle designazioni necessarie.</p>
<p class="absatz ">4.  Il tribunale arbitrale decide alla maggioranza dei voti ove non riuscisse a comporre la controversia in via amichevole. Salvo decisione contraria delle Parti, esso stabilisce la propria procedura, determina la propria sede e decide le spese risultanti dalla procedura stessa.</p>
<p class="absatz ">5.  Le Parti s’impegnano a conformarsi ai provvedimenti provvisori che fossero emanati nel corso dell’istanza, nonché alla decisione arbitrale, quest’ultima essendo in ogni caso considerata definitiva.</p>
<p class="absatz ">6.  Se una delle Parti non si conformasse alle decisioni del tribunale arbitrale, l’altra Parte, fintanto che perdurerà tale situazione, potrà limitare, sospendere o revocare i diritti o privilegi accordati in virtù del presente Accordo all’altra Parte in difetto.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable"><p class="absatz ">Il presente Accordo come anche i suoi emendamenti ulteriori saranno registrati presso l’OACI.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable"><p class="absatz ">Il presente Accordo sarà messo in concordanza con qualsiasi convenzione multilaterale che venisse a vincolare le Parti.</p></div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a>
</h6>
<div class="collapseable"><p class="absatz ">Ciascuna Parte può, in ogni momento, disdire il presente Accordo. La notificazione va fatta simultaneamente all’OACI. La disdetta diverrà efficace un anno dopo la data della sua ricezione, salvo che essa non sia revocata di comune intesa innanzi la fine di tale periodo. Qualora l’altra Parte non ne attestasse la ricevuta, la notificazione si reputa ricevuta 15 giorni dopo che l’OACI ne avrà ricevuta comunicazione.</p></div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a>
</h6>
<div class="collapseable">
<p class="absatz ">1.  Il presente Accordo sarà applicato provvisoriamente dal giorno della firma. Esso entrerà in vigore appena le due Parti si saranno notificate l’adempimento delle rispettive formalità costituzionali concernenti la conclusione e l’entrata in vigore degli accordi internazionali.</p>
<p class="absatz ">2.  Qualsiasi modificazione del presente Accordo sarà applicata provvisoriamente dal giorno della firma. Essa entrerà in vigore appena le due Parti si saranno notificate l’adempimento delle suddette formalità costituzionali.</p>
<p class="absatz ">3.  Gli allegati potranno essere modificati per convenzione diretta tra le autorità aeronautiche delle Parti. Le modificazioni saranno applicate provvisoriamente dal giorno della firma e entreranno in vigore dopo essere state confermate per scambio di note diplomatiche.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari delle due Parti hanno firmato il presente Accordo.</p>
<p class="absatz ">Fatto a Lomé, il 3 dicembre 1980, in doppio esemplare, in lingua francese.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il Governo<br>della Repubblica Togolese:</p></td>
</tr>
<tr>
<td><p class="unterschriften ">Michael von Schenck</p></td>
<td><p class="unterschriften ">Koffi Walla</p></td>
</tr>
</table></div>
<p class="absatz "></p>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegati</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Tavole delle linee</a>
</h2>
<div class="collapseable">
<p class="man-template-tab-untertit ">Tavola I</p>
<p class="absatz ">Linee sulle quali l’impresa designata dalla Svizzera può esercitare servizi aerei:</p>
<p></p>
<div class="table"><table border="1">
<tr>
<td><p class="man-template-tab-kpf ">Punti di partenza</p></td>
<td><p class="man-template-tab-kpf ">Punti intermedi</p></td>
<td><p class="man-template-tab-kpf ">Punti nel Togo</p></td>
<td><p class="man-template-tab-kpf ">Punti oltre il Togo</p></td>
</tr>
<tr>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td><p class="man-template-tab-krpr ">Punti in Svizzera</p></td>
<td><p class="man-template-tab-krpr ">da determinare<br>ulteriormente</p></td>
<td><p class="man-template-tab-krpr ">Lomé o<br>Niamtugu</p></td>
<td><p class="man-template-tab-krpr ">Luanda</p></td>
</tr>
</table></div>
<p class="man-template-tab-untertit ">Tavola II</p>
<p class="absatz ">Linee sulle quali l’impresa designata dal Togo può esercitare servizi aerei:</p>
<p></p>
<div class="table"><table border="1">
<tr>
<td><p class="man-template-tab-kpf ">Punti di partenza</p></td>
<td><p class="man-template-tab-kpf ">Punti intermedi</p></td>
<td><p class="man-template-tab-kpf ">Punti in Svizzera</p></td>
<td><p class="man-template-tab-kpf ">Punti oltre la Svizzera</p></td>
</tr>
<tr>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td><p class="man-template-tab-krpr ">Punti nel Togo</p></td>
<td><p class="man-template-tab-krpr ">da determinare<br>ulteriormente</p></td>
<td><p class="man-template-tab-krpr ">Basilea <br>o Ginevra <br>o Zurigo</p></td>
<td><p class="man-template-tab-krpr ">Parigi e un punto in Europa occidentale <br>da scegliere ulteriormente</p></td>
</tr>
</table></div>
<p class="man-template-tab-utit-kurs tab-utit9pt-kurs man-font-style-italic ">Note</p>
<p class="absatz ">1.  A scelta delle imprese designate possono essere tralasciati i punti lungo le linee indicate, durante tutti o taluni voli.</p>
<p class="absatz ">2.  I punti sulle linee indicate non devono necessariamente essere serviti nell’ordine in cui sono enumerati, a condizione che il servizio sia esercitato su una linea in certa misura diretta.</p>
<p class="absatz ">3.  Ciascuna impresa designata può terminare qualsiasi servizio convenuto nel territorio dell’altra Parte.</p>
<p class="absatz ">4.  Ciascuna impresa designata può servire punti non menzionati, a condizione che non siano esercitati diritti di traffico fra detti punti e il territorio dell’altra Parte.</p>
<p class="abstand1seite "></p>
</div></section></div></section></div>
</div></body>
</html>
