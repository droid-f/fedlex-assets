<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1983-2003_2003_2003-20190101-it-docx</title>
</head>
<body><div id="lawcontent">
<div id="preface">
<!--857.5--><p class="srnummer ">857.5</p>
<h1 class="erlasstitel botschafttitel ">Legge federale<br>sui consultori di gravidanza</h1>
<p>del 9 ottobre 1981 (Stato 1° gennaio 2019) (Stato 1° gennaio 2019)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 34<sup>quinquies</sup> e 64<sup>bis</sup> della Costituzione federale<sup><a href="#fn-d6e23" id="fnbck-d6e23">1</a></sup>;<br>visto il rapporto della Commissione del Consiglio nazionale del 27 agosto 1979<sup><a href="#fn-d6e38" id="fnbck-d6e38">2</a></sup> e il parere del Consiglio federale del 29 settembre 1980<sup><a href="#fn-d6e48" id="fnbck-d6e48">3</a></sup> su le iniziative parlamentari e le iniziative cantonali concernenti l’interruzione della gravidanza,</p>
<p>decreta:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup><sup> </sup>[CS <b>1 </b>3; <i>RU <b>1972</b> 1509 </i>ediz. franc.]</p>
<p id="fn-d6e38"><sup><a href="#fnbck-d6e38">2</a></sup><sup> </sup><a href="https://fedlex.data.admin.ch/eli/fga/1979/2___965" target="_blank">FF <b>1979</b> II 965</a></p>
<p id="fn-d6e48"><sup><a href="#fnbck-d6e48">3</a></sup><sup> </sup><a href="https://fedlex.data.admin.ch/eli/fga/1980/3_1047_1050_955" target="_blank">FF <b>1980</b> III 955</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Consultori</a>
</h6>
<div class="collapseable"> <p><sup>1</sup> In caso di gravidanza, le persone direttamente interessate hanno diritto alla consulenza gratuita e all’aiuto.</p>
<p><sup>2</sup> Esse sono informate sugli aiuti privati e pubblici su cui possono fare affidamento nel portare a termine la gravidanza, sulla significanza medica di un’interruzione della gravidanza e sulla prevenzione di quest’ultima.</p>
<p><sup>3</sup> I Cantoni istituiscono consultori per tutti i problemi inerenti alla gravidanza. Essi possono istituirne in comune, riconoscere quelli esistenti e far capo ad organizzazioni private per assicurarne l’istituzione e l’esercizio.</p>
<p><sup>4</sup> I consultori devono disporre di un numero di collaboratori e di fondi sufficienti per prestare senza indugio alle persone interessate consulenza gratuita e l’aiuto necessario.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Segreto d’ufficio e professionale</a>
</h6>
<div class="collapseable"> <p><sup>1</sup> I collaboratori dei consultori e i terzi cui si sono rivolti soggiacciono all’obbligo del segreto giusta l’articolo 320 o 321 del Codice penale<sup><a href="#fn-d6e89" id="fnbck-d6e89">4</a></sup>. L’articolo 321 numero 3 del Codice penale (obbligo di dare informazioni e di testimoniare in giudizio) non è applicabile; rimangono salvi gli obblighi di testimoniare secondo il Codice di procedura penale del 5 ottobre 2007<sup><a href="#fn-d6e97" id="fnbck-d6e97">5</a></sup>. Nei rapporti con l’autorità di protezione dei minori si applicano gli articoli 314<i>c</i> capoverso 2 e 314<i>e</i> capoversi 2 e 3 del Codice civile<sup><a href="#fn-d6e109" id="fnbck-d6e109">6</a></sup>.<sup><a href="#fn-d6e118" id="fnbck-d6e118">7</a></sup><sup><a href="#fn-d6e132" id="fnbck-d6e132">8</a></sup></p>
<p><sup>2</sup> L’obbligo del segreto decade riguardo a prestazioni finanziarie ottenute con indicazioni inveritiere o macchinazioni fraudolente.</p>
<div class="footnotes">
<p id="fn-d6e89"><sup><a href="#fnbck-d6e89">4</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d6e97"><sup><a href="#fnbck-d6e97">5</a></sup> <a href="https://fedlex.data.admin.ch/eli/cc/2010/267" target="_blank">RS <b>312.0</b></a></p>
<p id="fn-d6e109"><sup><a href="#fnbck-d6e109">6</a></sup> <a href="https://fedlex.data.admin.ch/eli/cc/24/233_245_233" target="_blank">RS <b>210</b></a></p>
<p id="fn-d6e118"><sup><a href="#fnbck-d6e118">7</a></sup> Per. introdotto dal n. 4 dall’all. alla LF del 15 dic. 2017 (Protezione dei minorenni), in vigore dal 1° gen. 2019 (<a href="https://fedlex.data.admin.ch/eli/oc/2018/450" target="_blank">RU <b>2018</b> 2947</a>; <a href="https://fedlex.data.admin.ch/eli/fga/2015/838" target="_blank">FF <b>2015</b> 2751</a>).</p>
<p id="fn-d6e132"><sup><a href="#fnbck-d6e132">8</a></sup> Nuovo testo giusta il n. II 30 dell’all. 1 del Codice di diritto processuale penale svizzero del 5 ott. 2007, in vigore dal 1° gen. 2011 (<a href="https://fedlex.data.admin.ch/eli/oc/2010/267" target="_blank">RU <b>2010</b> 1881</a>; <a href="https://fedlex.data.admin.ch/eli/fga/2006/124" target="_blank">FF <b>2006</b> 989</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Disposizioni del Consiglio federale</a>
</h6>
<div class="collapseable"> <p>Uditi i Cantoni, il Consiglio federale emana disposizioni sui consultori.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Referendum, entrata in vigore</a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° gennaio 1984<sup><a href="#fn-d6e173" id="fnbck-d6e173">9</a></sup></p>
<div class="footnotes"><p id="fn-d6e173"><sup><a href="#fnbck-d6e173">9</a></sup><sup> </sup>DCF del 12 dic. 1983.</p></div>
</div></article></main>
</div></body>
</html>
