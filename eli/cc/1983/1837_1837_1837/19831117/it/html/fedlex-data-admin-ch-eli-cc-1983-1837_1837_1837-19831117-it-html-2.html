<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1983-1837_1837_1837-19831117-it-docx-1</title>
</head>
<body><div id="lawcontent">
<div id="preface">
<!--0.192.122.251 --><p class="srnummer ">0.192.122.251 </p>
<p> RU <b>1983 </b>1837</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Accordo esecutivo<br>di quello conchiuso tra il Consiglio federale svizzero<br>e l’Unione internazionale per la protezione delle novità <br>vegetali per determinarne lo statuto giuridico in Svizzera</h1>
<p>Conchiuso il 17 novembre 1983<br>Entrato in vigore il 17 novembre 1983<br> (Stato 17  novembre 1983)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Visti</a>
</h6>
<div class="collapseable"> <p>Per facilitare l’entrata in Svizzera delle persone elencate negli articoli 12, 13, 14 e 16 dell’accordo<sup><a href="#fn-d6e44" id="fnbck-d6e44">2</a></sup>, le ambasciate ed i consolati di Svizzera riceveranno, per tutti i casi in cui occorre un visto d’entrata, la previa istruzione generale di accordarlo su esibizione del passaporto o d’altro equivalente titolo d’identità o di viaggio nonché d’un documento sufficiente a stabilire il rapporto del richiedente verso l’Unione.</p>
<p>Dette ambasciate o consolati riceveranno la direttiva di rilasciare il visto senza ritardo o termine veruno e senza esigere la presenza personale del richiedente né il pagamento delle tasse.</p>
<div class="footnotes"><p id="fn-d6e44"><sup><a href="#fnbck-d6e44">2</a></sup> <a href="https://fedlex.data.admin.ch/eli/cc/1983/1829_1829_1829" target="_blank">RS <b>0.192.122.25</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Statuto dei rappresentanti dei membri dell’Unione</a>
</h6>
<div class="collapseable"> <p>Qualora una qualsiasi imposta dipenda dalla residenza in Svizzera del contribuente, i periodi durante i quali i rappresentanti dei membri dell’Unione a qualunque riunione da essa organizzata soggiorneranno in Svizzera, nello svolgimento delle loro funzioni, non saranno considerati come periodi di residenza.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Immunità ed agevolazioni ai funzionari non svizzeri</a>
</h6>
<div class="collapseable"> <p>1.  I funzionari non svizzeri vanno esenti dalle imposte federali, cantonali e comunali sui loro redditi provenienti da cespiti esterni alla Confederazione Svizzera.</p>
<p>2.  La visita doganale dei bagagli di questi funzionari sarà ridotta al minimo.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Consulenti</a>
</h6>
<div class="collapseable"> <p>Le persone non svizzere chiamate dall’Unione come consulenti a tempo pieno sono parificate, durante questo loro incarico, ai funzionari dell’Unione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Servizio militare dei funzionari svizzeri</a>
</h6>
<div class="collapseable"> <p>1.  Il segretario generale dell’Unione comunicherà al Consiglio federale l’elenco dei funzionari svizzeri soggetti ad obblighi di natura militare.</p>
<p>2.  Il segretario generale ed il Consiglio federale elaboreranno, di comune accordo, un elenco ristretto di funzionari svizzeri da dispensare a cagione del loro ufficio.</p>
<p>3.  Ove altri funzionari svizzeri fossero mobilitati, l’Unione potrà sollecitare, tramite il Dipartimento federale degli affari esteri, una proroga di chiamata o altri adeguati provvedimenti.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore</a>
</h6>
<div class="collapseable"> <p>Il presente testo entra in vigore contemporaneamente all’accordo di sede<sup><a href="#fn-d6e105" id="fnbck-d6e105">3</a></sup>. È applicabile retroattivamente dall’8 novembre 1981.</p>
<div class="footnotes"><p id="fn-d6e105"><sup><a href="#fnbck-d6e105">3</a></sup> <a href="https://fedlex.data.admin.ch/eli/cc/1983/1829_1829_1829" target="_blank">RS <b>0.192.122.25</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Revisione dell’accordo esecutivo</a>
</h6>
<div class="collapseable"> <p>1.  Il presente accordo può essere modificato a domanda dell’una o dell’altra parte.</p>
<p>2.  In tal caso, le due parti si concertano sulle modificazioni da apportare ai disposti del presente accordo.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Denuncia dell’accordo esecutivo</a>
</h6>
<div class="collapseable"> <p>L’accordo esecutivo può essere denunciato dall’una o dall’altra parte, con preavviso di due anni.</p>
<p>Fatto e firmato a Berna, il 17 novembre 1983, in doppio esemplare.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero,</p></td>
<td><p>Per l’Unione internazionale<br>per la protezione delle novità vegetali,</p></td>
</tr>
<tr>
<td><p>Il Capo della Direzione<br>delle organizzazioni internazionali<br>del Dipartimento federale<br>degli affari esteri:</p></td>
<td><p>Il Segretario generale:</p></td>
</tr>
<tr>
<td><p>E. Brunner</p></td>
<td><p>A. Bogsch</p></td>
</tr>
</table></div>
</div></article></main>
</div></body>
</html>
