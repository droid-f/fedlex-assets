<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.732.211.36--><p class="srnummer ">0.732.211.36</p>
<p class="ref "> RU <b>1983</b> 1336; FF <b>1982</b> III 745</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e16" id="fnbck-d7e16">1</a></sup></i></p>
<h1 class="erlasstitel botschafttitel ">Accordo<br>tra il Governo della Confederazione Svizzera<br>e il Governo della Repubblica federale di Germania<br>sull’informazione reciproca per la costruzione e l’esercizio<br>di impianti nucleari vicini al confine</h1>
<p class="erlasssubtitel ">Conchiuso il 10 agosto 1982<br>Approvato dall’Assemblea federale il 23 giugno 1983<sup><a href="#fn-d7e36" id="fnbck-d7e36">2</a></sup><br>Entrato in vigore con scambio di note il 19 settembre 1983</p>
<p class="erlassdatum "></p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/oc/1983/1335_1335_1335" target="_blank">RU <b>1983</b> 1335</a></p>
</div>
</div>
<div id="preamble"><div>
<p class="man-template-autor ">Il Governo della Confederazione Svizzera<br>e<br>il Governo della Repubblica federale di Germania,</p>
<p class="absatz ">visto il loro interesse comune alla collaborazione nel settore della sicurezza degli impianti nucleari,</p>
<p class="absatz ">desiderosi di contribuire alla sicurezza degli impianti nucleari e di prevenire gli effetti negativi sull’ambiente,</p>
<p class="absatz ">intenzionati a tener conto degli interessi importanti del Paese limitrofo all’atto di decisioni concernenti il sito, la costruzione e l’esercizio d’impianti nucleari,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">Le Parti contraenti s’informano vicendevolmente sugli impianti nucleari vicini al confine e mettono a disposizione la documentazione adeguata. L’informazione vale per il sito, la costruzione e l’esercizio, nonché per modificazioni importanti di tali autorizzazioni, come anche per la cessazione dell’esercizio di impianti nucleari. Per impianti nucleari giusta il presente accordo, s’intendono impianti che servono a produrre energia nucleare oppure a ricavare, trattare, immagazzinare o rendere innocui combustibili nucleari e residui radioattivi.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">(1)  L’informazione secondo l’articolo 1 con la documentazione adeguata concerne gli impianti nucleari in una fascia di 20 km ad ogni lato del confine comune.</p>
<p class="absatz ">(2)  A domanda giustificata, l’informazione può essere data anche su impianti nucleari fuori della fascia di 20 km.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  L’informazione secondo l’articolo 1 dev’essere procurata in una fase della procedura che consenta all’altra Parte di esprimersi tempestivamente sul progetto.</p>
<p class="absatz ">(2)  La documentazione necessaria è messa continuamente a disposizione, su reciproca intesa, in modo da evitare indugi nella procedura interna di autorizzazione. A domanda giustificata e tempestiva di una Parte, possono anche essere svolti colloqui tra le Parti a scopo informativo.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">A domanda di una Parte, l’altra Parte contribuisce procurando i dati necessari per la valutazione di un impianto nucleare, in particolare quelli riguardanti la distribuzione demografica e altri fattori rilevanti per la valutazione della sicurezza.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Per le spese cagionate dall’informazione reciproca non possono essere fatte valere pretese di rimborso. Se l’ottenimento dei documenti cagiona spese considerevoli, la Parte richiedente deve assumerle.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">(1)  Le Parti si obbligano a rispettare le restrizioni stabilite qui di seguito, riguardanti la trasmissione e la pubblicazione dei documenti forniti in applicazione del presente accordo. Al riguardo, i documenti sono distinti in tre categorie:</p>
<dl>
<dt>a) </dt>
<dd>documenti utilizzabili illimitatamente;</dd>
<dt>b) </dt>
<dd>documenti confidenziali;</dd>
<dt>c) </dt>
<dd>documenti sui provvedimenti edili e d’esercizio per la protezione degli impianti nucleari dalle perturbazioni esterne e da atti di persone non autorizzate.</dd>
</dl>
<p class="absatz ">(2)  La documentazione, secondo il paragrafo 1 lettera b, dev’essere trattata confidenzialmente anche dall’altra Parte. La documentazione, giusta il paragrafo 1 lettera c, di norma non è scambiata.</p>
<p class="absatz ">(3)  Le informazioni sulla situazione dell’azienda non sono scambiate.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">Se una Parte non può ottenere un’informazione dall’altra, ma unicamente da terzi, quest’altra Parte ne agevola l’accesso mediante la trasmissione della domanda.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p class="absatz ">(1)  Per l’applicazione del presente accordo e per l’esame di altre questioni interessanti le due Parti, è istituita una:</p>
<p class="absatz ">«Commissione germano‑svizzera per la sicurezza degli impianti nucleari».</p>
<p class="absatz ">(2)  La commissione emana il proprio regolamento.</p>
<p class="absatz ">(3)  I capi delle due delegazioni mantengono rapporti diretti.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Il presente accordo si applica parimente al «Land Berlino», salvo dichiarazione contraria del Governo della Repubblica federale di Germania al Governo della Confederazione Svizzera, entro tre mesi dall’entrata in vigore dell’accordo.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">Il presente accordo entra in vigore il giorno in cui le Parti s’informano reciprocamente che sono adempiuti i presupposti interni per l’entrata in vigore. Può essere disdetto in ogni momento da una delle due Parti; la disdetta ha effetto un anno dopo la sua notificazione all’altra Parte.</p>
<p class="absatz ">Fatto a Bonn, il 10 agosto 1982, in due originali in lingua tedesca.</p>
<p></p>
<div class="table layout-table"><table>
<tr>
<td><p class="unterschriften1 ">Per il Governo<br>della Confederazione Svizzera:</p></td>
<td><p class="unterschriften1 ">Per il Governo<br>della Repubblica federale di Germania:</p></td>
</tr>
<tr>
<td><p class="unterschriften ">Ch. Müller</p></td>
<td><p class="unterschriften ">Lautenschlager</p></td>
</tr>
</table></div>
<p class="absatz "></p>
</div></article></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Spiegazioni</a>
</h2>
<div class="collapseable">
<p class="man-template-tab-utit-kurs tab-utit9pt-kurs man-font-style-italic ">Ad articolo 1:</p>
<dl>
<dt>1. </dt>
<dd>Per «impianti nucleari» s’intendono, secondo lo stato attuale, segnatamente le centrali nucleari, gli impianti di riciclaggio, gli impianti di trattamento degli elementi combustibili e gli impianti di eliminazione delle scorie radioattive (preparazione, deposito intermedio e deposito definitivo).</dd>
<dt>2. </dt>
<dd>Per «autorizzazioni» s’intendono le autorizzazioni secondo il diritto nucleare svizzero e le approvazioni e l’accertamento di piani secondo il diritto nucleare germanico.</dd>
</dl>
<p class="man-template-tab-utit-kurs tab-utit9pt-kurs man-font-style-italic ">Ad articolo 6 capoversi 1 e 2:</p>
<p class="absatz ">Tutti i documenti e le informazioni scambiati, che non sono già stati pubblicati ufficialmente, sono designati «confidenziali» e non sono pertanto accessibili a terzi.</p>
<p class="man-template-tab-utit-kurs tab-utit9pt-kurs man-font-style-italic ">Ad articolo 6 capoverso 3:</p>
<p class="absatz ">Per «situazione dell’azienda» s’intendono le condizioni economiche e finanziarie.</p>
<p class="man-template-tab-utit-kurs tab-utit9pt-kurs man-font-style-italic ">Ad articolo 7:</p>
<p class="absatz ">Il disciplinamento dell’articolo 7 non costituisce però un obbligo per i terzi di comunicare tali informazioni.</p>
<p class="man-template-tab-utit-kurs tab-utit9pt-kurs man-font-style-italic ">Ad articolo 8:</p>
<dl>
<dt>1. </dt>
<dd>Per «questioni interessanti le due Parti» secondo il capoverso 1, s’intendono in particolare:<dl>
<dt>– </dt>
<dd>la sicurezza di istallazioni nucleari</dd>
<dt>– </dt>
<dd>la radioprotezione</dd>
<dt>– </dt>
<dd>la protezione della popolazione nelle adiacenze, compresa l’assunzione di prove a futura memoria e la protezione in caso d’emergenza.</dd>
</dl>
</dd>
<dt>2. </dt>
<dd>Il regolamento disciplina in particolare la convocazione e la frequenza delle sedute commissionali, la composizione delle delegazioni, il ricorso a periti, la formazione dì gruppi di lavoro, con un servizio di collegamento per ciascuno di essi.</dd>
</dl>
</div></section></div></section></div>
</div></body>
</html>
