<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1983-1080_1080_1080-19350330-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.111.723</p>
<!--0.142.111.723--><p class="srnummer">0.142.111.723</p>
<p> RU <b>1983</b> 1080 </p>
<h1 class="erlasstitel">Scambio di lettere del 30 marzo 1935</h1>
<p>tra la Svizzera e il Belgio<br>relativo al permesso di domicilio accordato ai cittadini dei due Stati<br>dopo cinque anni di residenza regolare<br>e ininterrotta sul territorio dell’altro Stato</p>
<?del-struct abstand18pt><p>Entrato in vigore il 30 marzo 1935</p>
<p></p>
</div>
<div id="preamble">
<p>Traduzione<i><sup><a href="#fn-d783e34">1</a></sup></i></p>
<?del-struct abstand4pt><?del-struct abstand4pt><p></p>
<div class="table"><table border="1">
<tr>
<td><p>Legazione Svizzera</p></td>
<td><p>Bruxelles, 30 marzo 1935</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>S. E. Signor Van Zeeland<br>Primo Ministro<br>Ministero degli Affari esteri<br>e del Commercio esterno</p></td>
</tr>
<tr>
<td><p></p></td>
<td><p xmlns:tmp="urn:com:c-moria:legi4ch:xslt:temp"><inl name="w:u" md="S" id="d71e405"></inl>Bruxelles<inl md="E" id="d71e405"></inl></p></td>
</tr>
</table></div>
<?del-struct abstand18pt><p>Signor Primo Ministro,</p>
<p>In seguito agli scambi di vedute avvenuti a Bruxelles il 25, 26, 27 e 28 febbraio scorso, ho l’onore di comunicare a Vostra Eccellenza che il Governo svizzero, con riserva di reciprocità, si impegna ad accordare il permesso di domicilio, ai sensi dell’articolo 6 della legge federale dei 26 marzo 1931<sup><a href="#fn-d783e79">2</a></sup> concernente la dimora e il domicilio degli stanieri, ai cittadini belgi residenti regolarmente e ininterrottamente da cinque anni sul territorio svizzero e che continuano a risiedervi. Questi cittadini avranno il diritto di cambiare liberamente datore di lavoro, professione e domicilio.</p>
<p>Nel calcolo della residenza ininterrotta di cinque anni noti è presa in considerazione la durata dei soggiorni autorizzati per motivi di studio o di praticantato oppure per cure mediche.</p>
<p>Le assenze temporanee inferiori ai sei mesi durante il soggiorno autorizzato non sono considerate interruzioni del periodo di cinque anni.</p>
<p>Il permesso di domicilio scade dopo un soggiorno effettivo di sei mesi fuori del territorio svizzero; previa domanda presentata entro tale termine esso può essere prorogato fino a due anni.</p>
<?del-struct abstand18pt><?del-struct abstand18pt><p>D’altronde i servizi svizzeri competenti esaminano con particolare benevolenza le domande di impiego presentate dai cittadini belgi, sempreché le condizioni del mercato del lavoro, nell’attività e nella regione specifiche, lo permettano.</p>
<?del-struct abstand4pt><?del-struct abstand4pt><p>Colgo l’occasione, signor Primo Ministro, per rinnovare a Vostra Eccellenza l’assicurazione della mia alta considerazione.</p>
<p></p>
<div class="table"><table border="1"><tr>
<td><p></p></td>
<td><p>Frédéric Barbey</p></td>
</tr></table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><p></p>
<div class="table"><table border="1">
<tr>
<td><p>Ministero<br>degli Affari esteri<br>e del Commercio esterno</p></td>
<td><p>Bruxelles, 30 marzo 1935</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>S. E. Signor Frédéric Barbey</p></td>
</tr>
<tr>
<td><p></p></td>
<td><p>Herrn Frédéric Barbey</p></td>
</tr>
<tr>
<td><p></p></td>
<td><p>Ministro di Svizzera</p></td>
</tr>
<tr>
<td><p></p></td>
<td><p xmlns:tmp="urn:com:c-moria:legi4ch:xslt:temp"><inl name="w:u" md="S" id="d71e993"></inl>Bruxelles<inl md="E" id="d71e993"></inl></p></td>
</tr>
</table></div>
<?del-struct abstand18pt><p>Signor Ministro,</p>
<p>In seguito agli scambi di vedute avvenuti a Bruxelles il 25, 26, 27 e 28 febbraio scorso, ho l’onore di comunicare a Vostra Eccellenza che il Governo belga, con riserva di reciprocità, si impegna a non più subordinare alle condizioni o restrizioni contemplate nelle disposizioni di leggi e regolamenti concernenti il domicilio degli stranieri o lo statuto dei lavoratori stranieri, il soggiorno o l’attività in Belgio di cittadini svizzeri residenti regolarmente e ininterrottamente da cinque anni sul territorio belga e che continuano a risiedervi.</p>
<p>Nel calcolo della residenza ininterrotta di cinque anni non è presa in considerazione la durata dei soggiorni autorizzati per motivi di studio o praticantato oppure per cure mediche.</p>
<p>Le assenze temporanee inferiori ai sei mesi durante il soggiorno autorizzato non sono considerate interruzioni del periodo di cinque anni.</p>
<p>I diritti riconosciuti ai cittadini svizzeri nel capoverso 1 della presente disposizione decadono dopo un soggiorno effettivo di sei mesi fuori dal territorio belga. Previa domanda presentata entro tale termine, quest’ultimo potrà essere prorogato fino a due anni.</p>
<p>D’altro canto, siccome i cittadini belgi possono entrare liberamente in Svizzera per cercarvi lavoro, i servizi belgi non si rifiuteranno, in circostanze eccezionali, di regolarizzare sul posto la situazione di un lavoratore svizzero venuto in territorio belga e che vi avesse trovato un impiego.</p>
<p>Queste domande di regolarizzazione nonché quelle per occupare un impiego in Belgio, formulate per via normale, saranno esaminate con particolare benevolenza ogniqualvolta le condizioni del mercato del lavoro, nell’attività e nella regione specifiche, lo permettano.</p>
<?del-struct abstand4pt><?del-struct abstand4pt><p>Colgo l’occasione, signor Ministro, per rinnovare a Vostra Eccellenza l’assicu­razione della mia alta considerazione.</p>
<p></p>
<div class="table"><table border="1"><tr>
<td><p></p></td>
<td><p>P. Van Zeeland</p></td>
</tr></table></div>
<p></p>
<p></p>
<div class="footnotes">
<p id="fn-d783e34"><sup>1</sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d783e79"><sup>2</sup> <a href="https://fedlex.data.admin.ch/eli/cc/2007/758/20191201">RS <b>142.20</b></a></p>
</div>
</div>
</div></body>
</html>
