<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.295.491 --><p class="srnummer ">0.946.295.491 </p>
<p class="ref "> RU <b>1958 </b>277</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Protocollo<br>concernente la clausola della nazione più favorita<br>tra la Svizzera e il Marocco</h1>
<p class="erlasssubtitel ">Conchiuso il 29 agosto 1957</p>
<p class="erlasssubtitel ">Entrato in vigore: 29 agosto 1957</p>
<p class="erlassdatum "> (Stato 29  agosto 1957)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="absatz ">Il Governo svizzero e il Governo del Regno del Marocco, animati dal desiderio di facilitare e di sviluppare le relazioni commerciali tra i due Paesi, convengono di accordarsi reciprocamente il trattamento della nazione più favorita per quanto concerne i dazi doganali e le formalità doganali.</p>
<p class="absatz ">Il trattamento della nazione più favorita non si estende tuttavia ai vantaggi, alle concessioni e alle esenzioni che ciascuna delle Alte Parti Contraenti accorda o potesse accordare:</p>
<dl>
<dt>– </dt>
<dd>ai Paesi limitrofi per il traffico di confine;</dd>
<dt>– </dt>
<dd>ai Paesi facenti parte di un’Unione doganale o di una zona di libero scambio già stabilite o che potessero essere stabilite in avvenire, o anche di una stessa area monetaria.</dd>
</dl>
<p class="absatz ">Il presente protocollo entrerà in vigore a contare dalla data della firma e sarà ratificato dalle Alte Parti Contraenti non appena sarà possibile. Esso resterà in vigore per un periodo di cinque anni e, ove una bella Alte Parti Contraenti non l’abbia denunciato sei mesi prima della data della scadenza, esso sarà prorogato, per tacita riconduzione, per il periodo di un anno.</p>
<p class="absatz ">Dopo questo termine, esso potrà essere disdetto in ogni tempo ma rimarrà esecutivo durante sei mesi a contare dal giorno della disdetta.</p>
<p class="absatz ">Fatto, in due esemplari, a Berna, il 29 agosto 1957.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Governo svizzero:</p>
<p class="unterschriftenfi ">Long</p>
</td>
<td>
<p class="unterschriftenfi1 ">Per il Governo del Regno del Marocco:</p>
<p class="unterschriftenfi ">Taieb Sebti</p>
</td>
</tr></table></div>
<p class="abstand1seite "></p>
</div></div>
</div></body>
</html>
