<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.293.272 --><p class="srnummer ">0.946.293.272 </p>
<p class="ref "> RU <b>1959</b> 197</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo commerciale<br>tra la Confederazione Svizzera<br>e la Repubblica dell’Equatore</h1>
<p class="erlasssubtitel ">Conchiuso l’8 ottobre 1957</p>
<p class="erlasssubtitel ">Approvato dall’Assemblea federale il 7 marzo 1958<sup><a href="#fn-d7e30" id="fnbck-d7e30">2</a></sup></p>
<p class="erlasssubtitel ">Entrato in vigore il 19 settembre 1958</p>
<p class="erlassdatum "> (Stato 19  settembre 1958)</p>
<div class="footnotes">
<p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p>
<p id="fn-d7e30"><sup><a href="#fnbck-d7e30">2</a></sup><sup></sup> <a href="https://fedlex.data.admin.ch/eli/oc/1959/186_193_196" target="_blank">RU <b>1959</b> 196</a></p>
</div>
</div>
<div id="preamble"><div>
<p class="man-template-autor ">Il Consiglio federale della Confederazione Svizzera<br>e<br>il Governo della Repubblica dell’Equatore,</p>
<p class="absatz ">nell’intento di favorire lo sviluppo delle relazioni commerciali tra i due paesi e animati da un altro spirito di collaborazione, </p>
<p class="man-template-verb ">hanno convenuto di conchiudere il seguente accordo commerciale.</p>
<p class="absatz09pt ">A tale scopo, essi hanno designato come loro plenipotenziari:</p>
<p class="absatzkurs man-font-style-italic ">(seguono i nomi dei plenipotenziari)</p>
</div></div>
<main id="maintext"><article id="art_I"><a name="aI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_I"><b>Art. I</b></a>
</h6>
<div class="collapseable"><p class="absatz ">Le alte Parti contraenti al fine di attuare le intenzioni qui sopra enunciate e allo scopo di rafforzare gli scambi commerciali tra i due paesi, si sforzeranno, con tutti i mezzi a loro disposizione, di accrescere gli acquisti di prodotti originari del territorio dell’altra Parte o di quelli che ivi sono fabbricati.</p></div></article><article id="art_II"><a name="aII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_II"><b>Art. II</b></a>
</h6>
<div class="collapseable"><p class="absatz ">Le alte Parti contraenti si accorderanno reciprocamente il trattamento incondizionato e illimitato della nazione più favorita per tutto ciò che concerne i dazi, sia all’importazione sia all’esportazione, e il modo di riscuoterli, la consegna delle merci nei depositi doganali, i procedimenti di verificazione e di analisi, la classificazione doganale delle merci e l’interpretazione delle tariffe e dei regolamenti, come pure le altre formalità e gli altri oneri cui potessero essere sottoposte le operazioni doganali.</p></div></article><article id="art_III"><a name="aIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_III"><b>Art. III</b></a>
</h6>
<div class="collapseable">
<p class="absatz ">Per conseguenza e conformemente alle disposizioni dell’articolo precedente:</p>
<dl>
<dt>a. </dt>
<dd>i prodotti naturali o manufatti, originari di una Parte contraente e importati sul territorio dell’altra, non saranno assoggettati a dazi, tasse od oneri diversi o più elevati, né a prescrizioni o formalità diverse o più onerose di quelli a cui sono o saranno assoggettati i prodotti della medesima specie, naturali o manufatti, originari e importati da un terzo paese;</dd>
<dt>b. </dt>
<dd>i prodotti naturali o manufatti, originari di una Parte contraente ed esportati sul territorio dell’altra, non saranno in alcun caso assoggettati a dazi, tasse od oneri diversi o più elevati, né a prescrizioni o formalità diverse o più onerose di quelli a cui sono o saranno assoggettati i prodotti della medesima specie, naturali o manufatti, destinati a un terzo paese;</dd>
<dt>c. </dt>
<dd>i vantaggi, favori, privilegi e immunità che sono o saranno accordati in avvenire dall’una delle alte Parti contraenti ai prodotti originari, naturali o manufatti, importati da un terzo paese o destinati a esso, saranno applicati immediatamente e senza compensazione ai prodotti originari della medesima specie, naturali o manufatti, importati dall’altra Parte contraente o a essa destinati.</dd>
</dl>
</div></article><article id="art_IV"><a name="aIV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IV"><b>Art. IV</b></a>
</h6>
<div class="collapseable"><p class="absatz ">Le banane originarie della Repubblica dell’Equatore, importate in Svizzera, non saranno in nessun caso assoggettate, in questo Paese, a un dazio doganale superiore a 25.– franchi svizzeri per 100 kg.</p></div></article><article id="art_V"><a name="aV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_V"><b>Art. V</b></a>
</h6>
<div class="collapseable">
<p class="absatz ">I capitali che i cittadini di una delle alte Parti contraenti investono nell’altra, per l’espansione degli scambi commerciali o per lo sviluppo di industrie fondamentali, che presentano un interesse positivo per le proprie economie, goderanno delle stesse condizioni legali dei capitali nazionali e delle agevolezze, dei favori, delle prerogative e dei privilegi concessi ai capitali di un terzo paese.</p>
<p class="absatz ">Il diritto al rimborso dell’imposta preventiva svizzera, istituito per decreto del Consiglio federale del 1° settembre 1943<sup><a href="#fn-d7e106" id="fnbck-d7e106">3</a></sup>, sarà tuttavia riconosciuto soltanto nella misura in cui esso sia o sarà riconosciuto in virtù della legislazione svizzera.</p>
<div class="footnotes"><p id="fn-d7e106"><sup><a href="#fnbck-d7e106">3</a></sup><sup></sup> [CS <b>6</b> 334, <a href="https://fedlex.data.admin.ch/eli/oc/60/695_693_717" target="_blank">RU <b>60</b> 717</a>, <b></b><a href="https://fedlex.data.admin.ch/eli/oc/1949/1801_1913_1841" target="_blank"><b>1949</b> 1841</a>, <b></b><a href="https://fedlex.data.admin.ch/eli/oc/1950/1463_1507_1473" target="_blank"><b>1950</b> 1473</a>, <b></b><a href="https://fedlex.data.admin.ch/eli/oc/1954/1314_1347_1374" target="_blank"><b>1954</b> 1374</a>, <b></b><a href="https://fedlex.data.admin.ch/eli/oc/1958/362_371_375" target="_blank"><b>1958</b> 375</a>, <b></b><a href="https://fedlex.data.admin.ch/eli/oc/1963/1162_1171_1211" target="_blank"><b>1963</b> 1211</a>. <a href="https://fedlex.data.admin.ch/eli/cc/1990/1691_1691_1691" target="_blank">RS <b>0.642.21</b> </a>art. 72 cpv. 1 lett. a]</p></div>
</div></article><article id="art_VI"><a name="aVI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VI"><b>Art. VI</b></a>
</h6>
<div class="collapseable">
<p class="absatz ">Le disposizioni degli articoli 2, 3 e 5 del presente accordo concernenti il trattamento della nazione più favorita non sono applicabili:</p>
<dl>
<dt>1. </dt>
<dd>ai privilegi che sono e saranno accordati dalle alte Parti contraenti ai paesi limitrofi;</dd>
<dt>2. </dt>
<dd>ai vantaggi accordati in virtù della Carta di Quito dalla Repubblica dell’Equatore; e</dd>
<dt>3. </dt>
<dd>ai vantaggi che risultano da un’unione doganale o da un’area di libero scambio, delle quali la Confederazione Svizzera o la Repubblica dell’Equatore facciano o faranno parte.</dd>
</dl>
</div></article><article id="art_VII"><a name="aVII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VII"><b>Art. VII</b></a>
</h6>
<div class="collapseable"><p class="absatz ">Le disposizioni del presente Accordo si applicheranno al Principato del Liechtenstein fintanto che esso sarà legato alla Svizzera da un trattato d’unione doganale.</p></div></article><article id="art_VIII"><a name="aVIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VIII"><b>Art. VIII</b></a>
</h6>
<div class="collapseable">
<p class="absatz ">Il presente Accordo entrerà in vigore alla data dello scambio degli istrumenti di ratificazione e avrà effetto per un anno a contare da quella data. Esso sarà prorogato tacitamente di anno in anno, eccetto non sia disdetto da una delle Parti tre mesi almeno prima della scadenza.</p>
<p class="absatz "><i>In fede di che,</i> i plenipotenziari hanno firmato e provveduto dei sigilli il presente Accordo, steso in doppio esemplare, uno in lingua spagnuola e l’altro in lingua francese, ugualmente validi, a Quito, 18 ottobre 1957.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="absatzkurs man-font-style-italic ">(Seguono le firme)</p>
<p class="absatz man-text-align-left ">A Sua Eccellenza</p>
<p class="absatz09pt man-text-align-left ">il signor André Parodi,</p>
<p class="absatz09pt man-text-align-left ">Inviato straordinario</p>
<p class="absatz09pt man-text-align-left ">e ministro plenipotenziario</p>
<p class="absatz09pt man-text-align-left ">della Confederazione Svizzera</p>
<p class="absatz09pt man-text-align-left ">nell’Equatore,</p>
<p class="absatz man-text-align-left "><u>Quito</u></p>
<p class="absatz ">Signor Ministro,</p>
<p class="absatz ">riferendomi ai colloqui conchiusi con la firma dell’accordo commerciale di oggi, ho l’onore di confermare quanto segue:</p>
<dl>
<dt>a. </dt>
<dd>Allo scopo di determinare il significato della parola «dazi» usata negli articoli 2 e 3, lettera a, dell’accordo indicato, è stabilito che i dazi suppletivi previsti nel decreto n. 27 del 13 luglio 1956 devono considerarsi come addizionali ai dazi d’importazione e che, in nessun caso, essi sono esigibili per merci importate nell’Equatore originarie o fabbricate in un paese con il quale siano stati conchiusi accordi o trattati commerciali.</dd>
<dt>b. </dt>
<dd>E’ parimente stabilito che se l’Equatore dovesse concedere a un terzo paese il beneficio di riduzione o di esenzioni per quanto concerne l’applicazione di altri diritti che non siano i dazi d’importazione, le merci di origine svizzera fruiranno, in circostanze identiche, delle stesse riduzioni o esenzioni.</dd>
</dl>
<p class="absatz ">Gradisca, signor Ministro, l’espressione della mia alta considerazione.</p>
<p></p>
<div class="table layout-table"><table><tr>
<td><p class="unterschriftenfi1 "></p></td>
<td><p class="unterschriftenfi1 ">Carlos Tobar Zaldumbide</p></td>
</tr></table></div>
</div></section></main>
</div></body>
</html>
