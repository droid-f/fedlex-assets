<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--935.91 --><p class="srnummer ">935.91 </p>
<h1 class="erlasstitel botschafttitel ">Legge federale <span class="man-font-weight-normal"><i><br></i></span>concernente l’attività di guida alpina <br>e l’offerta di altre attività a rischio</h1>
<p class="erlassdatum ">del 17 dicembre 2010 (Stato 1° gennaio 2014)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visti gli articoli 63 capoverso 1, 95 e 97 della Costituzione federale<sup><a href="#fn-d7e23" id="fnbck-d7e23">1</a></sup>;<br>visto il rapporto della Commissione degli affari giuridici del Consiglio nazionale<br>del 27 marzo 2009<sup><a href="#fn-d7e36" id="fnbck-d7e36">2</a></sup>;<br>visto il parere del Consiglio federale del 26 agosto 2009<sup><a href="#fn-d7e49" id="fnbck-d7e49">3</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/fga/2009/1084" target="_blank">FF <b>2009</b> 5215</a></p>
<p id="fn-d7e49"><sup><a href="#fnbck-d7e49">3</a></sup><sup></sup> <a href="https://fedlex.data.admin.ch/eli/fga/2009/1086" target="_blank">FF <b>2009</b> 5251</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable">
<p class="absatz "><sup>1</sup> La presente legge si applica alle attività a rischio offerte a titolo professionale in zone montagnose, rocciose, di torrenti o di fiumi:</p>
<dl>
<dt>a. </dt>
<dd>dove vi è il rischio di cadere o scivolare o esiste un rischio elevato di piene, cadute di massi e di ghiaccio o valanghe; e</dd>
<dt>b. </dt>
<dd>per accedere alle quali sono necessarie conoscenze o misure di sicurezza particolari.</dd>
</dl>
<p class="absatz "><sup>2</sup> Sono sottoposti alla presente legge:</p>
<dl>
<dt>a. </dt>
<dd>l’attività di guida alpina;</dd>
<dt>b. </dt>
<dd>l’attività di maestro di sport sulla neve esercitata fuori dell’ambito di responsabilità dei gestori di impianti di risalita;</dd>
<dt>c. </dt>
<dd>il canyoning;</dd>
<dt>d. </dt>
<dd>il rafting e le discese in acque vive;</dd>
<dt>e. </dt>
<dd>il bungee jumping.</dd>
</dl>
<p class="absatz "><sup>3</sup> Il Consiglio federale può sottoporre alla presente legge altre attività a rischio analoghe; a tal proposito tiene conto dei pericoli oggettivi che esse comportano.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obblighi di diligenza</a>
</h6>
<div class="collapseable">
<p class="absatz "><sup>1</sup> Chi offre un’attività sottoposta alla presente legge deve adottare le misure imposte dall’esperienza, possibili secondo lo stato della tecnica e commisurate alle condizioni date, affinché non siano messe in pericolo la vita e la salute dei partecipanti.</p>
<p class="absatz "><sup>2</sup> Egli deve segnatamente:</p>
<dl>
<dt>a. </dt>
<dd>informare i clienti sui particolari rischi che possono derivare dalla pratica dell’attività scelta;</dd>
<dt>b. </dt>
<dd>verificare che i clienti possiedano le attitudini necessarie per praticare l’attività scelta;</dd>
<dt>c. </dt>
<dd>provvedere affinché il materiale non presenti difetti e le installazioni siano in buono stato;</dd>
<dt>d. </dt>
<dd>verificare che le condizioni meteorologiche e le condizioni di innevamento siano adeguate;</dd>
<dt>e. </dt>
<dd>provvedere affinché il personale sia sufficientemente qualificato;</dd>
<dt>f. </dt>
<dd>provvedere affinché il numero di accompagnatori sia commisurato al grado di difficoltà e al pericolo;</dd>
<dt>g. </dt>
<dd>rispettare l’ambiente e, in particolare, preservare gli spazi vitali della fauna e della flora.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Autorizzazione</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obbligo di autorizzazione</a>
</h6>
<div class="collapseable"><p class="absatz ">Chi offre un’attività sottoposta alla presente legge necessita di un’autorizzazione.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Autorizzazione per le guide alpine</a>
</h6>
<div class="collapseable">
<p class="absatz "><sup>1</sup> Le guide alpine ottengono l’autorizzazione se:</p>
<dl>
<dt>a. </dt>
<dd>hanno conseguito l’attestato professionale federale di guida alpina conformemente all’articolo 43 della legge del 13 dicembre 2002<sup><a href="#fn-d7e160" id="fnbck-d7e160">4</a></sup> sulla formazione professionale o un equivalente certificato di capacità svizzero o estero; e</dd>
<dt>b. </dt>
<dd>offrono garanzia di osservare gli obblighi di cui alla presente legge.</dd>
</dl>
<p class="absatz "><sup>2</sup> Il Consiglio federale:</p>
<dl>
<dt>a. </dt>
<dd>disciplina il riconoscimento dei certificati di capacità svizzeri o esteri;</dd>
<dt>b. </dt>
<dd>stabilisce quali attività di cui all’articolo 1 capoverso 2 lettere c–e possono essere offerte dalle guide alpine in qualità di singoli offerenti.</dd>
</dl>
<div class="footnotes"><p id="fn-d7e160"><sup><a href="#fnbck-d7e160">4</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorizzazione per i maestri di sport sulla neve</a>
</h6>
<div class="collapseable">
<p class="absatz "><sup>1</sup> I maestri di sport sulla neve ottengono l’autorizzazione di guidare clienti fuori dell’ambito di responsabilità dei gestori di impianti di risalita se:</p>
<dl>
<dt>a. </dt>
<dd>hanno conseguito l’attestato professionale federale di maestro di sport sulla neve conformemente all’articolo 43 della legge del 13 dicembre 2002<sup><a href="#fn-d7e196" id="fnbck-d7e196">5</a></sup> sulla formazione professionale o un equivalente certificato di capacità svizzero o estero; e</dd>
<dt>b. </dt>
<dd>offrono garanzia di osservare gli obblighi di cui alla presente legge.</dd>
</dl>
<p class="absatz "><sup>2</sup> Il Consiglio federale disciplina il riconoscimento dei certificati di capacità svizzeri o esteri.</p>
<div class="footnotes"><p id="fn-d7e196"><sup><a href="#fnbck-d7e196">5</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Autorizzazione per gli offerenti di attività di cui<br>all’articolo 1 capoverso 2 lettere c–e</a>
</h6>
<div class="collapseable">
<p class="absatz "><sup>1</sup> Le imprese che offrono attività di cui all’articolo 1 capoverso 2 lettere c–e ottengono l’autorizzazione se:</p>
<dl>
<dt>a. </dt>
<dd>sono certificate per le attività corrispondenti; e</dd>
<dt>b. </dt>
<dd>offrono garanzia di osservare gli obblighi di cui alla presente legge.</dd>
</dl>
<p class="absatz "><sup>2</sup> Il Consiglio federale stabilisce i requisiti minimi in materia di certificazione.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Rilascio e rinnovo dell’autorizzazione</a>
</h6>
<div class="collapseable">
<p class="absatz "><sup>1</sup> L’autorizzazione è rilasciata dall’autorità cantonale del luogo di domicilio o di sede del richiedente.</p>
<p class="absatz "><sup>2</sup> L’autorizzazione è rinnovata secondo una procedura semplificata.</p>
<p class="absatz "><sup>3</sup> L’autorizzazione rilasciata alle guide alpine e ai maestri di sport sulla neve è rinnovata se gli stessi adempiono le condizioni di cui agli articoli 4 e 5 e possono dimostrare di aver seguito una formazione continua adeguata.</p>
<p class="absatz "><sup>4</sup> Il Consiglio federale emana le disposizioni di esecuzione concernenti il rilascio e il rinnovo dell’autorizzazione, in particolare anche il rilascio e il rinnovo di autorizzazioni a persone con dimora, domicilio o sede all’estero.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Validità dell’autorizzazione</a>
</h6>
<div class="collapseable">
<p class="absatz "><sup>1</sup> L’autorizzazione rilasciata da un’autorità cantonale è valida su tutto il territorio svizzero.</p>
<p class="absatz "><sup>2</sup> L’autorizzazione rilasciata alle guide alpine e ai maestri di sport sulla neve è personale e non trasferibile.</p>
<p class="absatz "><sup>3</sup> Sono fatte salve le competenze dei Cantoni riguardo alle installazioni fisse destinate alla pratica delle attività sottoposte alla presente legge.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Durata dell’autorizzazione</a>
</h6>
<div class="collapseable">
<p class="absatz "><sup>1</sup> L’autorizzazione rilasciata alle guide alpine e ai maestri di sport sulla neve è valida per quattro anni.</p>
<p class="absatz "><sup>2</sup> L’autorizzazione rilasciata alle imprese che offrono attività di cui all’articolo 1 capoverso 2 lettere c–e è valida per due anni.</p>
<p class="absatz "><sup>3</sup> Per le autorizzazioni rilasciate a persone con dimora, domicilio o sede all’estero può essere prevista una durata di validità più breve.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Revoca dell’autorizzazione</a>
</h6>
<div class="collapseable"><p class="absatz ">L’autorità cantonale revoca l’autorizzazione se le condizioni per il suo rilascio non sono più adempiute.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Emolumenti</a>
</h6>
<div class="collapseable">
<p class="absatz "><sup>1</sup> I Cantoni riscuotono emolumenti per il rilascio, il rinnovo e la revoca dell’autorizzazione.</p>
<p class="absatz "><sup>2</sup> Il Consiglio federale stabilisce l’ammontare degli emolumenti<sup><a href="#fn-d7e300" id="fnbck-d7e300">6</a></sup>.</p>
<div class="footnotes"><p id="fn-d7e300"><sup><a href="#fnbck-d7e300">6</a></sup><sup></sup>  Testo rettificato dalla Commissione di redazione dell’AF (art. 58 cpv. 1 LParl;  <a href="https://fedlex.data.admin.ch/eli/cc/2003/510" target="_blank">RS <b>171.10</b></a>).</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Informazioni</a>
</h6>
<div class="collapseable">
<p class="absatz ">L’autorità cantonale comunica ai terzi che lo richiedono, anche se non dimostrano un interesse legittimo, se una persona dispone di un’autorizzazione<sup><a href="#fn-d7e318" id="fnbck-d7e318">7</a></sup>.</p>
<div class="footnotes"><p id="fn-d7e318"><sup><a href="#fnbck-d7e318">7</a></sup><sup></sup>  Testo rettificato dalla Commissione di redazione dell’AF (art. 58 cpv. 1 LParl;  <a href="https://fedlex.data.admin.ch/eli/cc/2003/510" target="_blank">RS <b>171.10</b></a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Obbligo di assicurazione e di informazione</a>
</h1>
<div class="collapseable"><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz "><sup>1</sup> Chi è titolare di un’autorizzazione secondo la presente legge deve, per esercitare le attività autorizzate, concludere un’assicurazione di responsabilità civile professionale commisurata al genere e all’entità dei rischi connessi con la sua attività o fornire una garanzia finanziaria equivalente, nonché informarne i clienti.</p>
<p class="absatz "><sup>2</sup> Il Consiglio federale stabilisce l’importo minimo della copertura assicurativa e i requisiti in materia di garanzie finanziarie.</p>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Restrizioni cantonali di accesso a determinate zone</a>
</h1>
<div class="collapseable"><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable"><p class="absatz ">I Cantoni possono vietare l’accesso a determinate zone, segnatamente per motivi inerenti alla protezione della natura o delle acque.</p></div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni penali</a>
</h1>
<div class="collapseable">
<article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Contravvenzioni</a>
</h6>
<div class="collapseable">
<p class="absatz "><sup>1</sup> È punito con la multa sino a 10 000 franchi chiunque, intenzionalmente:</p>
<dl>
<dt>a. </dt>
<dd>fornisce dati incompleti, inesatti o fallaci allo scopo di ottenere un’autorizzazione;</dd>
<dt>b. </dt>
<dd>senza autorizzazione, esercita l’attività di guida alpina o di maestro di sport sulla neve od offre attività di cui all’articolo 1 capoverso 2 lettere c–e.</dd>
</dl>
<p class="absatz "><sup>2</sup> Se l’autore ha agito per negligenza, la pena è della multa sino a 5000 franchi.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Perseguimento penale</a>
</h6>
<div class="collapseable"><p class="absatz ">Il perseguimento penale spetta ai Cantoni.</p></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Sostegno a persone giuridiche di diritto privato</a>
</h1>
<div class="collapseable"><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable"><p class="absatz ">La Confederazione può costituire persone giuridiche di diritto privato, sostenerle finanziariamente o parteciparvi. Lo scopo delle stesse deve consistere nel miglioramento della sicurezza delle attività sottoposte alla presente legge mediante l’introduzione di misure e controlli di sicurezza.</p></div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni finali</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Esecuzione</a>
</h6>
<div class="collapseable">
<p class="absatz "><sup>1</sup> I Cantoni eseguono la presente legge, nella misura in cui la stessa non dichiari competente la Confederazione.</p>
<p class="absatz "><sup>2</sup> Il Consiglio federale emana le disposizioni di esecuzione.</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Disposizioni transitorie</a>
</h6>
<div class="collapseable">
<p class="absatz "><sup>1</sup> Le autorizzazioni cantonali rilasciate alle guide alpine e ai maestri di sport sulla neve in virtù del diritto cantonale previgente rimangono valide fino alla loro scadenza, ma al massimo per due anni dall’entrata in vigore della presente legge.</p>
<p class="absatz "><sup>2</sup> Le persone che all’entrata in vigore della presente legge esercitano già l’attività di guida alpina o di maestro di sport sulla neve e non dispongono di un’autorizzazione cantonale sono tenute a presentare una domanda di autorizzazione nel loro Cantone di domicilio entro sei mesi dall’entrata in vigore della presente legge.</p>
<p class="absatz "><sup>3</sup> Il Consiglio federale determina a partire da quando le imprese che offrono attività di cui all’articolo 1 capoverso 2 lettere c–e e che sono già in attività all’entrata in vigore della presente legge devono soddisfare i requisiti stabiliti dalla stessa.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° gennaio 2014<sup><a href="#fn-d7e431" id="fnbck-d7e431">8</a></sup></p>
<div class="footnotes"><p id="fn-d7e431"><sup><a href="#fnbck-d7e431">8</a></sup><sup></sup> DCF del 30 nov. 2012.</p></div>
</div></article>
</div></section></main>
</div></body>
</html>
