<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-693-20140101-it</title>
</head>
<body><div id="lawcontent">
<div id="preface">
<!--172.220.111.342.3 --><p class="srnummer ">172.220.111.342.3 </p>
<h1 class="erlasstitel botschafttitel ">Ordinanza del DDPS<br>sull’indennizzo dei servizi pompieri d’esercizio <br>degli impiegati del DDPS</h1>
<h2 class="erlasskurztitel ">(Ordinanza sull’indennizzo dei pompieri d’esercizio)</h2>
<p>del 25 ottobre 2013 (Stato 1° gennaio 2014)</p>
</div>
<div id="preamble">
<p>Il Dipartimento federale della difesa, della protezione della popolazione e <br>dello sport (DDPS); <br>d’intesa con il Dipartimento federale delle finanze,</p>
<p>visto l’articolo 48 capoverso 2 dell’ordinanza del 3 luglio 2001<sup><a href="#fn-d6e27" id="fnbck-d6e27">1</a></sup> sul personale <br>federale,</p>
<p>ordina:</p>
<div class="footnotes"><p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina l’indennizzo dell’istruzione, delle esercitazioni e degli interventi (servizi) dei membri dei pompieri d’esercizio del DDPS.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principi</a>
</h6>
<div class="collapseable"> <p><sup>1</sup> In linea di principio i servizi dei membri dei pompieri d’esercizio sono prestati durante il tempo di lavoro ordinario.</p>
<p><sup>2</sup> I servizi prestati al di fuori del tempo di lavoro sono indennizzati con un’indennità speciale (soldo dei pompieri).</p>
<p><sup>3</sup> Il tempo di servizio comincia con l’inizio dell’istruzione o dell’esercitazione conformemente al programma, nel caso di interventi effettivi o di esercitazioni d’allarme con la chiamata o l’allarme. Esso termina con la conclusione del servizio in uniforme.</p>
<p><sup>4</sup> I quadri ricevono inoltre un importo forfettario annuo quale indennizzo di funzione e di compensazione delle piccole spese non conteggiabili. Sono esclusi i comandanti pompieri d’esercizio del Centro logistico dell’esercito.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenza</a>
</h6>
<div class="collapseable"> <p>Il servizio specializzato protezione antincendio della Base logistica dell’esercito (servizio specializzato) iscrive a preventivo e gestisce i crediti destinati all’indennizzo dei servizi dei membri dei pompieri d’esercizio.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Indennizzo</a>
</h6>
<div class="collapseable"> <p><sup>1</sup> I servizi seguenti sono prestati al di fuori del tempo di lavoro e indennizzati con il soldo dei pompieri:</p>
<dl>
<dt>a. </dt>
<dd>rapporti esterni dei quadri, quali rapporti e assemblee cantonali, regionali, locali e in seno ad associazioni; è indennizzata solo la parte ufficiale del rapporto o dell’assemblea;</dd>
<dt>b. </dt>
<dd>ispezioni ordinate dal servizio specializzato;</dd>
<dt>c. </dt>
<dd>servizi supplementari ordinati dalla direzione o autorizzati dal servizio specializzato;</dd>
<dt>d. </dt>
<dd>esercitazioni secondo il programma annuale, compresi i lavori di ristabilimento.</dd>
</dl>
<p><sup>2</sup> I servizi seguenti sono prestati come tempo di lavoro e non sono indennizzati con il soldo dei pompieri:</p>
<dl>
<dt>a. </dt>
<dd>corsi per pompieri organizzati dal DDPS;</dd>
<dt>b. </dt>
<dd>corsi per pompieri organizzati dalla Coordinazione Svizzera dei Pompieri;</dd>
<dt>c. </dt>
<dd>corsi cantonali per pompieri;</dd>
<dt>d. </dt>
<dd>preparativi dei quadri per i servizi;</dd>
<dt>e. </dt>
<dd>lavori di ristabilimento nei giorni successivi all’istruzione e alle esercitazioni;</dd>
<dt>f. </dt>
<dd>rapporti interni dei quadri;</dd>
<dt>g. </dt>
<dd>interventi effettivi, compresi i lavori di ristabilimento;</dd>
<dt>h. </dt>
<dd>esercitazioni d’allarme;</dd>
<dt>i. </dt>
<dd>esercitazioni secondo il programma annuale, compresi i lavori di ristabilimento.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Ammontare del soldo dei pompieri</a>
</h6>
<div class="collapseable"> <p><sup>1</sup> Il soldo dei pompieri per le prime tre ore consecutive ammonta a 45 franchi l’ora. Per ogni ora supplementare immediatamente successiva ammonta a 25 franchi l’ora. Le frazioni di ora sono arrotondate per eccesso alla mezzora e indennizzate proporzionalmente.</p>
<p><sup>2</sup> Se un servizio dura più di sette ore consecutive è corrisposto un importo forfettario giornaliero pari a 250 franchi.</p>
<p><sup>3</sup> L’importo forfettario annuo per i quadri si fonda sugli importi stabiliti nell’allegato.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Abrogazione di un altro atto normativo</a>
</h6>
<div class="collapseable"> <p>L’ordinanza del DDPS del 5 settembre 2006<sup><a href="#fn-d6e156" id="fnbck-d6e156">2</a></sup> sull’indennizzo dei servizi pompieri di stabilimento degli impiegati del DDPS è abrogata.</p>
<div class="footnotes"><p id="fn-d6e156"><sup><a href="#fnbck-d6e156">2</a></sup> [<a href="https://fedlex.data.admin.ch/eli/oc/2006/574" target="_blank">RU <b>2006</b> 3855</a>]</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2014.</p>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 5 cpv. 3)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Importi forfettari annui per i quadri</a>
</h2>
<div class="collapseable">
<p><sup>1</sup> Gli importi forfettari annui per i quadri ammontano a:</p>
<p></p>
<div class="table"><table border="1">
<tr>
<td><p>Funzione</p></td>
<td><p>CHF</p></td>
</tr>
<tr>
<td><dl>
<dt>a. </dt>
<dd>Comandante (esclusi i comandanti presso i Centri logistici dell’esercito)</dd>
</dl></td>
<td><p>1000.–</p></td>
</tr>
<tr>
<td><dl>
<dt>b. </dt>
<dd>Funzione nel comando (ufficiale o sottufficiale)</dd>
</dl></td>
<td><p>800.–</p></td>
</tr>
<tr>
<td><dl>
<dt>c. </dt>
<dd>Capo della sezione d’intervento (ufficiale)</dd>
</dl></td>
<td><p>600.–</p></td>
</tr>
<tr>
<td><dl>
<dt>d. </dt>
<dd>Sostituto del capo della sezione d’intervento (ufficiale o sottufficiale)</dd>
</dl></td>
<td><p>400.–</p></td>
</tr>
<tr>
<td><dl>
<dt>e. </dt>
<dd>Capo del distaccamento speciale (ufficiale)</dd>
</dl></td>
<td><p>400.–</p></td>
</tr>
<tr>
<td><dl>
<dt>f. </dt>
<dd>Sostituto del capo del distaccamento speciale (ufficiale e sottufficiale)</dd>
</dl></td>
<td><p>200.–</p></td>
</tr>
<tr>
<td><dl>
<dt>g. </dt>
<dd>Capo del gruppo di spegnimento</dd>
</dl></td>
<td><p>200.–</p></td>
</tr>
<tr>
<td><dl>
<dt>h. </dt>
<dd>Sostituto del capo del gruppo di spegnimento</dd>
</dl></td>
<td><p>100.–</p></td>
</tr>
<tr>
<td><dl>
<dt>i. </dt>
<dd>Sorvegliante del materiale designato (Sezioni d’intervento e distaccamenti speciali)</dd>
</dl></td>
<td><p><br>400.–</p></td>
</tr>
</table></div>
<p><sup>2</sup> In caso di doppia funzione è corrisposta l’indennità più elevata, più 200 franchi.</p>
</div></section>
</div></section></div>
</div></body>
</html>
