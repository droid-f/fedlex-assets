<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--416.21 --><p class="srnummer ">416.21 </p>
<h1 class="erlasstitel botschafttitel ">Ordinanza<i><br></i>sulle borse di studio a studenti e artisti stranieri in Svizzera</h1>
<p class="erlassdatum ">del 30 gennaio 2013 (Stato 1° settembre 2018)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 10 della legge federale del 19 giugno 1987<sup><a href="#fn-d7e20" id="fnbck-d7e20">1</a></sup> sulle borse di studio <br>a studenti e artisti stranieri in Svizzera, </p>
<p class="man-template-verb ">ordina:</p>
<div class="footnotes"><p id="fn-d7e20"><sup><a href="#fnbck-d7e20">1</a></sup><sup></sup> <a href="https://fedlex.data.admin.ch/eli/cc/1987/1192_1192_1192" target="_blank">RS <b>416.2</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Numero massimo delle borse</a>
</h6>
<div class="collapseable"><p class="absatz ">La Commissione federale delle borse per studenti stranieri (Commissione) propone ogni anno al Dipartimento federale dell’economia, della formazione e della ricerca (DEFR), nei limiti dei crediti disponibili, il numero massimo delle borse per studenti stranieri assegnabili o rinnovabili.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Offerta di borse</a>
</h6>
<div class="collapseable">
<p class="absatz "><sup>1</sup> La Segreteria di Stato per la formazione, la ricerca e l’innovazione (SEFRI) propone ogni anno al DEFR, previa consultazione dei servizi competenti del Dipartimento federale degli affari esteri (DFAE), i Paesi ai quali saranno proposte le borse e l’offerta di borse da sottoporre ai medesimi.</p>
<p class="absatz "><sup>2</sup> Il DEFR fissa l’offerta annuale di borse da sottoporre ai diversi Paesi d’intesa con la Commissione.</p>
<p class="absatz "><sup>3</sup> L’elenco dei Paesi implica una distinzione tra Paesi industrializzati e Paesi in sviluppo e precisa il numero di borse disponibili per ogni Paese o gruppo di Paesi. Il contingente di borse per studi artistici è indicato separatamente.</p>
<p class="absatz "><sup>4</sup> Il DFAE comunica l’offerta di borse ai Paesi presi in considerazione.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. </b><b>3</b> Tipo di borse</a>
</h6>
<div class="collapseable">
<p class="absatz "><sup>1</sup> Le borse assegnate sono borse di ricerca universitaria e borse per studi artistici.</p>
<p class="absatz "><sup>2</sup> Le borse di ricerca universitaria sono assegnate:</p>
<dl>
<dt>a. </dt>
<dd>per la preparazione di un lavoro di dottorato:<dl>
<dt>1. </dt>
<dd>a dottorandi in Svizzera,</dd>
<dt>2. </dt>
<dd>a dottorandi all’estero che effettuano uno stage di ricerca in Svizzera; o</dd>
</dl>
</dd>
<dt>b. </dt>
<dd>per ricerche di postdottorato.</dd>
</dl>
<p class="absatz "><sup>3</sup> Le borse per studi artistici sono assegnate per la continuazione degli studi artistici in una scuola universitaria professionale.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Nuove borse</a>
</h6>
<div class="collapseable"><p class="absatz ">Le nuove borse di ricerca universitaria sono ripartite in parti approssimativamente uguali tra Paesi industrializzati e Paesi in sviluppo.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Rinnovo delle borse</a>
</h6>
<div class="collapseable">
<p class="absatz "><sup>1</sup> Le borse assegnate possono essere rinnovate. La durata del rinnovo è:</p>
<dl>
<dt>a. </dt>
<dd>di tre anni al massimo per le borse di ricerca universitaria destinate ai dottorandi in Svizzera;</dd>
<dt>b. </dt>
<dd>di sei mesi al massimo per le borse di ricerca universitaria destinate a persone che hanno già conseguito il dottorato;</dd>
<dt>c. </dt>
<dd>di nove mesi al massimo per le borse per studi artistici.</dd>
</dl>
<p class="absatz "><sup>2</sup> La decisione di rinnovare la borsa e quella relativa alla durata del suo rinnovo sono prese in base ai risultati accademici del borsista e al parere del professore responsabile.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esame delle domande</a>
</h6>
<div class="collapseable">
<p class="absatz "><sup>1</sup> La Commissione esamina le domande d’assegnazione o di rinnovo delle borse e degli assegni contemplati dall’articolo 8. Essa esamina le domande di assegnazione o di rinnovo delle borse per studi artistici previa consultazione dell’Ufficio federale della cultura. </p>
<p class="absatz "><sup>2</sup> La Commissione sottopone le proposte al DEFR.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Ammontare delle borse</a>
</h6>
<div class="collapseable">
<p class="absatz ">Gli importi base mensili delle borse sono di:</p>
<dl>
<dt>a. </dt>
<dd>1920 franchi per chi prepara un dottorato in Svizzera (art. 3 cpv. 2 lett. a n. 1) o svolge uno stage di ricerca in Svizzera (art. 3 cpv. 2 lett. a n. 2); </dd>
<dt>b. </dt>
<dd>3500 franchi per i titolari di un dottorato (art. 3 cpv. 2 lett. b); </dd>
<dt>c. </dt>
<dd>1920 franchi per gli artisti (art. 3 cpv. 3).</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Genere e ammontare degli assegni</a>
</h6>
<div class="collapseable">
<p class="absatz "><sup>1</sup> Il DEFR concede ai borsisti i seguenti assegni:</p>
<dl>
<dt>a. </dt>
<dd>un assegno unico per l’alloggio di 300 franchi;</dd>
<dt>b. </dt>
<dd>i premi dell’assicurazione malattie e infortuni per i borsisti cittadini di uno Stato non membro dell’UE o dell’AELS.</dd>
</dl>
<p class="absatz "><sup>2</sup> Dietro presentazione di una domanda motivata, il DEFR può inoltre concedere assegni per il finanziamento di spese straordinarie, segnatamente per il volo di ritorno finale di borsisti nel loro Paese d’origine. Non sono concessi assegni per i viaggi di ricerca dei borsisti.<sup><a href="#fn-d7e169" id="fnbck-d7e169">2</a></sup></p>
<p class="absatz "><sup>3</sup> Gli assegni di cui al capoverso 2 sono concessi in funzione della situazione economica del borsista.</p>
<p class="absatz "><sup>4</sup> Il DEFR stabilisce le modalità di calcolo degli assegni in un’ordinanza.</p>
<div class="footnotes"><p id="fn-d7e169"><sup><a href="#fnbck-d7e169">2</a></sup><sup></sup> Nuovo testo giusta il n. I dell’O del 20 giu. 2018, in vigore dal 1° set. 2018  (<a href="https://fedlex.data.admin.ch/eli/oc/2018/372" target="_blank">RU <b>2018</b> 2543</a>).</p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Contributi ai servizi di assistenza delle scuole universitarie</a>
</h6>
<div class="collapseable"><p class="absatz ">Il DEFR versa ai servizi delle scuole universitarie che si occupano dell’assistenza dei borsisti un contributo di 650 franchi per borsista e per anno accademico.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del 14 dicembre 1987<sup><a href="#fn-d7e201" id="fnbck-d7e201">3</a></sup> sulle borse di studio a studenti e artisti stranieri in Svizzera è abrogata. </p>
<div class="footnotes"><p id="fn-d7e201"><sup><a href="#fnbck-d7e201">3</a></sup><sup></sup> [<a href="https://fedlex.data.admin.ch/eli/oc/1988/165_165_165" target="_blank">RU <b>1988</b> 165</a>, <b></b><a href="https://fedlex.data.admin.ch/eli/oc/2007/336" target="_blank"><b>2007</b> 2413</a>]</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° marzo 2013. </p>
<p class="abstand1seite "></p>
</div></article></main>
</div></body>
</html>
