<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-568-20230101-it-docx</title>
</head>
<body><div id="lawcontent">
<div id="preface">
<!--513.74 --><p class="srnummer ">513.74 </p>
<h1 class="erlasstitel botschafttitel ">Ordinanza<br>concernente l’appoggio a favore di attività civili<br>e di attività fuori del servizio mediante mezzi militari</h1>
<h2 class="erlasskurztitel ">(OAAM)<sup><a href="#fn-d6e17" id="fnbck-d6e17">1</a></sup>
</h2>
<p>del 21 agosto 2013 (Stato 1° gennaio 2023)</p>
<div class="footnotes"><p id="fn-d6e17"><sup><a href="#fnbck-d6e17">1</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p></div>
</div>
<div id="preamble">
<p>Il Consiglio federale svizzero,</p>
<p>visti gli articoli 48<i>d</i> capoverso 7 e 150 capoverso 1 della legge militare del 3 febbraio 1995<sup><a href="#fn-d6e37" id="fnbck-d6e37">2</a></sup>,<sup><a href="#fn-d6e46" id="fnbck-d6e46">3</a></sup></p>
<p>ordina:</p>
<div class="footnotes">
<p id="fn-d6e37"><sup><a href="#fnbck-d6e37">2</a></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d6e46"><sup><a href="#fnbck-d6e46">3</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/782" target="_blank">RU <b>2022</b> 782</a>).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p><sup>1</sup> La presente ordinanza disciplina l’appoggio a favore di attività civili e di attività fuori del servizio mediante mezzi militari.</p>
<p><sup>2</sup> ...<sup><a href="#fn-d6e78" id="fnbck-d6e78">4</a></sup></p>
<div class="footnotes"><p id="fn-d6e78"><sup><a href="#fnbck-d6e78">4</a></sup> Abrogato dal n. I dell’O del 23 nov. 2022, con effetto dal 1° gen. 2023 (<a href="https://fedlex.data.admin.ch/eli/oc/2022/782" target="_blank">RU <b>2022</b> 782</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d6e92" id="fnbck-d6e92">5</a></sup><a href="#art_2"> Campo d’applicazione </a>
</h6>
<div class="collapseable"> <p>La presente ordinanza non è applicabile alle prestazioni di appoggio nell’ambito dell’istruzione tecnica per:</p>
<dl>
<dt>a. </dt>
<dd>le truppe di salvataggio e le truppe del genio nell’ambito delle opere d’istruzione;</dd>
<dt>b. </dt>
<dd>le Forze aeree nell’ambito del Servizio di soccorso aereo dell’esercito.</dd>
</dl>
<div class="footnotes"><p id="fn-d6e92"><sup><a href="#fnbck-d6e92">5</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/782" target="_blank">RU <b>2022</b> 782</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Riserva </a>
</h6>
<div class="collapseable"> <p>Il servizio cui compete la decisione può limitare o interrompere l’appoggio in qualsiasi momento e senza conseguenze finanziarie, nel caso in cui, a causa di eventi straordinari, i mezzi accordati sono necessari per compiti dell’esercito.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Procedura </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Domanda </a>
</h6>
<div class="collapseable"> <p><sup>1</sup> Le domande di appoggio di privati devono essere indirizzate alla divisione territoriale<sup><a href="#fn-d6e144" id="fnbck-d6e144">6</a></sup> competente per la località in cui è fornito l’appoggio come segue:<sup><a href="#fn-d6e155" id="fnbck-d6e155">7</a></sup></p>
<dl>
<dt>a. </dt>
<dd>per manifestazioni importanti, con almeno due anni di anticipo;</dd>
<dt>b. </dt>
<dd>per altre manifestazioni, con almeno sei mesi di anticipo.</dd>
</dl>
<p><sup>2</sup> Tali termini non si applicano alle domande di appoggio depositate al termine di un aiuto secondo l’ordinanza del 29 ottobre 2003<sup><a href="#fn-d6e180" id="fnbck-d6e180">8</a></sup> sull’aiuto militare in caso di cata­strofe in Svizzera e alle domande di appoggio da parte delle Forze aeree.</p>
<p><sup>3</sup> Le domande di autorità cantonali e comunali devono essere indirizzate il prima possibile alla divisione territoriale competente per la località in cui è fornito l’appog­gio.<sup><a href="#fn-d6e206" id="fnbck-d6e206">9</a></sup></p>
<p><sup>4</sup> Le domande di autorità federali devono essere indirizzate il prima possibile diretta­mente al Comando Operazioni<sup><a href="#fn-d6e220" id="fnbck-d6e220">10</a></sup>.<sup><a href="#fn-d6e231" id="fnbck-d6e231">11</a></sup></p>
<p><sup>5</sup> Le domande urgenti di autorità per un appoggio da parte delle Forze aeree devono essere indirizzate il prima possibile direttamente alle Forze aeree, se la domanda persegue uno degli scopi seguenti:</p>
<dl>
<dt>a. </dt>
<dd>la prevenzione e la lotta contro gravi atti di violenza;</dd>
<dt>b. </dt>
<dd>la difesa da pericoli al confine nazionale;</dd>
<dt>c. </dt>
<dd>lo svolgimento di impieghi di ricerca e salvataggio;</dd>
<dt>d.<sup><a href="#fn-d6e264" id="fnbck-d6e264">12</a></sup> </dt>
<dd>la lotta aerea contro incendi di vaste proporzioni;</dd>
<dt>e.<sup><a href="#fn-d6e280" id="fnbck-d6e280">13</a></sup> </dt>
<dd>l’acquisizione di informazioni nell’ambito di attività informative in virtù della legge federale del 25 settembre 2015<sup><a href="#fn-d6e293" id="fnbck-d6e293">14</a></sup> sulle attività informative.<sup><a href="#fn-d6e302" id="fnbck-d6e302">15</a></sup>
</dd>
</dl>
<p><sup>6</sup> Le domande di autorità cantonali per un appoggio nell’eliminazione di munizioni inesplose devono essere indirizzate direttamente alla Centrale d’annuncio di proiet­tili inesplosi dell’esercito (CAPI).<sup><a href="#fn-d6e316" id="fnbck-d6e316">16</a></sup></p>
<div class="footnotes">
<p id="fn-d6e144"><sup><a href="#fnbck-d6e144">6</a></sup> Nuova espr. giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>). Di detta mod. é tenuto conto in tutto il presente testo.</p>
<p id="fn-d6e155"><sup><a href="#fnbck-d6e155">7</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e180"><sup><a href="#fnbck-d6e180">8</a></sup> [<a href="https://fedlex.data.admin.ch/eli/oc/2003/580" target="_blank">RU <b>2003</b> 3997</a>. <a href="https://fedlex.data.admin.ch/eli/oc/2018/731" target="_blank">RU <b>2018</b> 4635 </a>art. 12]. Vedi ora l’O del 21 nov. 2018 (<a href="https://fedlex.data.admin.ch/eli/cc/2018/731" target="_blank">RS <b>513.75</b></a>).</p>
<p id="fn-d6e206"><sup><a href="#fnbck-d6e206">9</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e220"><sup><a href="#fnbck-d6e220">10</a></sup> Nuova espr. giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>). Di detta mod. é tenuto conto in tutto il presente testo.</p>
<p id="fn-d6e231"><sup><a href="#fnbck-d6e231">11</a></sup> Introdotto dal n. I dell’O del 25 feb. 2015, in vigore dal 1° apr. 2015 (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e264"><sup><a href="#fnbck-d6e264">12</a></sup> Introdotta dal n. I dell’O del 20 nov. 2019, in vigore dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
<p id="fn-d6e280"><sup><a href="#fnbck-d6e280">13</a></sup> Introdotta dal n. I dell’O del 20 nov. 2019, in vigore dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
<p id="fn-d6e293"><sup><a href="#fnbck-d6e293">14</a></sup> <a href="https://fedlex.data.admin.ch/eli/cc/2017/494" target="_blank">RS <b>121</b></a></p>
<p id="fn-d6e302"><sup><a href="#fnbck-d6e302">15</a></sup> Introdotto dal n. I dell’O del 25 feb. 2015, in vigore dal 1° apr. 2015 (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e316"><sup><a href="#fnbck-d6e316">16</a></sup> Introdotto dal n. I dell’O del 20 nov. 2019, in vigore dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
</div>
</div></article><article id="art_4_a"><a name="a4a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d6e332" id="fnbck-d6e332">17</a></sup><a href="#art_4_a"> Prestazioni senza sostanziale utilità per l’istruzione o l’esercitazione </a>
</h6>
<div class="collapseable"> <p>Se la prestazione non presenta alcuna sostanziale utilità per l’istruzione o l’esercitazione dei militari, essa non può eccedere complessivamente un massimo di 42 000 giorni di servizio entro un periodo di tre anni.</p>
<div class="footnotes"><p id="fn-d6e332"><sup><a href="#fnbck-d6e332">17</a></sup> Introdotto dal n. I dell’O del 23 nov. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/782" target="_blank">RU <b>2022</b> 782</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Decisione </a>
</h6>
<div class="collapseable"> <p><sup>1</sup> Le divisioni territoriali e la CAPI sottopongono le domande, con la relativa proposta di decisione, al Comando Operazioni.<sup><a href="#fn-d6e360" id="fnbck-d6e360">18</a></sup></p>
<p><sup>2</sup> Le domande concernenti prestazioni di appoggio a manifestazioni sportive sono trasmesse per parere, prima della decisione, all’Ufficio federale dello sport (UFSPO). L’UFSPO può stabilire condizioni.</p>
<dl>
<dt>a.<sup><a href="#fn-d6e378" id="fnbck-d6e378">19</a></sup> </dt>
<dd>al Dipartimento federale della difesa, della protezione della popolazione e dello sport (DDPS) su proposta del Comando Operazioni: per manifestazioni di particolare rilevanza politica; in particolare se:<dl>
<dt>1. </dt>
<dd>le prestazioni di appoggio avvengono senza sostanziali effetti sull’istruzione e l’allenamento delle persone impiegate,</dd>
<dt>2. </dt>
<dd>sono impiegati mezzi di sorveglianza aerotrasportati in occasione di manifestazioni e dimostrazioni, o</dd>
<dt>3. </dt>
<dd>sono impiegati agenti della Sicurezza militare;</dd>
</dl>
</dd>
<dt>b. </dt>
<dd>alle Forze aeree: in caso di domande urgenti secondo l’articolo 4 capo­verso 5, sempre che l’oggetto della domanda non rivesta un’importanza politica particolare;</dd>
<dt>c. </dt>
<dd>al Comando Operazioni: in tutti gli altri casi.<sup><a href="#fn-d6e417" id="fnbck-d6e417">20</a></sup>
</dd>
</dl>
<p><sup>4</sup> Il DDPS e le Forze aeree informano immediatamente il  Comando Operazioni delle decisioni prese.<sup><a href="#fn-d6e431" id="fnbck-d6e431">21</a></sup></p>
<p><sup>5</sup> Per le autorizzazioni secondo il capoverso 3 lettere b e c l’Aggruppamento Difesa può prevedere una procedura decisionale semplificata.<sup><a href="#fn-d6e445" id="fnbck-d6e445">22</a></sup></p>
<div class="footnotes">
<p id="fn-d6e360"><sup><a href="#fnbck-d6e360">18</a></sup> Nuovo testo giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
<p id="fn-d6e378"><sup><a href="#fnbck-d6e378">19</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/782" target="_blank">RU <b>2022</b> 782</a>).</p>
<p id="fn-d6e417"><sup><a href="#fnbck-d6e417">20</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e431"><sup><a href="#fnbck-d6e431">21</a></sup> Introdotto dal n. I dell’O del 25 feb. 2015, in vigore dal 1° apr. 2015 (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e445"><sup><a href="#fnbck-d6e445">22</a></sup> Introdotto dal n. I dell’O del 20 nov. 2019, in vigore dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Fornitura di prestazioni </a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Condotta e responsabilità </a>
</h6>
<div class="collapseable"> <p><sup>1</sup> L’organo designato nell’autorizzazione organizza la prestazione di appoggio da parte della truppa d’intesa con il richiedente.</p>
<p><sup>2</sup> Il richiedente è responsabile della collaborazione con la truppa.</p>
<p><sup>3</sup> Il comandate di truppa ha la condotta della truppa.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> ...</a><sup><a href="#fn-d6e483" id="fnbck-d6e483">23</a></sup><a href="#art_7"> </a>
</h6>
<div class="collapseable"> <p><sup>1</sup> e <sup>2</sup> ...<sup><a href="#fn-d6e504" id="fnbck-d6e504">24</a></sup></p>
<p><sup>3</sup> ...<sup><a href="#fn-d6e518" id="fnbck-d6e518">25</a></sup></p>
<div class="footnotes">
<p id="fn-d6e483"><sup><a href="#fnbck-d6e483">23</a></sup> Abrogata dal n. I dell’O del 20 nov. 2019, con effetto dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
<p id="fn-d6e504"><sup><a href="#fnbck-d6e504">24</a></sup> Abrogati dal n. I dell’O del 25 feb. 2015, con effetto dal 1° apr. 2015 (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e518"><sup><a href="#fnbck-d6e518">25</a></sup> Abrogata dal n. I dell’O del 20 nov. 2019, con effetto dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Materiale dell’esercito</a><sup><a href="#fn-d6e533" id="fnbck-d6e533">26</a></sup><a href="#art_8"> </a>
</h6>
<div class="collapseable"> <p><sup>1</sup> La truppa porta con sé il materiale dell’esercito secondo l’elenco della dotazione regolamentare.</p>
<p><sup>2</sup> Il Comando Operazioni può ordinare l’impiego di materiale supplementare dell’esercito, sempre che ciò sia richiesto nella domanda oppure sia necessario per la prestazione di appoggio.<sup><a href="#fn-d6e555" id="fnbck-d6e555">27</a></sup></p>
<div class="footnotes">
<p id="fn-d6e533"><sup><a href="#fnbck-d6e533">26</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e555"><sup><a href="#fnbck-d6e555">27</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Costi, diritti sulle opere e responsabilità </a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Assunzione dei costi </a>
</h6>
<div class="collapseable"> <p><sup>1</sup> Il richiedente si assume tutti i costi supplementari per la sussistenza, l’alloggio e il carburante rispetto al normale servizio d’istruzione o al normale impiego del personale.</p>
<p><sup>2</sup> La truppa o il DDPS assume i costi per la sussistenza nel caso in cui i militari sono impiegati come funzionari o come personale di servizio nel quadro di attività fuori del servizio di società, associazioni e organizzazioni militari.</p>
<p><sup>3 </sup>...<sup><a href="#fn-d6e588" id="fnbck-d6e588">28</a></sup></p>
<p><sup>4</sup> Il materiale supplementare dell’esercito di cui all’articolo 8 capoverso 2 deve esse­re noleggiato dal richiedente. Il DDPS disciplina i prezzi di noleggio nelle istruzioni concernenti le attività commerciali nel DDPS. Il materiale dell’esercito per le attività fuori del servizio è consegnato gratuitamente.<sup><a href="#fn-d6e602" id="fnbck-d6e602">29</a></sup></p>
<p><sup>5</sup> Se con la manifestazione il richiedente consegue un cospicuo introito, può essere obbligato dalla Segreteria generale del DDPS a versare una parte adeguata dell’introito al fondo di compensazione dell’ordinamento delle indennità per perdita di guadagno; tale versamento corrisponde al massimo alla somma delle indennità per perdita di guadagno versate ai militari impiegati conformemente all’ordinamento delle indennità per perdita di guadagno. Se richiesto, il richiedente è tenuto a presentare alla Segreteria generale del DDPS il conteggio finale della manifestazione.</p>
<p><sup>6</sup> I richiedenti privati devono impegnarsi contrattualmente a versare una parte adeguata dell’eventuale introito al fondo di compensazione dell’ordinamento delle indennità per perdita di guadagno.<sup><a href="#fn-d6e620" id="fnbck-d6e620">30</a></sup></p>
<div class="footnotes">
<p id="fn-d6e588"><sup><a href="#fnbck-d6e588">28</a></sup> Abrogato dal n. I dell’O del 25 feb. 2015, con effetto dal 1° apr. 2015 (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e602"><sup><a href="#fnbck-d6e602">29</a></sup> Nuovo testo giusta il n. I dell’O del 25 feb. 2015, in vigore dal 1° apr. 2015  (<a href="https://fedlex.data.admin.ch/eli/oc/2015/142" target="_blank">RU <b>2015</b> 777</a>).</p>
<p id="fn-d6e620"><sup><a href="#fnbck-d6e620">30</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/782" target="_blank">RU <b>2022</b> 782</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Condono dei costi </a>
</h6>
<div class="collapseable"> <p><sup>1</sup> In casi eccezionali la Segreteria generale del DDPS può autorizzare un condono dei costi. Nella sua decisione considera segnatamente la situazione finanziaria complessiva del richiedente, l’impiego da esso previsto di un eventuale introito, gli sforzi del richiedente per limitare le spese, l’importanza della manifestazione e le eventuali controprestazioni del richiedente.</p>
<p><sup>2</sup> Un condono dei costi può essere chiesto solo una volta terminata la manifesta­zione. La domanda deve essere motivata per scritto e inviata alla Segreteria generale del DDPS, unitamente al conteggio finale.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Diritti sulle opere </a>
</h6>
<div class="collapseable"> <p>Se nel quadro della prestazione di appoggio sono realizzate opere, la consegna, l’utilizzazione, i rapporti di proprietà nonché i relativi oneri devono essere disciplinati contrattualmente in precedenza tra il richiedente, il DDPS ed eventuali terzi coin­volti.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Responsabilità </a>
</h6>
<div class="collapseable"> <p><sup>1</sup> Con l’inoltro della domanda di appoggio il richiedente si impegna:</p>
<dl>
<dt>a. </dt>
<dd>a risarcire la Confederazione per tutte le garanzie fornite a terzi;</dd>
<dt>b. </dt>
<dd>a rinunciare a qualsiasi pretesa di risarcimento e di riparazione nei confronti della Confederazione.<sup><a href="#fn-d6e679" id="fnbck-d6e679">31</a></sup>
</dd>
</dl>
<p><sup>2</sup> Sono fatte salve le pretese risultanti da danni causati intenzionalmente o per negligenza grave.</p>
<p><sup>3</sup> Il Comando Operazioni stabilisce se il richiedente deve stipu­lare una copertura assicurativa speciale prima dell’autorizzazione della prestazione di appoggio.</p>
<p><sup>4</sup> La truppa comunica tempestivamente al Centro danni del DDPS le prestazioni di appoggio in occasione delle quali potrebbero verificarsi danni alle colture o alla proprietà.</p>
<p><sup>5</sup> L’obbligo di risarcimento di cui al capoverso 1 lettera a non si applica a danni di responsabilità civile causati da aeromobili della Confederazione.<sup><a href="#fn-d6e705" id="fnbck-d6e705">32</a></sup></p>
<div class="footnotes">
<p id="fn-d6e679"><sup><a href="#fnbck-d6e679">31</a></sup> Nuovo testo giusta il n. I dell’O del 20 nov. 2019, in vigore dal 1° gen. 2020  (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
<p id="fn-d6e705"><sup><a href="#fnbck-d6e705">32</a></sup> Introdotto dal n. I dell’O del 20 nov. 2019, in vigore dal 1° gen. 2020 (<a href="https://fedlex.data.admin.ch/eli/oc/2019/751" target="_blank">RU <b>2019</b> 4325</a>).</p>
</div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali </a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Esecuzione </a>
</h6>
<div class="collapseable"> <p><sup>1</sup> La Segreteria generale del DDPS emana, d’intesa con la Segreteria generale del Dipartimento federale dell’interno, istruzioni concernenti l’esecuzione dell’articolo 9 capoverso 5.</p>
<p><sup>2</sup> Per il resto, il capo dell’esercito è incaricato dell’esecuzione della presente ordinanza ed emana le istruzioni necessarie.</p>
<p><sup>3</sup> Egli può delegare la sua competenza di emanare istruzioni parzialmente o totalmente al Comando Operazioni.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Diritto previgente: abrogazione </a>
</h6>
<div class="collapseable"> <p>L’ordinanza dell’8 dicembre 1997<sup><a href="#fn-d6e748" id="fnbck-d6e748">33</a></sup> concernente l’impiego di mezzi militari a favore di attività civili e attività fuori del servizio è abrogata.</p>
<div class="footnotes"><p id="fn-d6e748"><sup><a href="#fnbck-d6e748">33</a></sup> [<a href="https://fedlex.data.admin.ch/eli/oc/1998/214_214_214" target="_blank">RU <b>1998</b> 214</a>, <b></b><a href="https://fedlex.data.admin.ch/eli/oc/2003/751" target="_blank"><b>2003</b> 5093</a>, <b></b><a href="https://fedlex.data.admin.ch/eli/oc/2006/704" target="_blank"><b>2006</b> 4647 </a>art. 9, <b></b><a href="https://fedlex.data.admin.ch/eli/oc/2009/824" target="_blank"><b>2009</b> 6667 </a>all. 36 n. I]</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Disposizione transitoria </a>
</h6>
<div class="collapseable"> <p>L’articolo 9 capoverso 5 è applicabile unicamente in caso di prestazioni di appoggio per le quali la domanda è stata inoltrata dopo l’entrata in vigore della presente ordinanza.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° ottobre 2013.</p>
</div></article>
</div></section></main>
</div></body>
</html>
