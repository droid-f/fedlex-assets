<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-114-20220101-it-docx-1</title>
</head>
<body><div id="lawcontent">
<div id="preface">
<!--944.022 --><p class="srnummer ">944.022 </p>
<h1 class="erlasstitel botschafttitel ">Ordinanza<br>sulla dichiarazione delle pellicce e dei prodotti di pellicceria</h1>
<h2 class="erlasskurztitel ">(Ordinanza sulla dichiarazione delle pellicce)</h2>
<p>del 7 dicembre 2012 (Stato 1° gennaio 2022) (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 4 della legge del 5 ottobre 1990<sup><a href="#fn-d6e21" id="fnbck-d6e21">1</a></sup> sull’informazione dei consumatori; visto l’articolo 46<i>a</i> della legge del 21 marzo 1997<sup><a href="#fn-d6e31" id="fnbck-d6e31">2</a></sup> sull’organizzazione del Governo e dell’Amministrazione,</p>
<p>ordina:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1992/910_910_910" target="_blank">RS <b>944.0</b></a></p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto e definizioni</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina gli obblighi relativi alla dichiarazione delle pellicce e dei prodotti di pellicceria che sono forniti ai consumatori e il controllo della dichiarazione. </p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni </a>
</h6>
<div class="collapseable"> <p>Nella presente ordinanza si intende per:</p>
<dl>
<dt>a. </dt>
<dd>
<i>pelliccia</i>: pelame di mammiferi, eccetto: <dl>
<dt>1. </dt>
<dd>gli esemplari domestici delle specie equina, bovina, suina, ovina e caprina,</dd>
<dt>2. </dt>
<dd>i lama e gli alpaca;</dd>
</dl>
</dd>
<dt>b. </dt>
<dd>
<i>prodotto di pellicceria</i>: prodotto in pelliccia o che contiene pelliccia.</dd>
</dl>
</div></article><article id="art_2_a"><a name="a2a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2_a"><b>Art. 2</b><i>a</i></a><sup><a href="#fn-d6e84" id="fnbck-d6e84">3</a></sup><a href="#art_2_a"> Dichiarazione dell’autenticità della pelliccia</a>
</h6>
<div class="collapseable"> <p>Chi fornisce pellicce o prodotti di pellicceria ai consumatori deve apporvi la dichiarazione «vera pelliccia».</p>
<div class="footnotes"><p id="fn-d6e84"><sup><a href="#fnbck-d6e84">3</a></sup> Introdotto dal n. I dell’O del 19 feb. 2020, in vigore dal 1° apr. 2020 (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Obblighi di dichiarazione</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Dichiarazione della specie animale</a>
</h6>
<div class="collapseable"> <p>Chi fornisce pellicce o prodotti di pellicceria ai consumatori deve indicare il nome scientifico e il nome zoologico della specie animale da cui è stato ottenuto il pelame.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Dichiarazione dell’origine del pelame</a>
</h6>
<div class="collapseable"> <p><sup>1</sup> Chi fornisce pellicce o prodotti di pellicceria ai consumatori deve indicare l’origine del pelame.</p>
<p><sup>2</sup> L’origine del pelame è il Paese in cui l’animale è stato cacciato o in cui è stato allevato e tenuto fino all’età di macellazione.</p>
<p><sup>3</sup> Se non è possibile dimostrare il Paese di origine del pelame, occorre indicare la più grande zona geografica limitrofa di provenienza dell’animale.<sup><a href="#fn-d6e126" id="fnbck-d6e126">4</a></sup></p>
<p><sup>4</sup> Se non è possibile dimostrare la zona geografica di origine del pelame, occorre apporre la dichiarazione «origine sconosciuta».<sup><a href="#fn-d6e138" id="fnbck-d6e138">5</a></sup></p>
<div class="footnotes">
<p id="fn-d6e126"><sup><a href="#fnbck-d6e126">4</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p>
<p id="fn-d6e138"><sup><a href="#fnbck-d6e138">5</a></sup> Introdotto dal n. I dell’O del 19 feb. 2020, in vigore dal 1° apr. 2020 (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Dichiarazione del modo di ottenimento del pelame</a>
</h6>
<div class="collapseable"> <p><sup>1</sup> Chi fornisce pellicce o prodotti di pellicceria ai consumatori deve indicare il modo di ottenimento del pelame.</p>
<p><sup>2</sup> Il modo di ottenimento va indicato come segue:</p>
<dl>
<dt>a. </dt>
<dd>se gli animali sono stati cacciati: «da caccia con trappole non autorizzata in Svizzera» o «da caccia senza trappole»;</dd>
<dt>b. </dt>
<dd>se gli animali sono stati allevati: «da allevamento in gabbie con fondo a griglia non autorizzato in Svizzera», «da allevamento in gabbie senza fondo a griglia», «da allevamento in gabbie con pareti fisse senza fondo a griglia» o «da allevamento in parchi».<sup><a href="#fn-d6e168" id="fnbck-d6e168">6</a></sup>
</dd>
</dl>
<p><sup>3</sup> Se non è possibile dimostrare un’indicazione ai sensi del capoverso 2, il modo di ottenimento va indicato nel modo seguente: «modo di ottenimento sconosciuto – può essere stato ottenuto mediante una forma di allevamento o di caccia non autorizzata in Svizzera».<sup><a href="#fn-d6e180" id="fnbck-d6e180">7</a></sup></p>
<div class="footnotes">
<p id="fn-d6e168"><sup><a href="#fnbck-d6e168">6</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p>
<p id="fn-d6e180"><sup><a href="#fnbck-d6e180">7</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Dichiarazione in caso di prodotti composti da più pelami </a>
</h6>
<div class="collapseable"> <p>In caso di prodotti composti da più di tre pelami di specie animale, Paesi d’origine e modi di ottenimento diversi, devono essere apposte le dichiarazioni di cui agli articoli 3–5 per i tre pelami presenti in maggiore quantità. </p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e201" id="fnbck-d6e201">8</a></sup><a href="#art_7"> Collocazione e lingua della dichiarazione</a>
</h6>
<div class="collapseable"> <p><sup>1</sup> L’autenticità della pelliccia, l’origine e il modo di ottenimento del pelame nonché la specie animale da cui è stato ottenuto vanno indicati in modo ben visibile e facilmente leggibile sul prodotto stesso. Queste dichiarazioni devono essere scritte su un’etichetta incollata o fissata in altro modo al prodotto oppure sul cartellino del prezzo.</p>
<p><sup>2</sup> Le dichiarazioni di cui agli articoli 2<i>a</i>–6 devono figurare in almeno una lingua ufficiale della Confederazione.</p>
<div class="footnotes"><p id="fn-d6e201"><sup><a href="#fnbck-d6e201">8</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Controllo della dichiarazione</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Controllo autonomo</a>
</h6>
<div class="collapseable"> <p><sup>1</sup> Chi fornisce pellicce o prodotti di pellicceria ai consumatori deve garantire il rispetto degli obblighi di cui agli articoli 2<i>a</i>‒7.<sup><a href="#fn-d6e236" id="fnbck-d6e236">9</a></sup></p>
<p><sup>2</sup> Chi fornisce pellicce o prodotti di pellicceria ai consumatori deve allestire sistemi e procedure che permettono di fornire a titolo gratuito le necessarie informazioni alle autorità che le richiedono.</p>
<div class="footnotes"><p id="fn-d6e236"><sup><a href="#fnbck-d6e236">9</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Organo di controllo</a>
</h6>
<div class="collapseable"> <p><sup>1</sup> L’Ufficio federale della sicurezza alimentare e di veterinaria (USAV)<sup><a href="#fn-d6e258" id="fnbck-d6e258">10</a></sup> controlla se le dichiarazioni sono conformi alle prescrizioni della presente ordinanza.</p>
<p><sup>2</sup> Per lo svolgimento dei controlli può ricorrere a enti privati o pubblici.</p>
<p><sup>3</sup> Può chiedere all’Ufficio federale della dogana e della sicurezza dei confini<sup><a href="#fn-d6e274" id="fnbck-d6e274">11</a></sup> di comunicare per un periodo stabilito dati concernenti la dichiarazione doganale relativa all’importazione di pellicce o prodotti di pellicceria ben definiti.</p>
<div class="footnotes">
<p id="fn-d6e258"><sup><a href="#fnbck-d6e258">10</a></sup> La designazione dell’unità amministrativa è stata adattata in applicazione dell’art. 16  cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004</b> 4937</a>), con effetto  dal 1° gen. 2014. Di detta mod. è tenuto conto in tutto il presente testo.</p>
<p id="fn-d6e274"><sup><a href="#fnbck-d6e274">11</a></sup> La designazione dell’unità amministrativa è adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal  1° gen. 2022 (<a href="https://fedlex.data.admin.ch/eli/oc/2021/589" target="_blank">RU <b>2021</b> 589</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Svolgimento dei controlli</a>
</h6>
<div class="collapseable"> <p><sup>1</sup> I controlli dell’USAV avvengono:</p>
<dl>
<dt>a. </dt>
<dd>sotto forma di controlli a campione presso i punti vendita; oppure</dd>
<dt>b. </dt>
<dd>sotto forma di controlli mirati, se vi sono motivi fondati per ritenere che una dichiarazione non è conforme alle prescrizioni.</dd>
</dl>
<p><sup>2</sup> L’USAV può controllare bollettini di consegna, contratti, fatture e altri documenti utili e se necessario prelevare campioni da identificare e disporne l’analisi. A tal fine può accedere durante l’orario normale di lavoro ai locali commerciali di chi fornisce pellicce o prodotti di pellicceria ai consumatori.</p>
<p><sup>3</sup> Se dai controlli risulta che la dichiarazione non è conforme alle prescrizioni della presente ordinanza, l’USAV informa chi fornisce pellicce o prodotti di pellicceria ai consumatori in merito all’esito dei controlli dando all’interessato la possibilità di pronunciarsi.</p>
<p><sup>4</sup> Se la dichiarazione non è rettificata entro il termine stabilito dall’USAV, esso dispone la rettifica della dichiarazione.<sup><a href="#fn-d6e314" id="fnbck-d6e314">12</a></sup></p>
<div class="footnotes"><p id="fn-d6e314"><sup><a href="#fnbck-d6e314">12</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Emolumenti</a>
</h6>
<div class="collapseable"> <p><sup>1</sup> Se dai controlli risulta che l’obbligo di dichiarazione è stato violato, la persona che ha violato il suddetto obbligo deve pagare un emolumento volto a coprire le spese di controllo.</p>
<p><sup>2</sup> L’emolumento è fissato in funzione del dispendio di tempo.</p>
<p><sup>3</sup> La tariffa oraria ammonta a 200 franchi.</p>
<p><sup>4</sup> Per il resto sono applicabili le disposizioni dell’ordinanza generale dell’8 settembre 2004<sup><a href="#fn-d6e342" id="fnbck-d6e342">13</a></sup> sugli emolumenti.</p>
<div class="footnotes"><p id="fn-d6e342"><sup><a href="#fnbck-d6e342">13</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Sanzioni penali</a>
</h1>
<div class="collapseable"><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e355" id="fnbck-d6e355">14</a></sup>
</h6>
<div class="collapseable">
<p>Chiunque viola le disposizioni relative alla dichiarazione di cui agli articoli 2<i>a</i>–7 è punito secondo l’articolo 11 della legge del 5 ottobre 1990 sull’informazione dei consumatori.</p>
<div class="footnotes"><p id="fn-d6e355"><sup><a href="#fnbck-d6e355">14</a></sup> Nuovo testo giusta il n. I dell’O del 19 feb. 2020, in vigore dal 1° apr. 2020  (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Modifica del diritto vigente</a>
</h6>
<div class="collapseable"> <p>...<sup><a href="#fn-d6e381" id="fnbck-d6e381">15</a></sup></p>
<div class="footnotes"><p id="fn-d6e381"><sup><a href="#fnbck-d6e381">15</a></sup> La mod. può essere consultata alla <a href="https://fedlex.data.admin.ch/eli/oc/2013/114" target="_blank">RU <b>2013</b> 579</a>.</p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Disposizione transitoria</a>
</h6>
<div class="collapseable"> <p>Le pellicce e i prodotti di pellicceria non conformi alle disposizioni della presente ordinanza possono ancora essere forniti ai consumatori fino al 28 febbraio 2014.</p>
</div></article><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><b>Art. 14</b><i>a</i></a><sup><a href="#fn-d6e403" id="fnbck-d6e403">16</a></sup><a href="#art_14_a"> Disposizione transitoria della modifica del 19 febbraio 2020</a>
</h6>
<div class="collapseable"> <p>Le pellicce e i prodotti di pellicceria che non corrispondono alle disposizioni della modifica del 19 febbraio 2020 possono ancora essere dichiarati entro il 31 agosto 2020 secondo il diritto anteriore e dopo tale data possono ancora essere consegnati ai consumatori fino a esaurimento delle scorte.</p>
<div class="footnotes"><p id="fn-d6e403"><sup><a href="#fnbck-d6e403">16</a></sup> Introdotto dal n. I dell’O del 19 feb. 2020, in vigore dal 1° apr. 2020 (<a href="https://fedlex.data.admin.ch/eli/oc/2020/113" target="_blank">RU <b>2020</b> 611</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° marzo 2013.</p>
<p></p>
</div></article>
</div></section></main>
</div></body>
</html>
