<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-713-20140101-it-docx</title>
</head>
<body><div id="lawcontent">
<div id="preface">
<!--910.16 --><p class="srnummer">910.16 </p>
<h1 class="erlasstitel">Ordinanza<br>sulla promozione della qualità e della sostenibilità<br>nell’agricoltura e nella filiera alimentare</h1>
<h2 class="erlasskurztitel">(OQuSo)</h2>
<?del-struct abstand18pt><p>del 23 ottobre 2013 (Stato 1° gennaio 2014)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 11 capoverso 4 e 177 capoverso 1 della legge del 29 aprile 1998<sup><a href="#fn-d1297e25">1</a></sup> sull’agricoltura (LAgr),</p>
<p>ordina:</p>
<div class="footnotes"><p id="fn-d1297e25"><sup>1</sup> <a href="https://fedlex.data.admin.ch/eli/cc/1998/3033_3033_3033/20190101">RS <b>910.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Provvedimenti sostenuti </a>
</h6>
<div class="collapseable"> <p><sup>1</sup> Possono essere concessi aiuti finanziari per:</p>
<dl>
<dt>a.</dt>
<dd>lo sviluppo, l’ulteriore sviluppo e l’attuazione di standard di produzione che garantiscono un valore aggiunto nei settori della qualità e della sostenibilità dell’agricoltura e della filiera alimentare (standard di produzione);</dd>
<dt>b.</dt>
<dd>lo sviluppo e l’attuazione di progetti innovativi per il miglioramento della qua­lità e della sostenibilità nell’agricoltura e nella filiera alimentare (pro­getti innovativi).</dd>
</dl>
<p><sup>2</sup> Gli aiuti finanziari possono essere concessi:</p>
<dl>
<dt>a.</dt>
<dd>all’ente promotore per gli accertamenti preliminari e la fase iniziale;</dd>
<dt>b.</dt>
<dd>ai produttori per la partecipazione.</dd>
</dl>
<p><sup>3</sup> Gli aiuti finanziari sono concessi temporaneamente.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Provvedimenti non sostenuti </a>
</h6>
<div class="collapseable"> <p>Non sono sostenuti:</p>
<dl>
<dt>a.</dt>
<dd>la verifica della qualità dei prodotti agricoli e dei rispettivi prodotti trasformati; </dd>
<dt>b.</dt>
<dd>i provvedimenti già sostenuti con prestazioni sulla base di altri atti norma­tivi;</dd>
<dt>c.</dt>
<dd>i provvedimenti specifici alle ditte o altri provvedimenti che potrebbero essere distorsivi della concorrenza;</dd>
<dt>d.</dt>
<dd>i provvedimenti volti innanzitutto a monopolizzare determinati vantaggi di mercato o a limitare in altro modo la concorrenza, in particolare varietà club e sistemi di franchising.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esigenze generali </a>
</h6>
<div class="collapseable"> <p>I provvedimenti devono adempiere le seguenti esigenze:</p>
<dl>
<dt>a.</dt>
<dd>essere mirati alle esigenze del mercato;</dd>
<dt>b.</dt>
<dd>rifarsi agli obiettivi della strategia della qualità per l’agricoltura e la filiera alimentare svizzere di cui all’articolo 2 capoverso 3 LAgr;</dd>
<dt>c.</dt>
<dd>mirare a potenziare a lungo termine la competitività dell’agricoltura e della filiera alimentare svizzere o della categoria interessata; </dd>
<dt>d.</dt>
<dd>essere sostenuti congiuntamente dai diversi livelli della filiera del valore aggiunto interessata;</dd>
<dt>e.</dt>
<dd>mirare a influenzare positivamente e a lungo termine il volume delle vendite di prodotti agricoli svizzeri, l’accesso al mercato o il prezzo alla produzione; </dd>
<dt>f.</dt>
<dd>giovare in primo luogo all’agricoltura.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Particolari esigenze per gli standard di produzione </a>
</h6>
<div class="collapseable"> <p><sup>1</sup> Gli standard di produzione, oltre ai requisiti di cui all’articolo 3, devono adem­piere le seguenti esigenze:</p>
<dl>
<dt>a.</dt>
<dd>soddisfare una prestazione richiesta dai consumatori; </dd>
<dt>b.</dt>
<dd>fissare esigenze relative ai prodotti o ai processi comprovatamente e sostanzialmente superiori a quelle stabilite per legge nell’ambito della qualità o della sostenibilità;</dd>
<dt>c.</dt>
<dd>essere descritti in maniera comprensibile e contenere una descrizione delle procedure per il controllo e, se del caso, per l’assegnazione del diritto di utilizzo del rispettivo marchio di conformità;</dd>
<dt>d.</dt>
<dd>essere accreditabili in virtù dell’ordinanza del 17 giugno 1996<sup><a href="#fn-d1297e140">2</a></sup> sull’accre­ditamento e sulla designazione;</dd>
<dt>e.</dt>
<dd>prevedere un processo di costante miglioramento e ottimizzazione dello standard di produzione.</dd>
</dl>
<p><sup>2</sup> L’ulteriore sviluppo di uno standard di produzione esistente può essere sostenuto se è impostato a livello nazionale e se con l’ulteriore sviluppo genera, in un’unica fase, un miglioramento sostanziale del profilo della prestazione esistente nel settore della qualità o della sostenibilità.</p>
<div class="footnotes"><p id="fn-d1297e140"><sup>2</sup> <a href="https://fedlex.data.admin.ch/eli/cc/1996/1904_1904_1904/20160420">RS <b>946.512</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Particolari esigenze per i progetti innovativi </a>
</h6>
<div class="collapseable"> <p>I progetti innovativi, oltre ai requisiti di cui all’articolo 3, devono adempiere le seguenti esigenze:</p>
<dl>
<dt>a.</dt>
<dd>rappresentare un modello per la categoria;</dd>
<dt>b.</dt>
<dd>indicare un approccio lungimirante dal profilo del marketing, della forma di organizzazione o di partenariato;</dd>
<dt>c.</dt>
<dd>presentare indicatori e obiettivi d’efficacia specifici per quanto concerne la sostenibilità o la qualità;</dd>
<dt>d.</dt>
<dd>provare di non avere effetti negativi su altri ambiti della sostenibilità o della qualità.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Ente promotore </a>
</h6>
<div class="collapseable"> <p>I provvedimenti sono collettivi se sono realizzati da gruppi di produttori e addetti alla trasformazione o commercianti nonché, eventualmente, consumatori (ente promotore). Le organizzazioni di categoria possono essere anche enti promotori.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Costi computabili </a>
</h6>
<div class="collapseable"> <p><sup>1</sup> Per costi computabili s’intendono le spese effettive nell’ambito dei provvedimenti sostenuti e necessarie per l’adeguata realizzazione dei provvedimenti.</p>
<p><sup>2</sup> Sono computabili, in particolare: </p>
<dl>
<dt>a.</dt>
<dd>i costi per gli accertamenti preliminari, l’adesione e la partecipazione a un provvedimento; </dd>
<dt>b.</dt>
<dd>l’introduzione sul mercato, ad eccezione dello sviluppo dei prodotti;</dd>
<dt>c.</dt>
<dd>i costi per la prima verifica o il primo controllo;</dd>
<dt>d.</dt>
<dd>i costi annuali per il controllo e la certificazione per la durata massima di cui all’articolo 8.</dd>
</dl>
<p><sup>3</sup> Non sono computabili segnatamente:</p>
<dl>
<dt>a.</dt>
<dd>i costi strutturali, organizzativi e amministrativi degli enti promotori;</dd>
<dt>b.</dt>
<dd>le quote sociali a terzi;</dd>
<dt>c.</dt>
<dd>i costi infrastrutturali;</dd>
<dt>d.</dt>
<dd>i costi delle singole imprese per l’attuazione individuale del provvedimento. </dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Importo e durata dell’aiuto finanziario </a>
</h6>
<div class="collapseable"> <p><sup>1</sup> L’aiuto finanziario ammonta al 50 per cento al massimo dei costi computabili. Non può superare l’effettivo disavanzo annuale del provvedimento sostenuto.</p>
<p><sup>2</sup> L’aiuto finanziario per gli accertamenti preliminari ammonta a 20 000 franchi al massimo per provvedimento. </p>
<p><sup>3</sup> L’aiuto iniziale per provvedimento viene limitato a quattro anni al massimo ed erogato in maniera che, a fase iniziale conclusa, possa essere sostituito dal rispettivo finanziamento proprio. </p>
<p><sup>4</sup> L’aiuto finanziario per la partecipazione a uno standard di produzione o a un progetto innovativo è limitato a quattro anni per azienda e per provvedimento.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Domande </a>
</h6>
<div class="collapseable"> <p><sup>1</sup> La domanda deve essere presentata da un ente promotore di cui all’articolo 6.</p>
<p><sup>2</sup> La domanda deve contenere:</p>
<dl>
<dt>a.</dt>
<dd>una descrizione del progetto, in particolare una descrizione degli obiettivi e degli obiettivi parziali, del gruppo target, delle fasi d’intervento nonché delle competenze e delle responsabilità dell’ente promotore; </dd>
<dt>b.</dt>
<dd>un preventivo e un piano di finanziamento; </dd>
<dt>c.</dt>
<dd>un concetto per il controllo dell’efficacia; </dd>
<dt>d.</dt>
<dd>una prova dell’adempimento delle esigenze generali e particolari di cui alla presente ordinanza;</dd>
<dt>e.</dt>
<dd>la documentazione scritta che prova il finanziamento proprio nonché l’indicazione dei motivi per cui non è possibile realizzare il provvedimento senza un sostegno finanziario;</dd>
<dt>f.</dt>
<dd>una descrizione di come l’ente promotore garantisce la continuità del provvedimento durante l’intera durata; </dd>
<dt>g.</dt>
<dd>una spiegazione sull’idoneità delle condizioni organizzative e relative al personale per la realizzazione del provvedimento; e</dd>
<dt>h.</dt>
<dd>per gli aiuti iniziali, anche un piano aziendale.</dd>
</dl>
<p><sup>3</sup> Le domande per la fase iniziale e la partecipazione vanno inoltrate all’Ufficio fede­rale dell’agricoltura (UFAG) entro il 31 maggio dell’anno precedente la realizzazione.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Esame della domanda e decisione sull’aiuto finanziario </a>
</h6>
<div class="collapseable"> <p><sup>1</sup> L’UFAG esamina le domande e si pronuncia con decisione in merito alla concessione degli aiuti finanziari. </p>
<p><sup>2</sup> L’UFAG stabilisce le modalità di pagamento caso per caso.</p>
<p><sup>3</sup> L’importo definitivo è stabilito sulla base dell’esame del conteggio definitivo.</p>
<p><sup>4</sup> L’UFAG può far capo ad esperti per l’esame delle domande.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b>  Rapporto e valutazione </a>
</h6>
<div class="collapseable"> <p><sup>1</sup> L’ente promotore redige periodicamente un rapporto secondo le indicazioni dell’UFAG. Tale rapporto contiene una valutazione del raggiungimento degli obiettivi sulla base del concetto specifico del progetto per il controllo dell’efficacia e una descrizione delle principali misure di gestione da esso risultanti.</p>
<p><sup>2</sup> Al termine di un periodo di sostegno, l’ente promotore redige altresì un rapporto conclusivo. In quest’ultimo vanno presentati i risultati in maniera che gli interessati possano valutarli e utilizzarli e si deve esporre il grado di raggiungimento degli obiettivi fissati nel piano d’esecuzione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Versamento </a>
</h6>
<div class="collapseable"> <p>Il versamento degli aiuti finanziari ai singoli produttori per la partecipazione a stan­dard di produzione e a progetti innovativi può essere delegato ai Cantoni.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Disposizioni transitorie </a>
</h6>
<div class="collapseable"> <p><sup>1</sup> I provvedimenti sostenuti dall’UFAG secondo l’articolo 11 LAgr nel suo tenore previgente<sup><a href="#fn-d1297e339">3</a></sup>, ma che non adempiono le esigenze della presente ordinanza possono essere sostenuti al massimo fino alla fine del 2014.</p>
<p><sup>2</sup> Le domande con le quali vengono chiesti aiuti finanziari per il 2014 vanno inoltrate entro il 31 marzo 2014.</p>
<div class="footnotes"><p id="fn-d1297e339"><sup>3</sup> <a href="https://fedlex.data.admin.ch/eli/oc/1998/3033_3033_3033">RU <b>1998</b> 3033</a>, <b></b><a href="https://fedlex.data.admin.ch/eli/oc/2003/625"><b>2003</b> 4217</a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2014.</p>
<p></p>
</div></article></main>
</div></body>
</html>
