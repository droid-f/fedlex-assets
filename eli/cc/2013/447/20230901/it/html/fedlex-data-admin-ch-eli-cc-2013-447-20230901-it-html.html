<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-447-20230901-it-docx</title>
</head>
<body><div id="lawcontent">
<div id="preface">
<!--311.039.2 --><p class="srnummer ">311.039.2 </p>
<h1 class="erlasstitel botschafttitel ">Ordinanza<br>sulla commissione peritale federale incaricata di valutare l’idoneità alla terapia dei criminali internati a vita</h1>
<p>del 26 giugno 2013 (Stato 1° settembre 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 387 capoverso 1<sup>bis</sup> del Codice penale<sup><a href="#fn-d6e23" id="fnbck-d6e23">1</a></sup>,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Statuto e compiti </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Statuto </a>
</h6>
<div class="collapseable"> <p><sup>1</sup> La Commissione peritale federale incaricata di valutare l’idoneità alla terapia dei criminali internati a vita (Commissione peritale) è una commissione consultiva ai sensi dell’articolo 8<i>a</i> capoverso 2 dell’ordinanza del 25 novembre 1998<sup><a href="#fn-d6e53" id="fnbck-d6e53">2</a></sup> sull’orga­nizzazione del Governo e dell’Amministrazione (OLOGA).</p>
<p><sup>2</sup> Sul piano amministrativo, è annessa al Dipartimento federale di giustizia e polizia (DFGP).</p>
<p><sup>3</sup> Adempie i propri compiti in modo indipendente.</p>
<p><sup>4</sup> I suoi membri esercitano il loro mandato a titolo personale.</p>
<div class="footnotes"><p id="fn-d6e53"><sup><a href="#fnbck-d6e53">2</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti </a>
</h6>
<div class="collapseable"> <p>La Commissione peritale adempie i compiti seguenti:</p>
<dl>
<dt>a. </dt>
<dd>valuta, su incarico della competente autorità di esecuzione delle pene, se vi sono nuove conoscenze che permettano di prevedere che la persona internata a vita possa essere curata in modo da non costituire più un pericolo per la collettività;</dd>
<dt>b. </dt>
<dd>presenta annualmente al DFGP un rapporto sulla propria attività;</dd>
<dt>c. </dt>
<dd>informa il pubblico sulle proprie attività e su eventuali nuove conoscenze scientifiche e necessità di ulteriori ricerche;</dd>
<dt>d. </dt>
<dd>in sede di procedure di consultazione, presenta pareri riguardo a progetti di atti normativi in materia di internamento a vita.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Composizione e nomina </a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Composizione </a>
</h6>
<div class="collapseable"> <p><sup>1</sup> La Commissione peritale conta dieci membri.</p>
<p><sup>2</sup> È composta di specialisti dotati delle necessarie conoscenze specifiche nel campo della psichiatria forense o in quello terapeutico.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Nomina </a>
</h6>
<div class="collapseable"> <p><sup>1</sup> Il Consiglio federale nomina, su proposta del DFGP, i membri della Commissione peritale e designa il presidente e il vicepresidente.</p>
<p><sup>2</sup> I Cantoni possono proporre candidati al DFGP.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Organizzazione e funzionamento </a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Regolamento </a>
</h6>
<div class="collapseable"> <p>La Commissione peritale stabilisce la propria organizzazione e il proprio funzionamento in un regolamento.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Presidenza </a>
</h6>
<div class="collapseable"> <p><sup>1</sup> Il presidente dirige la Commissione peritale e la rappresenta verso l’esterno.</p>
<p><sup>2</sup> In tali funzioni, il presidente può farsi rappresentare dal vicepresidente.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Comitato </a>
</h6>
<div class="collapseable"> <p><sup>1</sup> La valutazione di cui all’articolo 2 lettera a è effettuata da un comitato.</p>
<p><sup>2</sup> Per ogni valutazione il presidente nomina un comitato. Questo è costituito da un direttore e altri quattro membri della Commissione peritale. Il presidente stesso può essere direttore o membro di un comitato.</p>
<p><sup>3</sup> Quando nomina il comitato, il presidente tiene conto delle conoscenze specifiche dei membri e della lingua del procedimento. Garantisce una partecipazione equilibrata dei membri della Commissione peritale.</p>
<p><sup>4</sup> Il presidente informa la persona internata a vita e la competente autorità di esecuzione delle pene in merito alla composizione del comitato e offre loro la possibilità di far valere motivi di ricusazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Ricusazione </a>
</h6>
<div class="collapseable"> <p><sup>1</sup> I membri della Commissione peritale che, nell’esercizio di una funzione terapeu­tica o assistenziale, si sono precedentemente occupati della persona internata a vita sottoposta a valutazione, che hanno un interesse personale nella questione o che potrebbero essere prevenuti per altri motivi, lo comunicano senza indugio al presidente e non possono far parte del comitato di valutazione.</p>
<p><sup>2</sup> Il presidente valuta se, nel caso concreto, sussistono motivi di ricusazione.</p>
<p><sup>3</sup> Se sussistono motivi di ricusazione nei suoi confronti, il presidente conferisce l’incarico di nominare il comitato al vicepresidente; se sussistono motivi di ricusazione anche nei confronti di quest’ultimo, il comitato è nominato dal membro della commissione più anziano per età.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Quorum e<b> </b>deliberazione </a>
</h6>
<div class="collapseable"> <p><sup>1</sup> La Commissione peritale delibera validamente se, alla riunione o alla procedura per circolazione degli atti, partecipano almeno sette membri. Delibera a maggio­ranza semplice.</p>
<p><sup>2</sup> Ogni membro ha l’obbligo di pronunciarsi sull’adozione di un rapporto di cui all’articolo 11; è vietato astenersi. Per quanto riguarda le altre decisioni, il comitato può deliberare se partecipano almeno quattro membri. Il comitato delibera a maggioranza semplice.</p>
<p><sup>3</sup> In caso di parità di voti, decide il presidente o il direttore.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Accertamenti e audizioni </a>
</h6>
<div class="collapseable"> <p><sup>1</sup> La Commissione peritale e i comitati possono chiedere alle autorità e agli istituti di esecuzione delle pene nonché ad altre autorità e a privati tutte le informazioni che ritengono necessarie per adempiere i propri compiti. Possono invitare autorità e privati a un’audizione.</p>
<p><sup>2</sup> I comitati possono far capo a esperti per analisi o altri accertamenti nonché per traduzioni.</p>
<p><sup>3</sup> I comitati sentono la persona internata a vita. Possono rinunciarvi se l’audizione non è manifestamente necessaria per la valutazione, in particolare se lo stato di salute della persona internata è sufficientemente documentato negli atti presentati.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Rapporto </a>
</h6>
<div class="collapseable"> <p><sup>1</sup> Il comitato redige, nella lingua usata nel procedimento cantonale, un rapporto sul caso da valutare e lo trasmette all’autorità di esecuzione delle pene.</p>
<p><sup>2</sup> Il rapporto elenca:</p>
<dl>
<dt>a. </dt>
<dd>i nomi e le funzioni di tutti i membri del comitato e delle altre persone che hanno partecipato all’elaborazione del rapporto;</dd>
<dt>b. </dt>
<dd>il risultato della votazione;</dd>
<dt>c. </dt>
<dd>eventuali pareri minoritari con la pertinente motivazione.</dd>
</dl>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Segreteria </a>
</h6>
<div class="collapseable"> <p><sup>1</sup> Su istruzione del presidente, la segreteria svolge attività amministrative e organizzative nell’ambito dei compiti della Commissione peritale di cui all’articolo 2. Ne fanno parte in particolare l’organizzazione delle riunioni e la stesura dei verbali.</p>
<p><sup>2</sup> La segreteria è diretta dall’Ufficio federale di giustizia.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Protezione dei dati e del segreto </a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Protezione dei dati </a>
</h6>
<div class="collapseable"> <p><sup>1</sup> Se necessario per l’adempimento dei propri compiti, la Commissione peritale può trattare dati personali, compresi quelli degni di particolare protezione secondo la legge federale del 25 settembre 2020<sup><a href="#fn-d6e319" id="fnbck-d6e319">3</a></sup> sulla protezione dei dati.<sup><a href="#fn-d6e328" id="fnbck-d6e328">4</a></sup></p>
<p><sup>2</sup> La Commissione peritale può comunicare dati personali soltanto con il consenso esplicito dell’interessato.</p>
<p><sup>3</sup> La Commissione peritale conserva una copia dei rapporti redatti dai comitati.</p>
<p><sup>4</sup> Gli atti procedurali presentati dall’autorità di esecuzione delle pene sono restituiti a quest’ultima una volta conclusa con decisione passata in giudicato la procedura di cui all’articolo 64<i>c</i> capoverso 1 del Codice penale.</p>
<div class="footnotes">
<p id="fn-d6e319"><sup><a href="#fnbck-d6e319">3</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e328"><sup><a href="#fnbck-d6e328">4</a></sup> Nuovo testo giusta l’all. 2 n. II 35 dell’O del 31 ago. 2022 sulla protezione dei dati, in  vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p>
</div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Esclusione del pubblico e segreto d’ufficio </a>
</h6>
<div class="collapseable"> <p><sup>1</sup> Le deliberazioni della Commissione peritale e dei comitati non sono pubbliche.</p>
<p><sup>2</sup> I membri della Commissione peritale e le persone cui essa fa capo sono vincolati dal segreto d’ufficio di cui all’articolo 320 del Codice penale. </p>
<p><sup>3</sup> La Commissione peritale è l’autorità superiore competente a liberare dal segreto d’ufficio una persona cui essa fa capo. In casi urgenti, decide il presidente.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Costi e indennità </a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> </a>
</h6>
<div class="collapseable">
<p><sup>1</sup> I costi della Commissione peritale sono a carico del DFGP.</p>
<p><sup>2</sup> Le indennità dei membri della Commissione peritale sono rette dall’articolo 8<i>n</i> capoverso 1 lettera a OLOGA<sup><a href="#fn-d6e394" id="fnbck-d6e394">5</a></sup>.</p>
<div class="footnotes"><p id="fn-d6e394"><sup><a href="#fnbck-d6e394">5</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali </a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Modifica del diritto vigente </a>
</h6>
<div class="collapseable"> <p>…<sup><a href="#fn-d6e416" id="fnbck-d6e416">6</a></sup></p>
<div class="footnotes"><p id="fn-d6e416"><sup><a href="#fnbck-d6e416">6</a></sup> Le mod. possono essere consultate alla <a href="https://fedlex.data.admin.ch/eli/oc/2013/447" target="_blank">RU<b> 2013</b> 2109</a>.</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2014.</p>
<p></p>
</div></article>
</div></section></main>
</div></body>
</html>
