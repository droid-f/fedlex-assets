<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--415.014 --><p class="srnummer ">415.014 </p>
<h1 class="erlasstitel botschafttitel ">Ordinanza del DDPS<br>sulla concessione di contributi a progetti di ricerca<br>nelle scienze dello sport</h1>
<p class="erlassdatum ">del 2 dicembre 2013 (Stato 1° agosto 2015)</p>
</div>
<div id="preamble">
<p class="man-template-autor ">Il Dipartimento federale della difesa, della protezione della popolazione e <br>dello sport (DDPS),</p>
<p class="ingress ">visto l’articolo 69 dell’ordinanza del 23 maggio 2012<sup><a href="#fn-d7e23" id="fnbck-d7e23">1</a></sup> sulla promozione dello sport (OPSpo),</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2012/461" target="_blank">RS <b>415.01</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Contributi per la ricerca</a>
</h6>
<div class="collapseable">
<p class="absatz "><sup>1</sup> Su richiesta, sono versati contributi per progetti di ricerca nelle scienze dello sport a istituti di ricerca svizzeri pubblici o privati. </p>
<p class="absatz "><sup>2</sup> Non sussiste alcun diritto ai contributi.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Presupposti</a>
</h6>
<div class="collapseable">
<p class="absatz "><sup>1</sup> Il progetto deve essere strettamente correlato a questioni attuali inerenti alla politica dello sport e alla promozione dello sport.</p>
<p class="absatz "><sup>2</sup> Deve essere incentrato su una priorità tematica contenuta nel Piano direttore di ricerca Sport e movimento 2013–2016<sup><a href="#fn-d7e59" id="fnbck-d7e59">2</a></sup> dell’Ufficio federale dello sport (UFSPO) e fare riferimento in particolare alle domande scientifiche pubblicate nel Catalogo dei progetti di ricerca<sup><a href="#fn-d7e65" id="fnbck-d7e65">3</a></sup> in relazione al Piano direttore di ricerca Sport e movimento 2013–2016.</p>
<div class="footnotes">
<p id="fn-d7e59"><sup><a href="#fnbck-d7e59">2</a></sup><sup></sup> Il Piano direttore sulla ricerca può essere consultato sul sito www.baspo.admin.ch &gt;  Temi &gt; Piano direttore di ricerca </p>
<p id="fn-d7e65"><sup><a href="#fnbck-d7e65">3</a></sup><sup></sup> Il Catalogo dei progetti di ricerca può essere consultato sul sito www.baspo.admin.ch &gt; Temi &gt; Piano direttore di ricerca </p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Ammontare dei contributi</a>
</h6>
<div class="collapseable">
<p class="absatz "><sup>1</sup> I contributi ammontano al massimo al 70 per cento dei costi computabili richiesti. Sono concessi per tre anni al massimo.</p>
<p class="absatz "><sup>2</sup> Sono considerati computabili i costi comprovati per:</p>
<dl>
<dt>a. </dt>
<dd>la retribuzione dei collaboratori direttamente coinvolti nel progetto, in particolare dei responsabili e collaboratori del progetto, nonché del personale ausiliario necessario, per le rispettive prestazioni nell’ambito del progetto;</dd>
<dt>b. </dt>
<dd>l’acquisto delle attrezzature e del materiale necessari al progetto;</dd>
<dt>c. </dt>
<dd>la redazione del rapporto finale e la pubblicazione delle conoscenze acquisite.</dd>
</dl>
<p class="absatz "><sup>3</sup> Come partecipazione ai costi overhead viene versato anche un contributo forfettario pari al 10 per cento dei contributi stabiliti ai sensi del capoverso 1. Se l’aliquota massima per i sussidi overhead ai sensi dell’articolo 39 capoverso 2 dell’ordinanza del 29 novembre 2013<sup><a href="#fn-d7e96" id="fnbck-d7e96">4</a></sup> sulla promozione della ricerca e dell’innovazione è inferiore al 10 per cento, si applica tale aliquota a titolo forfettario.<sup><a href="#fn-d7e105" id="fnbck-d7e105">5</a></sup></p>
<div class="footnotes">
<p id="fn-d7e96"><sup><a href="#fnbck-d7e96">4</a></sup><sup></sup> <a href="https://fedlex.data.admin.ch/eli/cc/2013/814" target="_blank">RS <b>420.11</b></a></p>
<p id="fn-d7e105"><sup><a href="#fnbck-d7e105">5</a></sup><sup></sup> Nuovo testo giusta il n. I dell’O del DDPS del 30 giu. 2015, in vigore dal 1° ago. 2015  (<a href="https://fedlex.data.admin.ch/eli/oc/2015/419" target="_blank">RU <b>2015</b> 2253</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Domanda</a>
</h6>
<div class="collapseable">
<p class="absatz "><sup>1</sup> La domanda deve contenere in particolare le seguenti indicazioni:</p>
<dl>
<dt>a. </dt>
<dd>richiedente;</dd>
<dt>b. </dt>
<dd>contenuto, obiettivi, metodi e altri dati scientifici relativi al progetto;</dd>
<dt>c. </dt>
<dd>risorse disponibili;</dd>
<dt>d. </dt>
<dd>finanziamenti richiesti a terzi;</dd>
<dt>e. </dt>
<dd>fabbisogno finanziario e di personale;</dd>
<dt>f. </dt>
<dd>nome di almeno tre periti competenti e indipendenti disposti a esaminare la domanda dal profilo scientifico.</dd>
</dl>
<p class="absatz "><sup>2</sup> L’UFSPO mette a disposizione i moduli per la presentazione delle domande.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Lingua</a>
</h6>
<div class="collapseable">
<p class="absatz "><sup>1</sup> Le domande di ricerca devono essere presentate in tedesco, francese, italiano o inglese.</p>
<p class="absatz "><sup>2</sup> Nel caso di domande in inglese deve essere allegato un riassunto in tedesco, in francese o in italiano.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Scadenza</a>
</h6>
<div class="collapseable">
<p class="absatz "><sup>1</sup> Le domande sono valutate una volta all’anno.</p>
<p class="absatz "><sup>2</sup> Devono essere inviate all’UFSPO entro il 1° settembre in formato elettronico.</p>
<p class="absatz "><sup>3</sup> L’UFSPO comunica tempestivamente eventuali modifiche della data di riferimento.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Domanda di contributi per progetti successivi</a>
</h6>
<div class="collapseable"><p class="absatz ">Le richieste di contributi per progetti successivi che si fondano sui risultati di un progetto già approvato sono trattate solo se alla data di riferimento di cui all’articolo 6 è disponibile il rapporto finale del progetto principale.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Esame della valenza politica</a>
</h6>
<div class="collapseable"><p class="absatz ">L’UFSPO esamina la domanda dal profilo della valenza politica e dell’importanza del progetto ai fini della promozione dello sport.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Perizia scientifica</a>
</h6>
<div class="collapseable">
<p class="absatz "><sup>1</sup> Gli specialisti dell’UFSPO procedono ad una perizia scientifica della domanda congiuntamente ad almeno un perito esterno.</p>
<p class="absatz "><sup>2</sup> Nel designare il perito esterno si considerano le persone indicate nella domanda.</p>
<p class="absatz "><sup>3</sup> Si esaminano i seguenti criteri:</p>
<dl>
<dt>a. </dt>
<dd>qualità e attualità del progetto;</dd>
<dt>b. </dt>
<dd>pertinenza dell’approccio metodologico;</dd>
<dt>c. </dt>
<dd>applicabilità concreta dei risultati;</dd>
<dt>d. </dt>
<dd>rilevanza dal punto di vista sociale;</dd>
<dt>e. </dt>
<dd>rapporto fra costi e benefici;</dd>
<dt>f. </dt>
<dd>probabilità di successo tenuto conto della durata;</dd>
<dt>g. </dt>
<dd>qualifiche e idoneità dell’organizzazione e dell’infrastruttura del richiedente ai fini della realizzazione del progetto.</dd>
</dl>
<p class="absatz "><sup>4</sup> Le domande che non soddisfano i presupposti di cui all’articolo 2 capoverso 2 non sono sottoposte alla perizia scientifica. L’UFSPO le inoltra al DDPS con proposta di rigetto.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Decisione</a>
</h6>
<div class="collapseable">
<p class="absatz "><sup>1</sup> Il DDPS decide su proposta dell’UFSPO.</p>
<p class="absatz "><sup>2</sup> Se decide di concedere i contributi, il DDPS incarica l’UFSPO di stipulare un contratto con il richiedente. Il contratto può prevedere condizioni e oneri.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Ordine di priorità</a>
</h6>
<div class="collapseable"><p class="absatz ">Se i contributi richiesti superano i mezzi finanziari disponibili, l’ordine di priorità delle domande viene stabilito tenendo conto dell’urgenza dei risultati della ricerca per la politica e per l’Amministrazione. </p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2014.</p>
<p class="abstand1seite "></p>
</div></article></main>
</div></body>
</html>
