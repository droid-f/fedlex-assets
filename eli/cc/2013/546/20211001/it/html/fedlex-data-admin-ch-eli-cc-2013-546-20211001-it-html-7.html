<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--414.134.1 --><p class="srnummer">414.134.1 </p>
<h1 class="erlasstitel botschafttitel">Ordinanza del PF di Zurigo<br>sulla formazione continua al PF di Zurigo</h1>
<h2 class="erlasskurztitel man-space-before-4">(Ordinanza sulla formazione continua al PF di Zurigo)</h2>
<p class="erlassdatum man-space-before-3">del 26 marzo 2013 (Stato 1° ottobre 2021)</p>
</div>
<div id="preamble"><div>
<p class="man-template-autor man-space-before-10">La Direzione scolastica del PF di Zurigo,</p>
<p class="ingress man-space-before-3">visto l’articolo 3 capoverso 1 lettera b dell’ordinanza PFZ-PFL <br>del 13 novembre 2003<sup><a href="#fn-d7e23" id="fnbck-d7e23">1</a></sup>,</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2004/17" target="_blank">RS <b>414.110.37</b></a></p></div>
</div></div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz man-space-before-4">La presente ordinanza disciplina:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la formazione continua universitaria presso il Politecnico federale di Zurigo (PF di Zurigo);</dd>
<dt class="man-space-before-4">b. </dt>
<dd class="man-space-before-4">le competenze in questo settore.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizione e scopo della formazione continua</a>
</h6>
<div class="collapseable">
<p class="absatz man-space-before-4"><sup>1</sup> La formazione continua universitaria costituisce la prosecuzione o la ripresa di un apprendimento organizzato al termine di una fase di formazione universitaria, normalmente di livello master (prima formazione). Essa è basata sulla ricerca e si svolge durante o dopo un’attività professionale iniziata al termine della prima formazione.</p>
<p class="absatz man-space-before-4"><sup>2</sup> I corsi di formazione continua di alto livello del PF di Zurigo hanno come obiettivo:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la specializzazione e l’approfondimento nell’ambito specifico della prima formazione;</dd>
<dt class="man-space-before-4">b. </dt>
<dd class="man-space-before-4">la possibilità di concludere la prima formazione partendo da un titolo diverso da quello dell’ambito specifico; o </dd>
<dt class="man-space-before-4">c. </dt>
<dd class="man-space-before-4">l’integrazione e l’ampliamento inter- e multidisciplinari della prima formazione.</dd>
</dl>
<p class="absatz man-space-before-4"><sup>3</sup> In casi eccezionali la formazione continua può seguire direttamente la prima formazione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">se i cicli di studio della prima formazione non contemplano i relativi corsi;</dd>
<dt class="man-space-before-4">b. </dt>
<dd class="man-space-before-4">per promuovere in modo mirato l’accesso al mondo del lavoro al termine della prima formazione.</dd>
</dl>
<p class="absatz man-space-before-4"><sup>4</sup> La formazione continua punta anche a promuovere le nuove leve tra i diplomati del PF di Zurigo e a favorire il reinserimento professionale.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Formazione continua</a>
</h6>
<div class="collapseable">
<p class="absatz man-space-before-4">La formazione continua al PF di Zurigo comprende:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">i programmi di formazione continua;</dd>
<dt class="man-space-before-4">b. </dt>
<dd class="man-space-before-4">i corsi di perfezionamento;</dd>
<dt class="man-space-before-4">c. </dt>
<dd class="man-space-before-4">i corsi su misura per imprese e organizzazioni (customized programmes);</dd>
<dt class="man-space-before-4">d. </dt>
<dd class="man-space-before-4">l’utilizzo delle risorse e delle piattaforme d’apprendimento digitali (corsi e‑learning).</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d7e133" id="fnbck-d7e133">2</a></sup><a href="#art_4"> Competenze e organizzazione<i> </i></a>
</h6>
<div class="collapseable">
<p class="absatz man-space-before-4"><sup>1</sup> La Direzione scolastica approva i regolamenti e i business plan dei programmi di formazione continua.</p>
<p class="absatz man-space-before-4"><sup>2</sup> Il rettore decide in merito all’ammissione dei candidati ai programmi di formazione continua su richiesta delle direzioni dei programmi.</p>
<p class="absatz man-space-before-4"><sup>3</sup> Ogni programma di formazione continua si svolge sotto la responsabilità di una direzione di programma. La direzione è competente per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la selezione preliminare dei candidati;</dd>
<dt class="man-space-before-4">b. </dt>
<dd class="man-space-before-4">lo svolgimento del programma;</dd>
<dt class="man-space-before-4">c. </dt>
<dd class="man-space-before-4">la gestione dei fondi;</dd>
<dt class="man-space-before-4">d. </dt>
<dd class="man-space-before-4">la garanzia della qualità in collaborazione con i servizi accademici del PF di Zurigo;</dd>
<dt class="man-space-before-4">e. </dt>
<dd class="man-space-before-4">la stesura di rapporti.</dd>
</dl>
<p class="absatz man-space-before-4"><sup>4</sup> La competenza per gli altri corsi di formazione continua spetta rispettivamente ai dipartimenti, agli istituti e ai professori del PF di Zurigo che li organizzano.</p>
<p class="absatz man-space-before-4"><sup>5</sup> I servizi accademici del PF di Zurigo coordinano e sostengono tutti i corsi di formazione continua del PF di Zurigo. Sono sottoposti all’autorità del rettore.</p>
<div class="footnotes"><p id="fn-d7e133"><sup><a href="#fnbck-d7e133">2</a></sup><sup></sup> Nuovo testo giusta il n. I dell’O della Direzione scolastica del PF di Zurigo del  30 ago. 2021, in vigore dal 1° ott. 2021 (<a href="https://fedlex.data.admin.ch/eli/oc/2021/528" target="_blank">RU <b>2021</b> 528</a>).</p></div>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2:  Programmi di formazione continua</a>
</h1>
<div class="collapseable">
<section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1:  Scopo e definizione</a>
</h2>
<div class="collapseable"><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz man-space-before-4"><sup>1</sup> I programmi di formazione continua si rivolgono di norma a specialisti altamente qualificati, nonché a funzionari tecnici e scientifici e a dirigenti pubblici, privati e amministrativi titolari di un diploma universitario di livello master.</p>
<p class="absatz man-space-before-4"><sup>2</sup> I programmi di formazione continua puntano ad approfondire, modificare o ampliare in modo interdisciplinare le competenze specifiche dei partecipanti, a promuovere le nuove leve tra i diplomati e i collaboratori del PF di Zurigo e a favorire il reinserimento professionale.</p>
<p class="absatz man-space-before-4"><sup>3</sup> L’offerta formativa comprende:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">i programmi master della formazione continua universitaria: Master of Advanced Studies (MAS) e (Executive) Master of Business Administration ((E)MBA;</dd>
<dt class="man-space-before-4">b. </dt>
<dd class="man-space-before-4">i Diploma of Advanced Studies (DAS) e i Certificate of Advanced Studies (CAS).</dd>
</dl>
<p class="absatz man-space-before-4"><sup>4</sup> I programmi di formazione continua sono strutturati in base ai piani di studi, i quali s’ispirano all’obiettivo del programma e tengono conto, per quanto possibile, degli interessi dei partecipanti.</p>
</div></article></div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2:  Programmi master della formazione continua universitaria</a>
</h2>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Definizione, scopo e durata</a>
</h6>
<div class="collapseable">
<p class="absatz man-space-before-4"><sup>1</sup> I programmi master della formazione continua universitaria sono corsi post-terziari strutturati di lunga durata che si rivolgono ai titolari di un diploma universitario e puntano all’approfondimento, alla modifica o all’ampliamento interdisciplinare delle loro competenze specifiche.</p>
<p class="absatz man-space-before-4"><sup>2</sup> I programmi comprendono:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">Master of Advanced Studies MAS;</dd>
<dt class="man-space-before-4">b. </dt>
<dd class="man-space-before-4">(Executive) Master of Business Administration (E)MBA.</dd>
</dl>
<p class="absatz man-space-before-4"><sup>3</sup> I programmi sottostanno alle seguenti regole:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">durano normalmente un anno come studio a tempo pieno o due anni come studio a tempo parziale parallelo all’attività lavorativa;</dd>
<dt class="man-space-before-4">b. </dt>
<dd class="man-space-before-4">comprendono almeno 60 crediti ECTS;</dd>
<dt class="man-space-before-4">c. </dt>
<dd class="man-space-before-4">prevedono normalmente almeno 600 ore di colloqui sotto forma di lezioni, esercizi, seminari o altri corsi organizzati;</dd>
<dt class="man-space-before-4">d. </dt>
<dd class="man-space-before-4">richiedono l’elaborazione durante diversi mesi di un lavoro di master o di un progetto didattico scritto.</dd>
</dl>
<p class="absatz man-space-before-4"><sup>4</sup> I dettagli sono disciplinati nei regolamenti di studio dei programmi.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Diploma e titolo accademico</a>
</h6>
<div class="collapseable">
<p class="absatz man-space-before-4"><sup>1</sup> I candidati che concludono con successo un programma master di formazione continua ricevono dal PF di Zurigo un diploma di master di formazione continua in cui figurano l’oggetto del programma e il titolo accademico conseguito. Il diploma viene firmato dal rettore e dal capo del dipartimento.</p>
<p class="absatz man-space-before-4"><sup>2</sup> A seconda del tipo di programma master il tiolo sarà «Master of Advanced Studies ETH in … (specializzazione)» o «(Executive) Master of Business Administration ETH in … (specializzazione)». L’eventuale approfondimento è menzionato dopo la specializzazione: «Approfondimento in … (approfondimento)».</p>
<p class="absatz man-space-before-4"><sup>3</sup> Il titolo autorizza a impiegare:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le sigle MAS ETH … (sigla della specializzazione/dell’approfondimento) o (E)MBA ETH (sigla della specializzazione/dell’approfondimento);</dd>
<dt class="man-space-before-4">b. </dt>
<dd class="man-space-before-4">le denominazioni generiche «MAS ETH» o «(E)MBA ETH».</dd>
</dl>
<p class="absatz man-space-before-4"><sup>4</sup> In caso di programmi speciali o di collaborazione con un’altra università è ammesso il conferimento di altri titoli. Nel caso dei programmi master interuniversitari il titolo viene conferito a nome del PF di Zurigo e delle altre università partecipanti.</p>
<p class="absatz man-space-before-4"><sup>5</sup> Il titolo master è protetto ai sensi dell’articolo 38 capoverso 1 lettere b e c della legge del 4 ottobre 1991<sup><a href="#fn-d7e304" id="fnbck-d7e304">3</a></sup> sui PF.</p>
<div class="footnotes"><p id="fn-d7e304"><sup><a href="#fnbck-d7e304">3</a></sup><sup></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Supplemento al diploma e sintesi delle prestazioni</a>
</h6>
<div class="collapseable">
<p class="absatz man-space-before-4"><sup>1</sup> Unitamente al diploma di master viene rilasciato un supplemento al diploma che descrive livello, contesto, contenuto e status del ciclo di studio frequentato e concluso.</p>
<p class="absatz man-space-before-4"><sup>2</sup> Se i controlli delle competenze sono stati valutati tramite note può essere rilasciata anche una pagella.</p>
<p class="absatz man-space-before-4"><sup>3</sup> Chi viene escluso dal programma master prima di conseguire il diploma o interrompe gli studi può richiedere alla direzione di programma una sintesi delle prestazioni. Il documento riporta le prestazioni di studio fornite e valutate fino all’esclusione o all’interruzione degli studi e i crediti ECTS acquisiti.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d7e331" id="fnbck-d7e331">4</a></sup><a href="#art_9"> Ammissione</a>
</h6>
<div class="collapseable">
<p class="absatz man-space-before-4"><sup>1</sup> Per l’ammissione a un programma master della formazione continua universitaria è richiesto:</p>
<dl class="man-space-after-0">
<dt class="man-space-before-4">a.  </dt>
<dd class="man-space-before-4">un diploma di master di un PF qualificante per il programma; o</dd>
<dt class="man-space-before-4">b.  </dt>
<dd class="man-space-before-4">un titolo di un’altra scuola universitaria riconosciuto come equivalente.</dd>
</dl>
<p class="absatz man-space-before-4"><sup>2</sup> In presenza di particolari esigenze economiche, sociali o politiche, può essere ammesso a determinati programmi master anche chi possiede una delle seguenti qualifiche nonché, a seconda del programma, un’esperienza professionale o qualifiche supplementari negli ambiti specifici corrispondenti:</p>
<dl class="man-space-after-0">
<dt class="man-space-before-4">a.  </dt>
<dd class="man-space-before-4">un diploma di bachelor di un PF qualificante per il programma; o</dd>
<dt class="man-space-before-4">b.  </dt>
<dd class="man-space-before-4">un titolo di un’altra scuola universitaria riconosciuto come equivalente.</dd>
</dl>
<p class="absatz man-space-before-4"><sup>3</sup> I candidati che non soddisfano le condizioni del capoverso 1 o 2 possono essere ammessi in via eccezionale se sono particolarmente qualificati e possiedono un’esperienza professionale e qualifiche supplementari negli ambiti specifici corrispondenti.</p>
<p class="absatz man-space-before-4"><sup>4</sup> Il numero dei partecipanti a un programma master può essere limitato se le risorse disponibili in termini di assistenza e istituti di formazione non sono sufficienti. In questo caso i candidati vengono selezionati secondo ulteriori criteri quali esperienza professionale, qualifiche e particolari conoscenze pregresse. Nel caso dei programmi master interdisciplinari è inoltre data importanza a un’adeguata composizione del gruppo di partecipanti.</p>
<p class="absatz man-space-before-4"><sup>5</sup> Le condizioni di ammissione specifiche dei programmi sono stabilite nel regolamento di studio del programma master corrispondente e pubblicate sul sito Internet del PF di Zurigo.</p>
<p class="absatz man-space-before-4"><sup>6</sup> L’ammissione si basa sul dossier personale del candidato. Non sussiste alcun diritto a essere ammessi a un programma master.</p>
<div class="footnotes"><p id="fn-d7e331"><sup><a href="#fnbck-d7e331">4</a></sup><sup></sup> Nuovo testo giusta il n. I dell’O della Direzione scolastica del PF di Zurigo del  30 ago. 2021, in vigore dal 1° ott. 2021 (<a href="https://fedlex.data.admin.ch/eli/oc/2021/528" target="_blank">RU <b>2021</b> 528</a>).</p></div>
</div></article><article id="art_9_a"><a name="a9a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9_a"><b>Art. 9</b><i>a</i></a><sup><a href="#fn-d7e388" id="fnbck-d7e388">5</a></sup><a href="#art_9_a"><i></i> <i></i>Iscrizione, immatricolazione ed exmatricolazione</a>
</h6>
<div class="collapseable">
<p class="absatz man-space-before-4"><sup>1</sup> Per la durata della loro formazione continua i partecipanti sono immatricolati come studenti del PF di Zurigo.</p>
<p class="absatz man-space-before-4"><sup>2</sup> I servizi accademici del PF di Zurigo stabiliscono le formalità necessarie per l’iscrizione, l’immatricolazione e l’exmatricolazione.</p>
<div class="footnotes"><p id="fn-d7e388"><sup><a href="#fnbck-d7e388">5</a></sup><sup></sup> Introdotto dal n. I dell’O della Direzione scolastica del PF di Zurigo del 30 ago. 2021,  in vigore dal 1° ott. 2021 (<a href="https://fedlex.data.admin.ch/eli/oc/2021/528" target="_blank">RU <b>2021</b> 528</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Riconoscimento dei crediti precedentemente acquisiti</a>
</h6>
<div class="collapseable">
<p class="absatz man-space-before-4"><sup>1</sup> I crediti ECTS acquisiti con una precedente formazione possono essere riconosciuti se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono stati acquisiti presso il PF di Zurigo o un istituto di formazione riconosciuto come equivalente;</dd>
<dt class="man-space-before-4">b. </dt>
<dd class="man-space-before-4">sono stati acquisiti non più di cinque anni prima; e</dd>
<dt class="man-space-before-4">c. </dt>
<dd class="man-space-before-4">i contenuti e i risultati didattici vengono valutati come equivalenti dalla direzione di programma.</dd>
</dl>
<p class="absatz man-space-before-4"><sup>2</sup> I crediti riconosciuti non possono superare il 20 per cento della totalità del programma, a meno che non si tratti di un programma modulare i cui moduli possono essere frequentati come corsi indipendenti.</p>
<p class="absatz man-space-before-4"><sup>3</sup> I singoli regolamenti di studio possono prevedere condizioni più restrittive.</p>
</div></article>
</div></section><section id="chap_2/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_3">Sezione 3: Diploma of Advanced Studies e Certificate of Advanced Studies</a>
</h2>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Definizione, scopo e durata</a>
</h6>
<div class="collapseable">
<p class="absatz man-space-before-4"><sup>1</sup> I Diploma of Advanced Studies (DAS) e i Certificate of Advanced Studies (CAS) sono corsi di formazione continua post-terziari strutturati di breve durata pensati per i titolari di un diploma universitario che si svolgono parallelamente all’attività lavorativa e puntano all’approfondimento, alla modifica o all’ampliamento interdisciplinare delle loro competenze specifiche.</p>
<p class="absatz man-space-before-4"><sup>2</sup> I programmi DAS sottostanno alle seguenti regole:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">comprendono almeno 30 crediti ECTS;</dd>
<dt class="man-space-before-4">b. </dt>
<dd class="man-space-before-4">prevedono normalmente almeno 300 ore di colloqui sotto forma di lezioni, esercizi, seminari o altri corsi organizzati;</dd>
<dt class="man-space-before-4">c. </dt>
<dd class="man-space-before-4">richiedono normalmente l’elaborazione di un progetto didattico o di un lavoro finale scritto.</dd>
</dl>
<p class="absatz man-space-before-4"><sup>3</sup> I programmi CAS sottostanno alle seguenti regole:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">comprendono almeno 10 crediti ECTS;</dd>
<dt class="man-space-before-4">b. </dt>
<dd class="man-space-before-4">prevedono normalmente almeno 150 ore di colloqui sotto forma di lezioni, esercizi, seminari o altri corsi organizzati;</dd>
<dt class="man-space-before-4">c. </dt>
<dd class="man-space-before-4">possono richiedere l’elaborazione di un progetto didattico o di un lavoro finale scritto.</dd>
</dl>
<p class="absatz man-space-before-4"><sup>4</sup> I dettagli sono disciplinati nei regolamenti di studio dei programmi.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Diploma di formazione continua, certificato di formazione continua</a>
</h6>
<div class="collapseable">
<p class="absatz man-space-before-4"><sup>1</sup> Ai candidati che concludono con successo un programma DAS o CAS viene rilasciato rispettivamente un diploma di formazione continua o un certificato di formazione continua in cui figurano l’oggetto e la dimensione del programma. Il documento viene firmato dal capo del dipartimento e dal delegato del programma.</p>
<p class="absatz man-space-before-4"><sup>2</sup> Le denominazioni dei titoli sono: «Diploma of Advanced Studies ETH in … (specializzazione)» oppure «Certificate of Advanced Studies ETH in … (specializzazione)».</p>
<p class="absatz man-space-before-4"><sup>3</sup> Nel caso di DAS o CAS interuniversitari il diploma o il certificato viene conferito a nome del dipartimento competente del PF di Zurigo e delle sezioni responsabili delle altre università partecipanti.</p>
<p class="absatz man-space-before-4"><sup>4</sup> Unitamente al diploma di formazione continua viene rilasciato un supplemento al diploma che descrive livello, contesto, contenuto e status del ciclo di studio frequentato e concluso.</p>
<p class="absatz man-space-before-4"><sup>5</sup> Se i controlli delle competenze sono stati valutati tramite note può essere rilasciata una pagella.</p>
<p class="absatz man-space-before-4"><sup>6</sup> Chi viene escluso prima di conseguire il diploma o il certificato o interrompe gli studi può richiedere alla direzione di programma una sintesi delle prestazioni. Il documento riporta le prestazioni di studio fornite e valutate fino all’esclusione o all’interruzione degli studi e i crediti ECTS acquisiti.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d7e520" id="fnbck-d7e520">6</a></sup><a href="#art_13"> Ammissione</a>
</h6>
<div class="collapseable">
<p class="absatz man-space-before-4"><sup>1</sup> Per l’ammissione a un programma DAS o CAS è richiesto:</p>
<dl class="man-space-after-0">
<dt class="man-space-before-4">a.  </dt>
<dd class="man-space-before-4">un diploma di master di un PF qualificante per il programma; o</dd>
<dt class="man-space-before-4">b.  </dt>
<dd class="man-space-before-4">un titolo di un’altra scuola universitaria riconosciuto come equivalente.</dd>
</dl>
<p class="absatz man-space-before-4"><sup>2</sup> In presenza di particolari esigenze economiche, sociali o politiche, può essere ammesso a determinati programmi DAS o CAS anche chi possiede una delle seguenti qualifiche nonché, a seconda del programma, un’esperienza professionale o qualifiche supplementari negli ambiti specifici corrispondenti:</p>
<dl class="man-space-after-0">
<dt class="man-space-before-4">a.  </dt>
<dd class="man-space-before-4">un diploma di bachelor di un PF qualificante per il programma; o</dd>
<dt class="man-space-before-4">b.  </dt>
<dd class="man-space-before-4">un titolo di un’altra scuola universitaria riconosciuto come equivalente.</dd>
</dl>
<p class="absatz man-space-before-4"><sup>3</sup> I candidati che non soddisfano le condizioni del capoverso 1 o 2 possono essere ammessi in via eccezionale se sono particolarmente qualificati e possiedono un’esperienza professionale e qualifiche supplementari negli ambiti specifici corrispondenti.</p>
<p class="absatz man-space-before-4"><sup>4</sup> Il numero dei partecipanti a un programma DAS o CAS può essere limitato se le risorse disponibili in termini di assistenza e istituti di formazione non sono sufficienti. In questo caso i candidati vengono selezionati secondo ulteriori criteri quali esperienza professionale, qualifiche e particolari conoscenze pregresse.</p>
<p class="absatz man-space-before-4"><sup>5</sup> Le condizioni di ammissione specifiche dei programmi sono stabilite nel regolamento di studio del programma DAS o CAS corrispondente e pubblicate sul sito Internet del PF di Zurigo.</p>
<p class="absatz man-space-before-4"><sup>6</sup> L’ammissione si basa sul dossier personale del candidato. Non sussiste alcun diritto a essere ammessi a un programma DAS o CAS.</p>
<div class="footnotes"><p id="fn-d7e520"><sup><a href="#fnbck-d7e520">6</a></sup><sup></sup> Nuovo testo giusta il n. I dell’O della Direzione scolastica del PF di Zurigo del  30 ago. 2021, in vigore dal 1° ott. 2021 (<a href="https://fedlex.data.admin.ch/eli/oc/2021/528" target="_blank">RU <b>2021</b> 528</a>).</p></div>
</div></article><article id="art_13_a"><a name="a13a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13_a"><b>Art. 13</b><i>a</i></a><sup><a href="#fn-d7e577" id="fnbck-d7e577">7</a></sup><a href="#art_13_a"><i></i> <i></i>Iscrizione, immatricolazione ed exmatricolazione</a>
</h6>
<div class="collapseable">
<p class="absatz man-space-before-4"><sup>1</sup> Per la durata della loro formazione continua i partecipanti sono immatricolati come studenti del PF di Zurigo. </p>
<p class="absatz man-space-before-4"><sup>2</sup> I servizi accademici del PF di Zurigo stabiliscono le formalità necessarie per l’iscrizione, l’immatricolazione e l’exmatricolazione.</p>
<div class="footnotes"><p id="fn-d7e577"><sup><a href="#fnbck-d7e577">7</a></sup><sup></sup> Introdotto dal n. I dell’O della Direzione scolastica del PF di Zurigo del 30 ago. 2021,  in vigore dal 1° ott. 2021 (<a href="https://fedlex.data.admin.ch/eli/oc/2021/528" target="_blank">RU <b>2021</b> 528</a>).</p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Riconoscimento dei crediti precedentemente acquisiti</a>
</h6>
<div class="collapseable"><p class="absatz man-space-before-4">Il riconoscimento dei crediti ECTS precedentemente acquisiti è disciplinato dall’articolo 10.</p></div></article>
</div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3:  Corsi di perfezionamento</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Definizione e scopo</a>
</h6>
<div class="collapseable">
<p class="absatz man-space-before-4"><sup>1</sup> I corsi di perfezionamento (compresi seminari e conferenze) hanno come obiettivo l’aggiornamento delle conoscenze, nonché lo sviluppo, l’approfondimento, il trasferimento e lo scambio di competenze nei vari ambiti specifici del PF di Zurigo.</p>
<p class="absatz man-space-before-4"><sup>2</sup> Tali corsi durano normalmente da uno a dieci giorni e si rivolgono agli specialisti qualificati provenienti dal mondo della pratica professionale.</p>
<p class="absatz man-space-before-4"><sup>3</sup> I corsi vertono sulle conoscenze acquisite nell’ambito della ricerca universitaria e sull’applicazione pratica del sapere.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Attestati</a>
</h6>
<div class="collapseable"><p class="absatz man-space-before-4">La frequenza dei corsi di perfezionamento può essere confermata con un attestato di partecipazione.</p></div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Ammissione</a>
</h6>
<div class="collapseable">
<p class="absatz man-space-before-4"><sup>1</sup> Sono ammessi ai corsi di perfezionamento:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">i titolari di un diploma universitario;</dd>
<dt class="man-space-before-4">b. </dt>
<dd class="man-space-before-4">i membri del PF di Zurigo;</dd>
<dt class="man-space-before-4">c. </dt>
<dd class="man-space-before-4">gli specialisti qualificati senza diploma universitario ma in possesso di qualifiche supplementari ed esperienza professionale.</dd>
</dl>
<p class="absatz man-space-before-4"><sup>2</sup> La decisione in merito all’ammissione spetta ai responsabili dei corsi di perfezionamento.</p>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4:  Corsi su misura (Customized Programmes)</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Definizione e scopo</a>
</h6>
<div class="collapseable">
<p class="absatz man-space-before-4"><sup>1</sup> I dipartimenti, gli istituti e i professori del PF di Zurigo tengono corsi su misura specifici per imprese, organizzazioni e amministrazioni.</p>
<p class="absatz man-space-before-4"><sup>2</sup> Tali corsi si svolgono presso il PF di Zurigo o l’istituto che li offre.</p>
<p class="absatz man-space-before-4"><sup>3</sup> Si applicano i criteri di qualità previsti dal PF di Zurigo per i corsi di formazione continua.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Attestati</a>
</h6>
<div class="collapseable"><p class="absatz man-space-before-4">La frequenza dei corsi su misura può essere confermata con un attestato di partecipazione.</p></div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Ammissione</a>
</h6>
<div class="collapseable"><p class="absatz man-space-before-4">D’intesa con l’istituto competente, oltre ai titolari di un diploma universitario, i responsabili dello svolgimento dei corsi su misura ammettono anche gli specialisti qualificati e i membri delle scuole universitarie.</p></div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5:  Risorse e piattaforme d’apprendimento digitali</a>
</h1>
<div class="collapseable"><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable">
<p class="absatz man-space-before-4"><sup>1</sup> Le risorse e le piattaforme d’apprendimento digitali (corsi e-learning) sono una componente integrata o separata delle offerte formative normalmente utilizzata a fini di formazione continua esterna.</p>
<p class="absatz man-space-before-4"><sup>2</sup> L’utilizzo delle risorse e delle piattaforme d’apprendimento digitali è disciplinato dai rispettivi gestori.</p>
</div></article></div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6:  Tasse</a>
</h1>
<div class="collapseable"><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz man-space-before-4">Le tasse di iscrizione, partecipazione e rinuncia agli studi sono disciplinate dall’ordinanza del 31 maggio 1995<sup><a href="#fn-d7e715" id="fnbck-d7e715">8</a></sup> sulle tasse nel settore dei PF.</p>
<div class="footnotes"><p id="fn-d7e715"><sup><a href="#fnbck-d7e715">8</a></sup><sup></sup> <a href="https://fedlex.data.admin.ch/eli/cc/1995/3853_3853_3853" target="_blank">RS <b>414.131.7</b></a></p></div>
</div></article></div></section><section id="chap_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_7">Capitolo 7:  Disposizioni finali</a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a><sup><a href="#fn-d7e729" id="fnbck-d7e729">9</a></sup>
</h6>
<div class="collapseable"><div class="footnotes"><p id="fn-d7e729"><sup><a href="#fnbck-d7e729">9</a></sup><sup></sup> Abrogato dal n. I dell’O della Direzione scolastica del PF di Zurigo del 30 ago. 2021,  con effetto dal 1° ott. 2021 (<a href="https://fedlex.data.admin.ch/eli/oc/2021/528" target="_blank">RU <b>2021</b> 528</a>).</p></div></div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Entrata in vigore</a>
</h6>
<div class="collapseable">
<p class="absatz man-space-before-4">La presente ordinanza entra in vigore il 1° ottobre 2013.</p>
<p class="abstand1seite man-space-before-0"></p>
</div></article>
</div></section></main>
</div></body>
</html>
