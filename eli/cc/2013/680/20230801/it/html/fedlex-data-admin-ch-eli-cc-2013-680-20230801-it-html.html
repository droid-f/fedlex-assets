<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-680-20230801-it-docx</title>
</head>
<body><div id="lawcontent">
<div id="preface">
<!--311.039.3 --><p class="srnummer ">311.039.3 </p>
<h1 class="erlasstitel botschafttitel ">Ordinanza<br>sulle misure di prevenzione dei reati<br>in materia di tratta di esseri umani</h1>
<h2 class="erlasskurztitel ">(Ordinanza contro la tratta di esseri umani)</h2>
<p>del 23 ottobre 2013 (Stato 1° agosto 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 386 capoverso 4 del Codice penale<sup><a href="#fn-d6e23" id="fnbck-d6e23">1</a></sup>;<br>in esecuzione degli articoli 5 e 6 della Convenzione del 16 maggio 2005<sup><sup><a href="#fn-d6e34" id="fnbck-d6e34">2</a></sup></sup> <br>sulla lotta contro la tratta di esseri umani,</p>
<p>ordina:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d6e34"><sup><a href="#fnbck-d6e34">2</a></sup> <a href="https://fedlex.data.admin.ch/eli/cc/2013/94" target="_blank">RS <b>0.311.543</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>La presente ordinanza disciplina:</p>
<dl>
<dt>a. </dt>
<dd>l’attuazione da parte della Confederazione di misure di prevenzione ai sensi degli articoli 5 e 6 della Convenzione del 16 maggio 2005 sulla lotta contro la tratta di esseri umani;</dd>
<dt>b. </dt>
<dd>la concessione di aiuti finanziari federali per misure ai sensi della lettera a attuate da terzi;</dd>
<dt>c.<sup><a href="#fn-d6e66" id="fnbck-d6e66">3</a></sup> </dt>
<dd><i>...</i></dd>
<dt>d.<sup><a href="#fn-d6e81" id="fnbck-d6e81">4</a></sup> </dt>
<dd>gli altri compiti dell’Ufficio federale di polizia (fedpol) nell’ambito della lotta contro la tratta di esseri umani e il traffico di migranti.</dd>
</dl>
<div class="footnotes">
<p id="fn-d6e66"><sup><a href="#fnbck-d6e66">3</a></sup> Abrogata dal n. I dell’O del 9 giu. 2023, con effetto dal 1° ago. 2023 (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p>
<p id="fn-d6e81"><sup><a href="#fnbck-d6e81">4</a></sup> Nuovo testo giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p>
</div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Misure di prevenzione</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Tipi di misure e loro obiettivi</a>
</h6>
<div class="collapseable"> <p><sup>1</sup> Sono considerate misure di prevenzione i programmi, le attività regolari e i progetti.</p>
<p><sup>2</sup> Le misure servono alla sensibilizzazione, all’informazione, al trasferimento di conoscenze, alla consulenza, all’assistenza, alla formazione continua, allo sviluppo delle competenze, alla ricerca e alla valutazione.</p>
<p><sup>3</sup> Le misure devono contribuire a:</p>
<dl>
<dt>a. </dt>
<dd>prevenire la tratta di esseri umani a scopo di sfruttamento;</dd>
<dt>b. </dt>
<dd>scoraggiare la domanda che favorisce tutte le forme di sfruttamento di esseri umani ed è all'origine della tratta di esseri umani; o</dd>
<dt>c. </dt>
<dd>fornire sostegno alle persone coinvolte al fine di evitare che diventino nuovamente vittime della tratta di esseri umani (<i>retrafficking</i>) e di consentire la loro integrazione sociale.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Misure della Confederazione</a>
</h6>
<div class="collapseable"> <p><sup>1</sup> La Confederazione può attuare le misure seguenti:</p>
<dl>
<dt>a. </dt>
<dd>campagne e programmi di informazione e di sensibilizzazione nazionali o sovraregionali;</dd>
<dt>b. </dt>
<dd>progetti scientifici in Svizzera.</dd>
</dl>
<p><sup>2</sup> Per attuare o sostenere le sue misure, la Confederazione può fare capo a organizzazioni di diritto privato o pubblico.</p>
<p><sup>3</sup> La Confederazione collabora con i Cantoni e altri importanti attori pubblici o privati. Consulta preventivamente i Cantoni se i loro interessi sono toccati.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e149" id="fnbck-d6e149">5</a></sup><a href="#art_4"> Misure di terzi</a>
</h6>
<div class="collapseable"> <p>La Confederazione può sostenere con aiuti finanziari organizzazioni di diritto pubblico e privato con sede in Svizzera per l’attuazione in Svizzera di misure di cui all’articolo 2.</p>
<div class="footnotes"><p id="fn-d6e149"><sup><a href="#fnbck-d6e149">5</a></sup> Nuovo testo giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>),</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Aiuti finanziari</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e169" id="fnbck-d6e169">6</a></sup><a href="#art_5"> Principi</a>
</h6>
<div class="collapseable"> <p><sup>1</sup> La Confederazione può concedere aiuti finanziari nei limiti dei crediti stanziati annualmente.</p>
<p><sup>2</sup> Non sussiste alcun diritto a prestazioni finanziarie.</p>
<p><sup>3</sup> Se gli aiuti finanziari richiesti superano i mezzi disponibili, fedpol istituisce un ordine di priorità per la valutazione delle domande conformemente all’articolo 13 capoverso 2 della legge del 5 ottobre 1990<sup><a href="#fn-d6e191" id="fnbck-d6e191">7</a></sup> sui sussidi (LSu). In tale contesto sono considerate in primo luogo le misure di prevenzione che: </p>
<dl>
<dt>a. </dt>
<dd>tengono conto degli obiettivi prioritari stabiliti annualmente; </dd>
<dt>b. </dt>
<dd>soddisfano al meglio i requisiti in termini di qualità; </dd>
<dt>c. </dt>
<dd>garantiscono un impiego appropriato delle risorse.</dd>
</dl>
<p><sup>4</sup> Il Dipartimento federale di giustizia e polizia stabilisce gli obiettivi prioritari di cui al capoverso 3 lettera a.</p>
<div class="footnotes">
<p id="fn-d6e169"><sup><a href="#fnbck-d6e169">6</a></sup> Nuovo testo giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p>
<p id="fn-d6e191"><sup><a href="#fnbck-d6e191">7</a></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Importo massimo</a>
</h6>
<div class="collapseable"> <p><sup>1</sup> Gli aiuti finanziari per le misure di terzi ammontano al massimo al 50 per cento delle spese computabili.</p>
<p><sup>2</sup> Sono computabili le spese direttamente connesse alla preparazione e all’attuazione della misura.</p>
<p><sup>3</sup> Gli aiuti finanziari per il sostegno di misure ricorrenti ammontano al massimo al 25 per cento dei costi di tali misure.<sup><a href="#fn-d6e228" id="fnbck-d6e228">8</a></sup></p>
<div class="footnotes"><p id="fn-d6e228"><sup><a href="#fnbck-d6e228">8</a></sup> Nuovo testo giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Calcolo</a>
</h6>
<div class="collapseable"> <p><sup>1</sup> Gli aiuti finanziari per l’attuazione di misure di terzi sono calcolati in funzione:</p>
<dl>
<dt>a. </dt>
<dd>del tipo e dell’importanza della misura;</dd>
<dt>b. </dt>
<dd>dell’interesse della Confederazione alla misura;</dd>
<dt>c. </dt>
<dd>delle prestazioni dell’organizzazione medesima, dei contributi versati in virtù di altri atti legislativi federali e dei contributi di terzi.</dd>
</dl>
<p><sup>2</sup> Gli aiuti finanziari a sostegno di organizzazioni sono calcolati in funzione:</p>
<dl>
<dt>a. </dt>
<dd>dell’interesse della Confederazione all’attività dell’organizzazione;</dd>
<dt>b. </dt>
<dd>delle prestazioni dell’organizzazione medesima, dei contributi versati in virtù di altri atti legislativi federali e dei contributi di terzi.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Versamento</a>
</h6>
<div class="collapseable"> <p>Fedpol<sup><a href="#fn-d6e276" id="fnbck-d6e276">9</a></sup> può versare gli aiuti finanziari scaglionandoli in funzione del grado di attuazione della misura.</p>
<div class="footnotes"><p id="fn-d6e276"><sup><a href="#fnbck-d6e276">9</a></sup> Nuova espr. giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>). Di detta mod. é tenuto conto in tutto il presente testo.</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Procedura</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Base legale e forma giuridica</a>
</h6>
<div class="collapseable"> <p><sup>1</sup> La procedura per la concessione di aiuti finanziari è retta dalle disposizioni della LSu<sup><a href="#fn-d6e298" id="fnbck-d6e298">10</a></sup>.<sup><a href="#fn-d6e306" id="fnbck-d6e306">11</a></sup></p>
<p><sup>2</sup> Fedpol concede gli aiuti finanziari sulla base di:</p>
<dl>
<dt>a. </dt>
<dd>una decisione formale ai sensi dell’articolo 16 capoverso 1 LSu per l’attuazione di progetti;</dd>
<dt>b. </dt>
<dd>un contratto ai sensi dell’articolo 16 capoverso 2 LSu per le attività regolari, i programmi e le campagne nonché per il sostegno a organizzazioni di cui all’articolo 4 capoverso 2.</dd>
</dl>
<p><sup>3</sup> Il contratto definisce segnatamente:</p>
<dl>
<dt>a. </dt>
<dd>l’obiettivo dell’aiuto finanziario;</dd>
<dt>b. </dt>
<dd>l’importo dell’aiuto finanziario;</dd>
<dt>c. </dt>
<dd>i rendiconti richiesti;</dd>
<dt>d. </dt>
<dd>la garanzia della qualità.</dd>
</dl>
<p><sup>4</sup> Il contratto è concluso per una durata massima di quattro anni, con riserva della disponibilità creditizia.</p>
<div class="footnotes">
<p id="fn-d6e298"><sup><a href="#fnbck-d6e298">10</a></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p>
<p id="fn-d6e306"><sup><a href="#fnbck-d6e306">11</a></sup> Nuovo testo giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Richieste</a>
</h6>
<div class="collapseable"> <p><sup>1</sup> Le richieste di aiuti finanziari per misure la cui attuazione è prevista per l’anno civile successivo devono essere presentate a fedpol entro il 31 luglio. Una richiesta di aiuti finanziari per un progetto i cui costi complessivi non superano i 10 000 franchi può essere presentata in qualsiasi momento.<sup><a href="#fn-d6e354" id="fnbck-d6e354">12</a></sup></p>
<p><sup>2</sup> Fedpol emana direttive concernenti la procedura di richiesta. In esse stabilisce segnatamente i documenti da allegare alle richieste.</p>
<div class="footnotes"><p id="fn-d6e354"><sup><a href="#fnbck-d6e354">12</a></sup> Nuovo testo giusta il n. I dell’O del 9 giu. 2023, in vigore dal 1° ago. 2023  (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Esame delle richieste e decisione</a>
</h6>
<div class="collapseable"> <p><sup>1</sup> Fedpol di polizia esamina le richieste e decide sulla concessione degli aiuti finanziari.</p>
<p><sup>2</sup> Se ritiene una richiesta incompleta, Fedpol dà al richiedente la possibilità di completarla.</p>
<p><sup>3</sup> Il rifiuto di una richiesta avviene per scritto e va motivato.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Condizioni e oneri</a>
</h6>
<div class="collapseable"> <p>Fedpol può vincolare la concessione di aiuti finanziari a condizioni e oneri.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: ...</a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d6e396" id="fnbck-d6e396">13</a></sup>
</h6>
<div class="collapseable"><div class="footnotes"><p id="fn-d6e396"><sup><a href="#fnbck-d6e396">13</a></sup> Abrogato dal n. I dell’O del 9 giu. 2023, con effetto dal 1° ago. 2023 (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p></div></div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Obbligo di informazione e di rendiconto, valutazione</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Obbligo di informazione e di rendiconto</a>
</h6>
<div class="collapseable"> <p><sup>1</sup> I beneficiari di contributi secondo la presente ordinanza sono tenuti, in qualsiasi momento, a fornire a Fedpol informazioni sull’impiego degli aiuti finanziari e, su richiesta, a permettergli di consultare i documenti pertinenti.</p>
<p><sup>2</sup> Le organizzazioni di diritto privato o pubblico di cui all’articolo 3 capoverso 2 sono tenute a rendere conto periodicamente a Fedpol della loro gestione e della loro contabilità.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Valutazione</a>
</h6>
<div class="collapseable"> <p><sup>1</sup> Fedpol valuta periodicamente l’appropriatezza e l’efficacia delle misure e degli aiuti finanziari della Confederazione.</p>
<p><sup>2</sup> Fedpol riferisce periodicamente al Dipartimento federale di giustizia e polizia i risultati della valutazione.</p>
<p><sup>3</sup> Fedpol può affidare la valutazione a specialisti esterni.</p>
</div></article>
</div></section><section id="sec_6_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6_a">Sezione<i> </i>6<i>a</i>:</a><sup><a href="#fn-d6e445" id="fnbck-d6e445">14</a></sup><a href="#sec_6_a"> Altri compiti di fedpol</a>
</h1>
<div class="footnotes"><p id="fn-d6e445"><sup><a href="#fnbck-d6e445">14</a></sup> Introdotta dal n. I dell’O del 9 giu. 2023, in vigore dal 1° ago. 2023 (<a href="https://fedlex.data.admin.ch/eli/oc/2023/319" target="_blank">RU <b>2023 </b>319</a>).</p></div>
<div class="collapseable"><article id="art_15_a"><a name="a15a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15_a"><b>Art. 15</b><i>a</i></a>
</h6>
<div class="collapseable">
<p><sup>1</sup> Fedpol adempie i seguenti compiti al fine di prevenire e combattere la tratta di esseri umani: </p>
<dl>
<dt>a. </dt>
<dd>elabora strategie e piani su scala nazionale nei settori della prevenzione, del perseguimento penale, della protezione delle vittime e della collaborazione, segnatamente sotto forma di piani nazionali che sono sottoposti per approvazione al Consiglio federale;</dd>
<dt>b. </dt>
<dd>coordina le misure strategiche e operative dei servizi competenti della Confederazione e dei Cantoni;</dd>
<dt>c. </dt>
<dd>gestisce un centro di contatto e di mediazione per richieste e informazioni provenienti dalla Svizzera e dall’estero;</dd>
<dt>d. </dt>
<dd>propone ed elabora offerte specialistiche di formazione e di informazione;</dd>
<dt>e. </dt>
<dd>analizza costantemente la situazione concernente la tratta di esseri umani e redige periodicamente rapporti sulla situazione;</dd>
<dt>f. </dt>
<dd>elabora e coordina le informazioni provenienti dalla Svizzera e dall’estero;</dd>
<dt>g. </dt>
<dd>adempie gli obblighi internazionali della Svizzera;</dd>
<dt>h. </dt>
<dd>anonimizza le decisioni comunicategli conformemente all’articolo 1 numero 3 dell’ordinanza del 10 novembre 2004<sup><a href="#fn-d6e490" id="fnbck-d6e490">15</a></sup> concernente la comunicazione di decisioni penali cantonali, dopo aver valutato se si debba interporre ricorso contro di esse secondo l’articolo 381 capoverso 4 lettera a del Codice di procedura penale<sup><a href="#fn-d6e498" id="fnbck-d6e498">16</a></sup>;</dd>
<dt>i. </dt>
<dd>analizza le decisioni anonimizzate di cui alla lettera h.</dd>
</dl>
<p><sup>2</sup> Al fine di attuare i compiti di cui al capoverso 1 lettere a e b, fedpol si avvale di un gruppo strategico di esperti. Tale gruppo è composto da rappresentanti dei servizi competenti della Confederazione, dei Cantoni, delle Città e della società civile.</p>
<p><sup>3</sup> Fedpol emana un regolamento interno per il gruppo di esperti.</p>
<div class="footnotes">
<p id="fn-d6e490"><sup><a href="#fnbck-d6e490">15</a></sup>  <a href="https://fedlex.data.admin.ch/eli/cc/2004/729" target="_blank">RS <b>312.3</b></a></p>
<p id="fn-d6e498"><sup><a href="#fnbck-d6e498">16</a></sup>  <a href="https://fedlex.data.admin.ch/eli/cc/2010/267" target="_blank">RS <b>312.0</b></a></p>
</div>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Modifica di altri atti normativi</a>
</h6>
<div class="collapseable"> <p>...<sup><a href="#fn-d6e526" id="fnbck-d6e526">17</a></sup> </p>
<div class="footnotes"><p id="fn-d6e526"><sup><a href="#fnbck-d6e526">17</a></sup> La mod. può essere consultata alla <a href="https://fedlex.data.admin.ch/eli/oc/2013/680" target="_blank">RU <b>2013 </b>3625</a>.</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2014.</p>
</div></article>
</div></section></main>
</div></body>
</html>
