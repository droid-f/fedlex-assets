<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--935.011--><p class="srnummer ">935.011</p>
<h1 class="erlasstitel botschafttitel ">Ordinanza<br>sull’obbligo di dichiarazione e sulla verifica <br>delle qualifiche professionali dei prestatori di servizi in professioni regolamentate</h1>
<h2 class="erlasskurztitel ">(ODPS)</h2>
<p class="erlassdatum ">del 26 giugno 2013 (Stato 1° settembre 2023)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visti gli articoli 1 capoverso 3, 2 capoverso 2, 5 capoverso 2, 6 e 7 capoverso 1 lettera b della legge federale del 14 dicembre 2012<sup><a href="#fn-d7e23" id="fnbck-d7e23">1</a></sup> sull’obbligo di dichiarazione e sulla verifica delle qualifiche professionali dei prestatori di servizi in professioni regolamentate (LDPS),</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2013/509" target="_blank">RS <b>935.01</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Professioni regolamentate soggette all’obbligo di dichiarazione</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d7e40" id="fnbck-d7e40">2</a></sup>
</h6>
<div class="collapseable">
<p class="absatz ">Le professioni elencate sul sito internet della Segreteria di Stato per la formazione, la ricerca e l’innovazione (SEFRI)<sup><a href="#fn-d7e54" id="fnbck-d7e54">3</a></sup> sono soggette all’obbligo di dichiarazione e alla verifica delle qualifiche conformemente alla LDPS.</p>
<div class="footnotes">
<p id="fn-d7e40"><sup><a href="#fnbck-d7e40">2</a></sup><sup></sup> Nuovo testo giusta il n. I dell’O del 17 feb. 2021, in vigore dal 1° apr. 2021  (<a href="https://fedlex.data.admin.ch/eli/oc/2021/136" target="_blank">RU <b>2021</b> 136</a>).</p>
<p id="fn-d7e54"><sup><a href="#fnbck-d7e54">3</a></sup><sup></sup> L’elenco delle professioni regolamentate può essere consultato all’indirizzo  www.sefri.admin.ch &gt; Formazione &gt; Riconoscimento dei diplomi esteri &gt;  Prestatori di servizi.</p>
</div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Dichiarazione</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Forma e contenuto della dichiarazione iniziale</a>
</h6>
<div class="collapseable">
<p class="absatz "><sup>1</sup> Il prestatore di servizi (di seguito: il prestatore) provvede alla dichiarazione mediante il sistema di dichiarazione accessibile sulla piattaforma Internet della SEFRI.<sup><a href="#fn-d7e71" id="fnbck-d7e71">4</a></sup></p>
<p class="absatz "><sup>2</sup> La dichiarazione contiene in particolare le seguenti indicazioni sul prestatore di servizi:</p>
<dl>
<dt>a. </dt>
<dd>nomi, cognomi, sesso, data di nascita, cittadinanza, numero del passaporto, indirizzo, numero di telefono e indirizzo di posta elettronica;</dd>
<dt>b. </dt>
<dd>la professione soggetta all’obbligo di dichiarazione che intende esercitare in Svizzera;</dd>
<dt>c. </dt>
<dd>il Cantone nel quale la prestazione di servizi verrà effettuata per la prima volta;</dd>
<dt>d. </dt>
<dd>l’inizio presumibile di quest’ultima;</dd>
<dt>e. </dt>
<dd>all’occorrenza, le informazioni concernenti la copertura assicurativa o altri tipi di protezione personale o collettiva relativi alla responsabilità professionale;</dd>
<dt>f. </dt>
<dd>la dichiarazione che non vi sono procedure pendenti a suo carico riguardanti la revoca dell’autorizzazione all’esercizio della professione né un divieto provvisorio o definitivo di esercitare la professione.</dd>
</dl>
<p class="absatz "><sup>3</sup> Il prestatore invia il modulo debitamente compilato per via elettronica direttamente sul portale internet della SEFRI, accompagnato dai documenti allegati secondo l’articolo 3.<sup><a href="#fn-d7e106" id="fnbck-d7e106">5</a></sup></p>
<div class="footnotes">
<p id="fn-d7e71"><sup><a href="#fnbck-d7e71">4</a></sup><sup></sup> Nuovo testo giusta il n. I dell’O del 17 feb. 2021, in vigore dal 1° apr. 2021  (<a href="https://fedlex.data.admin.ch/eli/oc/2021/136" target="_blank">RU <b>2021</b> 136</a>).</p>
<p id="fn-d7e106"><sup><a href="#fnbck-d7e106">5</a></sup><sup></sup> Nuovo testo giusta il n. I dell’O del 17 feb. 2021, in vigore dal 1° apr. 2021  (<a href="https://fedlex.data.admin.ch/eli/oc/2021/136" target="_blank">RU <b>2021</b> 136</a>).</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Documenti allegati</a>
</h6>
<div class="collapseable">
<p class="absatz "><sup>1</sup> La SEFRI richiede i seguenti documenti al prestatore mediante il sistema di dichiarazione:<sup><a href="#fn-d7e125" id="fnbck-d7e125">6</a></sup></p>
<dl>
<dt>a. </dt>
<dd>una prova della sua cittadinanza;</dd>
<dt>b. </dt>
<dd>un’attestazione, in originale o in copia autenticata, che certifica che egli è legalmente stabilito in uno Stato membro dell’Unione europea (UE) o dell’Associazione europea di libero scambio (AELS) per esercitarvi le attività in questione e che non gli è vietato esercitarle, anche temporaneamente, al momento del rilascio dell’attestazione;</dd>
<dt>c. </dt>
<dd>una copia autenticata della prova delle sue qualifiche professionali;</dd>
<dt>d. </dt>
<dd>all’occorrenza, il documento che indica in quale misura la sua attività professionale è coperta dal punto di vista assicurativo o da altri tipi di protezione personale o collettiva relativi alla responsabilità professionale;</dd>
<dt>e. </dt>
<dd>la prova, in originale o in copia autenticata, che ha esercitato l’attività in questione nel suo Stato di residenza per almeno due anni nel corso dei dieci anni precedenti, se l’esercizio della professione e la formazione non sono regolamentati in tale Stato;</dd>
<dt>f.<sup><a href="#fn-d7e154" id="fnbck-d7e154">7</a></sup> </dt>
<dd>la prova, in originale o in copia autenticata, dell’assenza di condanne, nel caso intenda esercitare una professione nel settore della sicurezza in base all’elenco pubblicato dalla SEFRI<sup><a href="#fn-d7e167" id="fnbck-d7e167">8</a></sup>.</dd>
</dl>
<p class="absatz "><sup>2</sup> Per le professioni regolamentate senza ripercussioni in materia di pubblica sicurezza o di sanità pubblica secondo l’articolo 4 LDPS non sono richiesti i documenti relativi alle qualifiche professionali di cui al capoverso 1 lettere c ed e.<sup><a href="#fn-d7e176" id="fnbck-d7e176">9</a></sup></p>
<div class="footnotes">
<p id="fn-d7e125"><sup><a href="#fnbck-d7e125">6</a></sup><sup></sup> Nuovo testo giusta il n. I dell’O del 21 ago. 2019, in vigore dal 1° ott. 2019  (<a href="https://fedlex.data.admin.ch/eli/oc/2019/508" target="_blank">RU <b>2019</b> 2685</a>).</p>
<p id="fn-d7e154"><sup><a href="#fnbck-d7e154">7</a></sup><sup></sup> Nuovo testo giusta il n. I dell’O del 17 feb. 2021, in vigore dal 1° apr. 2021  (<a href="https://fedlex.data.admin.ch/eli/oc/2021/136" target="_blank">RU <b>2021</b> 136</a>).</p>
<p id="fn-d7e167"><sup><a href="#fnbck-d7e167">8</a></sup><sup></sup> www.sefri.admin.ch &gt; Formazione &gt; Riconoscimento dei diplomi esteri &gt;  Prestatori di servizi.</p>
<p id="fn-d7e176"><sup><a href="#fnbck-d7e176">9</a></sup><sup></sup> Introdotto dal n. I dell’O del 21 ago. 2019, in vigore dal 1° ott. 2019 (<a href="https://fedlex.data.admin.ch/eli/oc/2019/508" target="_blank">RU <b>2019</b> 2685</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Rinnovo della dichiarazione</a>
</h6>
<div class="collapseable">
<p class="absatz "><sup>1</sup> Il prestatore deve rinnovare la dichiarazione:</p>
<dl>
<dt>a. </dt>
<dd>per ogni anno civile durante il quale intende di nuovo fornire una prestazione di servizi;</dd>
<dt>b. </dt>
<dd>in occasione di ogni modifica relativa ai dati dichiarati.</dd>
</dl>
<p class="absatz "><sup>2</sup> Il rinnovo deve essere effettuato conformemente all’articolo 2; ad ogni rinnovo occorre allegare un’attestazione ai sensi dell’articolo 3 capoverso 1 lettera b. Il prestatore fornisce, all’occorrenza, gli altri documenti allegati richiesti in merito alle modifiche intervenute.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Procedura della SEFRI dopo la notifica della dichiarazione</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Verifica del dossier</a>
</h6>
<div class="collapseable">
<p class="absatz "><sup>1</sup> La SEFRI verifica se la dichiarazione e i documenti allegati sono completi.</p>
<p class="absatz "><sup>2</sup> Essa avvisa immediatamente il prestatore, se possibile per via elettronica, in merito a eventuali complementi da fornire.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Data della notifica della dichiarazione</a>
</h6>
<div class="collapseable"><p class="absatz ">La dichiarazione e il suo rinnovo sono considerati validamente notificati non appena il modulo di dichiarazione, debitamente compilato, firmato e accompagnato da tutti i documenti allegati richiesti, è pervenuto alla SEFRI.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Avviso al prestatore</a>
</h6>
<div class="collapseable">
<p class="absatz "><sup>1</sup> La SEFRI conferma di aver ricevuto la dichiarazione e comunica al prestatore in che data essa è stata validamente notificata.</p>
<p class="absatz "><sup>2</sup> Essa informa il prestatore sui termini applicabili alla procedura secondo la direttiva 2005/36/CE<sup><a href="#fn-d7e239" id="fnbck-d7e239">10</a></sup>.</p>
<p class="absatz "><sup>3</sup> Essa comunica al prestatore le autorità competenti per il riconoscimento delle qualifiche professionali e per l’esercizio della professione.</p>
<div class="footnotes"><p id="fn-d7e239"><sup><a href="#fnbck-d7e239">10</a></sup><sup></sup> Direttiva 2005/36/CE del Parlamento europeo e del Consiglio, del 7 set. 2005, relativa al riconoscimento delle qualifiche professionali (GU L 225 del 30.9.2005, pag. 22), nella versione che vincola la Svizzera conformemente all’all. III Sez. A n. 1 dell’Acc. del 21 giu. 1999 sulla libera circolazione delle persone (<a href="https://fedlex.data.admin.ch/eli/cc/2002/243" target="_blank">RS <b>0.142.112.681</b></a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Trasmissione alle autorità competenti</a>
</h6>
<div class="collapseable">
<p class="absatz "><sup>1</sup> La SEFRI trasmette senza indugio la dichiarazione e i documenti allegati all’autorità competente per il riconoscimento delle qualifiche professionali (art. 3 cpv. 1 LDPS) oppure all’autorità competente per l’esercizio della professione (art. 4 cpv. 1 lett. a LDPS).</p>
<p class="absatz "><sup>2</sup> Essa mette in copia l’autorità competente per l’esercizio della professione del Cantone in cui la prestazione di servizi verrà effettuata per la prima volta.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Trattamento di dati</a><span class="man-font-weight-normal"><sup><a href="#fn-d7e268" id="fnbck-d7e268">11</a></sup></span>
</h1>
<div class="footnotes"><p id="fn-d7e268"><sup><a href="#fnbck-d7e268">11</a></sup><sup></sup> Nuovo testo giusta l’all. 2 n. II 131 dell’O del 31 ago. 2022 sulla protezione dei dati, in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p></div>
<div class="collapseable"><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz "><sup>1</sup> La SEFRI raccoglie i dati di cui agli articoli 2–4 e li conserva in forma elettronica.</p>
<p class="absatz "><sup>2</sup> Essa trasmette i dati, compresi i documenti allegati di cui all’articolo 3, per via elettronica o per posta, all’autorità competente per il riconoscimento delle qualifiche professionali e all’autorità competente per l’esercizio della professione.</p>
<p class="absatz "><sup>3</sup> Essa può rendere accessibili i dati all’autorità competente per il riconoscimento delle qualifiche professionali e all’autorità competente per l’esercizio della professione mediante una procedura online, nella misura in cui la dichiarazione e i documenti allegati non contengono dati personali degni di particolare protezione.</p>
<p class="absatz "><sup>4</sup> I dati sono conservati per dieci anni a partire dalla notifica della dichiarazione.</p>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Verifica delle qualifiche professionali da parte dell’autorità federale competente</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Verifica, decisione e informazione</a>
</h6>
<div class="collapseable">
<p class="absatz "><sup>1</sup> L’autorità federale competente verifica le qualifiche professionali.</p>
<p class="absatz "><sup>2</sup> Essa comunica al prestatore, entro un mese al massimo a partire dalla notifica della dichiarazione:</p>
<dl>
<dt>a. </dt>
<dd>che le sue qualifiche professionali sono sufficienti; o</dd>
<dt>b. </dt>
<dd>che le sue qualifiche professionali divergono in modo sostanziale dalle esigenze svizzere per l’esercizio della professione regolamentata e che è necessaria una prova attitudinale; in tal caso l’autorità menziona le conoscenze e le competenze mancanti.</dd>
</dl>
<p class="absatz "><sup>3</sup> Se le qualifiche professionali del prestatore sono sufficienti, l’autorità adotta le disposizioni necessarie per permettere all’autorità cantonale di comunicare al prestatore, entro un mese al massimo a partire dalla data della notifica della dichiarazione (art. 6), che egli può avviare la sua attività professionale.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Ritardo nella verifica delle qualifiche professionali</a>
</h6>
<div class="collapseable">
<p class="absatz "><sup>1</sup> Se l’autorità federale incaricata della verifica delle qualifiche professionali constata, in base alla dichiarazione e ai documenti allegati, che sarà in ritardo nel prendere una decisione a causa di alcuni documenti mancanti, essa ne informa il prestatore entro un mese al massimo a partire dalla notifica della dichiarazione.</p>
<p class="absatz "><sup>2</sup> L’autorità federale competente indica i motivi del ritardo e il tempo necessario per giungere a una decisione.</p>
<p class="absatz "><sup>3</sup> Prima della fine del secondo mese a partire dalla ricezione del complemento d’informazione, l’autorità comunica al prestatore la sua decisione secondo l’articolo 10 capoverso 2 e adotta, all’occorrenza, le disposizioni di cui all’articolo 10 capoverso 3.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Prova attitudinale</a>
</h6>
<div class="collapseable">
<p class="absatz "><sup>1</sup> L’autorità federale competente organizza la prova attitudinale in modo tale da permettere di iniziare la prestazione di servizi entro il mese successivo alla decisione secondo l’articolo 10 capoverso 2 lettera b. </p>
<p class="absatz "><sup>2</sup> Essa informa in tempo utile l’autorità cantonale competente in merito al superamento della prova.</p>
<p class="absatz "><sup>3</sup> Il mancato superamento della prova attitudinale viene comunicato al prestatore dall’autorità federale competente entro il mese successivo alla decisione secondo l’articolo 10 capoverso 2 lettera b. L’autorità federale competente offre al prestatore la possibilità di ripetere la prova attitudinale il più presto possibile.</p>
<p class="absatz "><sup>4</sup> Il definitivo mancato superamento della prova attitudinale è comunicato all’autorità competente del Cantone nel quale la prestazione di servizi sarebbe stata effettuata per la prima volta.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Uso dei titoli di formazione e dei titoli professionali</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Titoli di formazione</a>
</h6>
<div class="collapseable">
<p class="absatz "><sup>1</sup> Il prestatore può usare il suo titolo di formazione nella lingua dello Stato d’origine.</p>
<p class="absatz "><sup>2</sup> Se esiste il rischio di confusione con un titolo di formazione svizzero o se il titolo estero è identico al titolo svizzero, il prestatore deve indicare tra parentesi il Paese d’origine del titolo di formazione.</p>
<p class="absatz "><sup>3</sup> L’uso dei titoli di formazione svizzeri è vietato.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Titolo professionale</a>
</h6>
<div class="collapseable">
<p class="absatz "><sup>1</sup> Il prestatore può usare il titolo professionale utilizzato in Svizzera purché:</p>
<dl>
<dt>a. </dt>
<dd>le sue qualifiche siano state verificate ai sensi dell’articolo 3 capoversi 2 o 3 LDPS;</dd>
<dt>b. </dt>
<dd>egli possa pretendere un riconoscimento automatico delle sue qualifiche professionali in applicazione del titolo III capo III della direttiva 2005/36/CE<sup><sup><a href="#fn-d7e387" id="fnbck-d7e387">12</a></sup></sup>.</dd>
</dl>
<p class="absatz "><sup>2</sup> Negli altri casi il prestatore usa il titolo professionale del suo Stato di residenza, nella lingua ufficiale di tale Stato. Se esiste il rischio di confusione con un titolo professionale svizzero o se il titolo estero è identico al titolo svizzero, il prestatore deve indicare tra parentesi il Paese d’origine del titolo professionale.</p>
<div class="footnotes"><p id="fn-d7e387"><sup><a href="#fnbck-d7e387">12</a></sup><sup></sup> Si veda la nota relativa all’art. 7 cpv. 2.</p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni penali</a>
</h1>
<div class="collapseable"><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Violazione di un obbligo di dichiarazione</a>
</h6>
<div class="collapseable"><p class="absatz ">È punito con la multa ai sensi dell’articolo 7 capoverso 1 lettera b LDPS ogni prestatore che fornisce una prestazione di servizi senza rispettare l’obbligo di dichiarazione ai sensi degli articoli 2–4.</p></div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Disposizioni finali</a>
</h1>
<div class="collapseable">
<article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Esecuzione</a>
</h6>
<div class="collapseable"><p class="absatz ">La SEFRI esegue la presente ordinanza, purché non ne siano competenti altre autorità federali o cantonali.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Modifica del diritto vigente</a>
</h6>
<div class="collapseable"><p class="absatz ">Il diritto vigente è modificato conformemente alle disposizioni dell’allegato 2.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° settembre 2013.</p></div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><span class="man-font-style-normal"><sup><a href="#fn-d7e437" id="fnbck-d7e437">13</a></sup></span>
</h1>
<div class="footnotes"><p id="fn-d7e437"><sup><a href="#fnbck-d7e437">13</a></sup><sup></sup> Abrogato dal n. II dell’O del 17 feb. 2021, con effetto dal 1° apr. 2021 (<a href="https://fedlex.data.admin.ch/eli/oc/2021/136" target="_blank">RU <b>2021</b> 136</a>).</p></div>
<div class="collapseable"></div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p class="titelanhtext ">(art. 17)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Modifica del diritto vigente</a>
</h2>
<div class="collapseable">
<p class="absatz ">Le ordinanze qui appresso sono state modificate come segue:</p>
<section id="annex_2/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_u1">...</a><sup><a href="#fn-d7e458" id="fnbck-d7e458">14</a></sup>
</h3>
<div class="footnotes"><p id="fn-d7e458"><sup><a href="#fnbck-d7e458">14</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2013/510" target="_blank">RU <b>2013</b> 2421</a>.</p></div>
<div class="collapseable"></div></section>
</div></section>
</div></section>
</div>
</div></body>
</html>
