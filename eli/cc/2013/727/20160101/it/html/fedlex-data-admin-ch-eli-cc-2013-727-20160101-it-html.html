<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-727-20160101-it-docx</title>
</head>
<body><div id="lawcontent">
<div id="preface">
<!--916.344 --><p class="srnummer">916.344 </p>
<h1 class="erlasstitel">Ordinanza<br>concernente gli effettivi massimi per la produzione<br>di carne e di uova</h1>
<h2 class="erlasskurztitel">(Ordinanza sugli effettivi massimi, OEMas)</h2>
<?del-struct abstand18pt><p>del 23 ottobre 2013 (Stato 1° gennaio 2016)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 46 capoversi 1 e 3, 47 capoverso 2 e 177 capoverso 1 <br>della legge federale del 29 aprile 1998<sup><a href="#fn-d2805e27">1</a></sup> sull’agricoltura (LAgr),</p>
<p>ordina:</p>
<div class="footnotes"><p id="fn-d2805e27"><sup>1</sup> <a href="https://fedlex.data.admin.ch/eli/cc/1998/3033_3033_3033/20190101">RS <b>910.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Campo d’applicazione </a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>La presente ordinanza si applica alle aziende che praticano l’allevamento suino, l’ingrasso di suini, la tenuta di galline ovaiole, l’ingrasso di polli, l’ingrasso di tacchini e l’ingrasso di vitelli.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Disposizioni generali </a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d2805e53">2</a></sup><a href="#art_2"> Effettivi massimi </a>
</h6>
<div class="collapseable"> <p><sup>1</sup> Le aziende devono attenersi ai seguenti effettivi massimi:</p>
<dl>
<dt>a.</dt>
<dd>per animali della specie suina:<dl>
<dt>1.       250</dt>
<dd>scrofe da allevamento di oltre 6 mesi, in lattazione e non in lattazione,</dd>
<dt>2.       500</dt>
<dd>scrofe da allevamento di oltre 6 mesi, non in lattazione o rimonte di oltre 35 kg e fino a 6 mesi, di entrambi i sessi, in aziende di monta o di attesa gestite da produttori associati che si ripartiscono il lavoro nella produzione di suinetti,</dd>
<dt>3.    1 500</dt>
<dd>rimonte di oltre 35 kg e fino a 6 mesi, di entrambi i sessi,</dd>
<dt>4.    1 500</dt>
<dd>suinetti svezzati fino a 35 kg, di entrambi i sessi,</dd>
<dt>5.    2 000</dt>
<dd>suinetti svezzati fino a 35 kg, di entrambi i sessi, in aziende specializzate nell’allevamento di suinetti senza altre categorie di suini,</dd>
<dt>6.    1 500</dt>
<dd>suini da ingrasso di oltre 35 kg, di entrambi i sessi;</dd>
</dl>
</dd>
<dt>b.</dt>
<dd>per pollame da reddito:<dl>
<dt>1.  27 000</dt>
<dd>polli da ingrasso fino al 28° giorno di ingrasso,</dd>
<dt>2.  24 000</dt>
<dd>polli da ingrasso dal 29° al 35° giorno di ingrasso,</dd>
<dt>3.  21 000</dt>
<dd>polli da ingrasso dal 36° al 42° giorno di ingrasso,</dd>
<dt>4.  18 000</dt>
<dd>polli da ingrasso dal 43° giorno di ingrasso,</dd>
<dt>5.  18 000</dt>
<dd>galline ovaiole di oltre 18 settimane,</dd>
<dt>6.    9 000</dt>
<dd>tacchini da ingrasso fino al 42° giorno di ingrasso (ingrasso preliminare),</dd>
<dt>7.    4 500</dt>
<dd>tacchini da ingrasso dal 43° giorno di ingrasso (finissaggio);</dd>
</dl>
</dd>
<dt>c.</dt>
<dd>per animali della specie bovina:<dl>
<dt>          300</dt>
<dd>vitelli da ingrasso (ingrasso con latte intero o con succedanei del latte).</dd>
</dl>
</dd>
</dl>
<p><sup>2</sup> Nell’ingrasso di polli e tacchini il giorno di entrata nell’azienda e quello di uscita dall’azienda sono considerati giorni di ingrasso.</p>
<div class="footnotes"><p id="fn-d2805e53"><sup>2</sup> Nuovo testo giusta il n. I dell’O del 28 ott. 2015, in vigore dal 1° gen. 2016  (<a href="https://fedlex.data.admin.ch/eli/oc/2015/769">RU <b>2015</b> 4571</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Effettivo complessivo autorizzato </a>
</h6>
<div class="collapseable"> <p>Per il calcolo dell’effettivo complessivo autorizzato ai sensi dell’articolo 46 capo­verso 2 LAgr non sono considerati: </p>
<dl>
<dt>a.</dt>
<dd>le rimonte destinate alla rimonta del proprio effettivo: fino a un terzo dell’effettivo di scrofe da allevamento ma al massimo 80 animali;</dd>
<dt>b.</dt>
<dd>i suinetti fino a 35 kg prodotti nella propria azienda.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Comunità aziendali e comunità aziendali settoriali </a>
</h6>
<div class="collapseable"> <p>Nel caso di comunità aziendali e comunità aziendali settoriali gli effettivi di cui agli articoli 2 e 3 si applicano singolarmente per ogni azienda associata.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Aziende che forniscono la prova che le esigenze ecologiche sono rispettate senza cedere concime aziendale a terzi </a>
</h1>
<div class="collapseable">
<br><br><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Effettivi consentiti </a>
</h6>
<div class="collapseable"> <p><sup>1</sup> L’UFAG, su domanda, autorizza effettivi superiori a quelli di cui all’articolo 2 ad aziende che forniscono la prova che le esigenze ecologiche sono rispettate senza cedere concime aziendale a terzi.  </p>
<p><sup>2</sup> Esso autorizza al massimo gli effettivi che consentono, con il concime aziendale risultante, di rispettare un bilancio fosforico secondo l’allegato 1 numeri 2.1.4 e 2.1.5 dell’ordinanza del 23 ottobre 2013<sup><a href="#fn-d2805e169">3</a></sup> sui pagamenti diretti.</p>
<div class="footnotes"><p id="fn-d2805e169"><sup>3</sup> <a href="https://fedlex.data.admin.ch/eli/cc/2013/765/20200101">RS <b>910.13</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Domanda </a>
</h6>
<div class="collapseable"> <p><sup>1</sup> La domanda per un’autorizzazione va inoltrata all’UFAG mediante l’apposito modulo.</p>
<p><sup>2</sup> L’UFAG, prima della decisione, chiede un parere alla competente autorità can­tonale.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Durata dell<b>’</b>autorizzazione </a>
</h6>
<div class="collapseable"> <p>L’autorizzazione è valida per 15 anni. Se il gestore presenta una nuova domanda entro sei mesi dalla scadenza, l’UFAG decide prima della scadenza dell’autorizza­zione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Obbligo di notifica </a>
</h6>
<div class="collapseable"> <p>Il gestore deve notificare all’UFAG entro un mese qualsiasi modifica delle condi­zioni rilevanti ai fini dell’autorizzazione. L’UFAG può adeguare gli effettivi auto­rizzati prima della scadenza del termine.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Revoca dell<b>’</b>autorizzazione </a>
</h6>
<div class="collapseable"> <p>La revoca dell’autorizzazione è possibile in ogni momento se le prescrizioni sulla protezione degli animali o sulla protezione delle acque non sono state osservate e non è stato posto rimedio alle irregolarità entro il termine impartito dall’UFAG.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Aziende di allevamento di suini che valorizzano i sottoprodotti di aziende di trasformazione del latte o di derrate alimentari nonché aziende con attività sperimentale e di ricerca </a>
</h1>
<div class="collapseable">
<br><br><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Effettivi consentiti per aziende di allevamento di suini che valorizzano sottoprodotti di aziende di trasformazione del latte e di derrate alimentari </a>
</h6>
<div class="collapseable"> <br><br><p><sup>1</sup> L’UFAG, su domanda, autorizza effettivi superiori a quelli di cui all’articolo 2 ad aziende di allevamento di suini che valorizzano i sottoprodotti di aziende di trasfor­mazione del latte o di derrate alimentari, se queste in media in un anno:</p>
<dl>
<dt>a.</dt>
<dd>coprono almeno il 25 per cento del fabbisogno energetico dei suini con sotto­prodotti provenienti dalla trasformazione del latte;</dd>
<dt>b.</dt>
<dd>coprono almeno il 40 per cento del fabbisogno energetico dei suini con sotto­prodotti di derrate alimentari non provenienti dalla trasformazione del latte; o</dd>
<dt>c.</dt>
<dd>coprono almeno il 40 per cento del fabbisogno energetico dei suini con sotto­prodotti provenienti dalla trasformazione del latte e con sottoprodotti di derrate alimentari non provenienti dalla trasformazione del latte.</dd>
</dl>
<p><sup>2</sup> L’autorizzazione è concessa soltanto se:</p>
<dl>
<dt>a.</dt>
<dd>il Cantone nel cui territorio risultano i sottoprodotti conferma per scritto che lo smaltimento è un compito d’interesse pubblico e d’importanza regionale;</dd>
<dt>b.</dt>
<dd>l’azienda di trasformazione del latte o di derrate alimentari dalla quale proven­gono i sottoprodotti è ubicata a una distanza di percorso di al mas­simo 75 km;</dd>
<dt>c.</dt>
<dd>i sottoprodotti finora non sono stati ritirati da altre aziende o queste non sono disposte a continuare a ritirarli;</dd>
<dt>d.</dt>
<dd>il ritiro dei sottoprodotti è stabilito in un contratto scritto tra il richiedente e l’azienda di trasformazione del latte o di derrate alimentari da cui proven­gono i sottoprodotti; il contratto deve contenere dati sul contenuto dei sotto­prodotti e sulla quantità valorizzata nell’arco di un anno; </dd>
<dt>e.</dt>
<dd>il richiedente, oltre ai suini, non detiene altri animali per i quali si applica la presente ordinanza, a meno che gli animali siano detenuti come animali da reddito esclusivamente per uso personale o come animali da compagnia;</dd>
<dt>f.</dt>
<dd>il Cantone in cui si trovano le unità di produzione conferma per scritto che:<dl>
<dt>1.</dt>
<dd>con gli effettivi esistenti sono adempiute le prescrizioni sulla protezione degli animali, e</dd>
<dt>2.</dt>
<dd>gli effettivi richiesti consentono di osservare le prescrizioni sulle acque.</dd>
</dl>
</dd>
</dl>
<p><sup>3</sup> L’UFAG rilascia l’autorizzazione in funzione della quantità di sottoprodotti valo­rizzati.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Elenco dei sottoprodotti </a>
</h6>
<div class="collapseable"> <p><sup>1</sup> I sottoprodotti di aziende di trasformazione del latte o di derrate alimentari presi in considerazione per il rilascio di un’autorizzazione secondo l’articolo 10 sono elen­cati nell’allegato.</p>
<p><sup>2</sup> L’UFAG può modificare l’allegato. I sottoprodotti sono inseriti nell’allegato se adempiono le seguenti condizioni:</p>
<dl>
<dt>a.</dt>
<dd>non sono espressamente prodotti per il foraggiamento di suini;</dd>
<dt>b.</dt>
<dd>contengono molta acqua e si deteriorano, senza aggiunta di conservanti, al massimo entro 30 giorni;</dd>
<dt>c.</dt>
<dd>il loro utilizzo nell’alimentazione dei suini non ha conseguenze negative sul benessere degli animali e sulla qualità della carne;</dd>
<dt>d.</dt>
<dd>risultano regolarmente e quindi il foraggiamento è garantito tutto l’anno;</dd>
<dt>e.</dt>
<dd>il loro utilizzo nell’alimentazione dei suini è più opportuno rispetto all’uti­lizzo in un tradizionale alimento per animale secco.</dd>
</dl>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Effettivi consentiti per aziende con attività sperimentale e di ricerca </a>
</h6>
<div class="collapseable"> <p><sup>1</sup> L’UFAG, su domanda, autorizza effettivi superiori a quelli di cui all’articolo 2 alle aziende sperimentali della Confederazione e alle stazioni di ricerca agronomica della Confederazione, all’Aviforum di Zollikofen e al Centro degli esami funzionali d’ingrasso e di macellazione di Sempach a condizione che sia necessario per l’ese­cuzione di esperimenti e prove.</p>
<p><sup>2</sup> L’autorizzazione viene concessa soltanto se il Cantone in cui si trova l’unità di produzione conferma per scritto che:</p>
<dl>
<dt>a.</dt>
<dd>con gli effettivi esistenti sono adempiute le prescrizioni sulla protezione degli animali; e</dd>
<dt>b.</dt>
<dd>gli effettivi richiesti consentono di osservare le prescrizioni sulle acque.</dd>
</dl>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Effettivo complessivo consentito </a>
</h6>
<div class="collapseable"> <p><sup>1</sup> L’UFAG, su domanda, autorizza ad aziende di cui agli articoli 10 e 12 al massimo il 200 per cento degli effettivi di cui all’articolo 2.</p>
<p><sup>2</sup> Se un’azienda detiene più categorie di animali, la somma delle singole quote per­centuali dei rispettivi effettivi massimi non deve superare il 200 per cento.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Domanda </a>
</h6>
<div class="collapseable"> <p>La domanda per un’autorizzazione va inoltrata all’UFAG mediante l’apposito modulo. Deve essere corredata di tutti i documenti necessari alla valutazione, in particolare delle conferme scritte di cui all’articolo 10 capoverso 2 lettere a e f o all’articolo 12 capoverso 2.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Durata dell’autorizzazione </a>
</h6>
<div class="collapseable"> <p>L’autorizzazione per le aziende di cui all’articolo 10 è rilasciata per  la durata di va­lidità del contratto di ritiro secondo l’articolo 10 capoverso 2 lettera d, tuttavia per al massimo 5 anni. L’autorizzazione per le aziende di cui all’articolo 12 è rilasciata per al massimo 5 anni. Se il gestore presenta una nuova domanda entro sei mesi dalla scadenza, l’UFAG decide prima della scadenza dell’autorizzazione.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Obbligo di notifica </a>
</h6>
<div class="collapseable"> <p>Il gestore deve notificare all’UFAG entro un mese qualsiasi modifica delle condi­zioni rilevanti ai fini dell’autorizzazione. L’UFAG può adeguare gli effettivi auto­rizzati prima della scadenza dell’autorizzazione.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Revoca dell’autorizzazione </a>
</h6>
<div class="collapseable"> <p>La revoca dell’autorizzazione è possibile in ogni momento se le prescrizioni sulla protezione degli animali o sulla protezione delle acque non sono state osservate e non è stato posto rimedio alle irregolarità entro il termine impartito dall’UFAG.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Ripresa della produzione in aziende che avevano ridotto l’effettivo di bestiame o cessato l’esercizio aziendale </a>
</h1>
<div class="collapseable">
<br><br><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> </a>
</h6>
<div class="collapseable">
<p><sup>1</sup> Le aziende che nel 1994 hanno ricevuto contributi in virtù dell’ordinanza del 13 gennaio 1993<sup><a href="#fn-d2805e390">4</a></sup> concernente i contributi per la cessazione dell’esercizio aziendale, possono, durante i 20 anni successivi alla riduzione degli effettivi o alla cessazione della produzione, aumentare gli effettivi o riprendere la produzione soltanto se l’UFAG lo ha autorizzato.</p>
<p><sup>2</sup> L’UFAG può autorizzare un’azienda ad aumentare gli effettivi o a riprendere la produzione non appena il contributo versato all’atto della cessazione dell’esercizio per la costruzione dell’edificio è rimborsato proporzionalmente. In tal caso è accor­dato un condono del 5 per cento per ogni anno trascorso dal versamento.</p>
<p><sup>3</sup> L’Ufficio del registro fondiario competente radia d’ufficio la menzione nel registro fondiario concernente la limitazione dell’effettivo di bestiame, iscritta come restri­zioni di diritto pubblico della proprietà e limitata a 20 anni secondo l’ordinanza con­cernente i contributi per la cessazione dell’esercizio aziendale se il termine di cui al capoverso 1 dalla pronuncia della decisione sulla riduzione dell’effettivo di bestiame o sulla cessazione d’attività è scaduto. Prima della sca­denza di tale termine, la men­zione può essere radiata soltanto con il consenso dell’UFAG.</p>
<div class="footnotes"><p id="fn-d2805e390"><sup>4</sup> [<a href="https://fedlex.data.admin.ch/eli/oc/1993/865_865_865">RU <b>1993 </b>865 </a><a href="https://fedlex.data.admin.ch/eli/oc/1993/1598_1598_1598">1598 </a>all. 2 n. 5, <b></b><a href="https://fedlex.data.admin.ch/eli/oc/1994/784_784_784"><b>1994 </b>784</a>. <a href="https://fedlex.data.admin.ch/eli/oc/1995/217_217_217">RU <b>1995</b> 217</a>]</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Tasse </a>
</h1>
<div class="collapseable">
<article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Riscossione della tassa </a>
</h6>
<div class="collapseable"> <p><sup>1</sup> L’UFAG riscuote una tassa se il gestore di un’azienda detiene più animali degli effettivi consentiti.</p>
<p><sup>2</sup> Determinante ai fini della riscossione della tassa è l’effettivo nel giorno in cui l’UFAG constata l’effettivo di un’azienda.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Ammontare della tassa </a>
</h6>
<div class="collapseable"> <p><sup>1</sup> Le tasse per animale tenuto in sovrannumero all’anno ammontano:</p>
<dl>
<dt>a.</dt>
<dd>per gli animali della specie suina:</dd>
</dl>
<p></p>
<div class="table"><table border="1">
<tr>
<td><dl>
<dt>1. </dt>
<dd>scrofe da allevamento, in lattazione o non in lattazione, <br>di oltre 6 mesi</dd>
</dl></td>
<td><p><br>450.—</p></td>
</tr>
<tr>
<td><dl>
<dt>2. </dt>
<dd>suinetti svezzati fino a 35 kg</dd>
</dl></td>
<td><p>75.—</p></td>
</tr>
<tr>
<td><dl>
<dt>3.</dt>
<dd>rimonte e suini da ingrasso di oltre 35 kg, di entrambi i sessi</dd>
</dl></td>
<td><p>75.—</p></td>
</tr>
</table></div>
<dl>
<dt>b.</dt>
<dd>per il pollame da reddito:</dd>
</dl>
<p></p>
<div class="table"><table border="1">
<tr>
<td><dl>
<dt>1.</dt>
<dd> galline ovaiole di oltre 18 settimane</dd>
</dl></td>
<td><p>12.—</p></td>
</tr>
<tr>
<td><dl>
<dt>2. </dt>
<dd>polli da ingrasso oltre 42 giorni di ingrasso</dd>
</dl></td>
<td><p>5.—</p></td>
</tr>
<tr>
<td><dl>
<dt>3. </dt>
<dd>polli da ingrasso fino a 42 giorni di ingrasso</dd>
</dl></td>
<td><p>4.30</p></td>
</tr>
<tr>
<td><dl>
<dt>4. </dt>
<dd>polli da ingrasso fino a 35 giorni di ingrasso</dd>
</dl></td>
<td><p>3.80</p></td>
</tr>
<tr>
<td><dl>
<dt>5. </dt>
<dd>polli da ingrasso fino a 28 giorni di ingrasso</dd>
</dl></td>
<td><p>3.40</p></td>
</tr>
<tr>
<td><dl>
<dt>6. </dt>
<dd>tacchini da ingrasso di oltre 6 settimane (finissaggio)</dd>
</dl></td>
<td><p>15.—</p></td>
</tr>
<tr>
<td><dl>
<dt>7. </dt>
<dd>tacchini da ingrasso fino a 6 settimane (ingrasso preliminare)</dd>
</dl></td>
<td><p>5.—</p></td>
</tr>
</table></div>
<dl>
<dt>c.</dt>
<dd>per animali della specie bovina:</dd>
</dl>
<p></p>
<div class="table"><table border="1"><tr>
<td><dl>
<dt>vitelli da ingrasso (ingrasso con latte intero o con succedanei</dt>
<dd>
<br>del latte)</dd>
</dl></td>
<td><p><br>200.—</p></td>
</tr></table></div>
<p><sup>2</sup> Se il gestore detiene animali di diverse categorie, per il calcolo della tassa ci si basa sulla soluzione più vantaggiosa per il gestore.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Autorizzazione per nuovi edifici e lavori di trasformazione </a>
</h1>
<div class="collapseable"><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> </a>
</h6>
<div class="collapseable"><p>Le competenti autorità cantonali autorizzano la costruzione o la trasformazione di edifici soltanto per gli effettivi di cui agli articoli 2 e 3, a meno che l’UFAG abbia precedentemente garantito un effettivo più elevato in conformità dell’articolo 5, 10<br>o 12.</p></div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni finali </a>
</h1>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Esecuzione </a>
</h6>
<div class="collapseable"> <p><sup>1</sup> L’UFAG esegue la presente ordinanza.</p>
<p><sup>2</sup> L’UFAG può incaricare le competenti autorità cantonali del controllo degli effet­tivi.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Abrogazione di un altro atto normativo </a>
</h6>
<div class="collapseable"> <p>L’ordinanza del 26 novembre 2003<sup><a href="#fn-d2805e604">5</a></sup> sugli effettivi massimi è abrogata.</p>
<div class="footnotes"><p id="fn-d2805e604"><sup>5</sup> [<a href="https://fedlex.data.admin.ch/eli/oc/2003/731">RU <b>2003</b> 4933</a>, <b></b><a href="https://fedlex.data.admin.ch/eli/oc/2010/841"><b>2010</b> 5881</a>, <b></b><a href="https://fedlex.data.admin.ch/eli/oc/2011/350"><b>2011</b> 2407</a>, <b></b><a href="https://fedlex.data.admin.ch/eli/oc/2013/125"><b>2013</b> 679</a>]</p></div>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Disposizioni transitorie </a>
</h6>
<div class="collapseable"> <p><sup>1</sup> Le autorizzazioni eccezionali rilasciate alle aziende che possono tenere un effettivo superiore a quello di cui all’articolo 2, poiché usano sottoprodotti della macellazione o di macellerie e resti alimentari a scopo foraggero, conformemente all’ordinanza del 26 novembre 2003<sup><a href="#fn-d2805e639">6</a></sup> sugli effettivi massimi, restano valide fino alla loro sca­den­za.</p>
<p><sup>2</sup> Le aziende che, a causa del divieto di usare sottoprodotti della macellazione o di macellerie e resti alimentari a scopo foraggero, non possono procurarsi sottoprodotti di derrate alimentari di cui all’allegato in quantità sufficiente per ottenere una nuova autorizzazione, devono riportare gli effettivi entro il 31 dicembre 2015 a quelli di cui agli articoli 2 e 3 o ai limiti stabiliti nella nuova autorizzazione. </p>
<p><sup>3</sup> Secondo il diritto anteriore le autorizzazioni rilasciate a tempo indeterminato per aziende che forniscono la prova che le esigenze ecologiche sono rispettate senza cedere concime aziendale a terzi sono valide per 15 anni dal momento dell’autoriz­zazione.</p>
<div class="footnotes"><p id="fn-d2805e639"><sup>6</sup> <a href="https://fedlex.data.admin.ch/eli/oc/2003/731">RU <b>2003</b> 4933</a></p></div>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2014.</p>
</div></article>
</div></section></main><div id="annex"><section id="lvl_d874e39"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d874e39">Allegato </a>
</h1>
<div class="collapseable">
<p>(art. 11 e 24 cpv. 2)</p>
<section id="lvl_d874e39/lvl_d874e40"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d874e39/lvl_d874e40">Elenco dei sottoprodotti di derrate alimentari secondo l’articolo 11 </a>
</h2>
<div class="collapseable">
<br><p></p>
<div class="table"><table border="1">
<tr>
<td><p>Denominazione</p></td>
<td><p></p></td>
<td><p>Sottoprodotto della …</p></td>
<td><p>SS <br>(g/kg)</p></td>
<td><p>EDS<br>(MJ/kg)</p></td>
</tr>
<tr><td><p>1. Sottoprodotti provenienti dalla trasformazione del latte:<br></p></td></tr>
<tr>
<td><p>1.1</p></td>
<td><p>Latticello</p></td>
<td><p>Fabbricazione del burro</p></td>
<td><p>  65</p></td>
<td><p>  1,1</p></td>
</tr>
<tr>
<td><p>1.2</p></td>
<td><p>Latticello 20 %</p></td>
<td><p>Fabbricazione del burro</p></td>
<td><p>200</p></td>
<td><p>  3,4</p></td>
</tr>
<tr>
<td><p>1.3</p></td>
<td><p>Latticello 30 %</p></td>
<td><p>Fabbricazione del burro</p></td>
<td><p>300</p></td>
<td><p>  5,1</p></td>
</tr>
<tr>
<td><p>1.4</p></td>
<td><p>Scarti di formaggio</p></td>
<td><p>Fabbricazione del formaggio</p></td>
<td><p>700</p></td>
<td><p>17,5</p></td>
</tr>
<tr>
<td><p>1.5</p></td>
<td><p>Siero di latte (=siero)</p></td>
<td><p>Fabbricazione del formaggio</p></td>
<td><p></p></td>
<td><p></p></td>
</tr>
<tr>
<td><dl>
<dt>1.5.1</dt>
<dd></dd>
</dl></td>
<td><dl>
<dt>Formaggio a pasta dura</dt>
<dd></dd>
</dl></td>
<td><p></p></td>
<td><p>  60</p></td>
<td><p>  0,9</p></td>
</tr>
<tr>
<td><dl>
<dt>1.5.2</dt>
<dd></dd>
</dl></td>
<td><dl>
<dt>Formaggio a pasta molle</dt>
<dd></dd>
</dl></td>
<td><p></p></td>
<td><p>  53</p></td>
<td><p>  0,8</p></td>
</tr>
<tr>
<td><dl>
<dt>1.5.3</dt>
<dd></dd>
</dl></td>
<td><dl>
<dt>Ricotta</dt>
<dd></dd>
</dl></td>
<td><p></p></td>
<td><p>  60</p></td>
<td><p>  0,9</p></td>
</tr>
<tr>
<td><dl>
<dt>1.5.4</dt>
<dd></dd>
</dl></td>
<td><dl>
<dt>Concentrato di siero di latte</dt>
<dd></dd>
</dl></td>
<td><p></p></td>
<td><p></p></td>
<td><p></p></td>
</tr>
<tr>
<td><p></p></td>
<td><dl>
<dt>–</dt>
<dd>12 %</dd>
</dl></td>
<td><p></p></td>
<td><p>120</p></td>
<td><p>  1,8</p></td>
</tr>
<tr>
<td><p></p></td>
<td><dl>
<dt>–</dt>
<dd>18 %</dd>
</dl></td>
<td><p></p></td>
<td><p>180</p></td>
<td><p>  2,6</p></td>
</tr>
<tr>
<td><p></p></td>
<td><dl>
<dt>–</dt>
<dd>25 %</dd>
</dl></td>
<td><p></p></td>
<td><p>250</p></td>
<td><p>  3,7</p></td>
</tr>
<tr>
<td><p>1.6</p></td>
<td><p>Permeato</p></td>
<td><p>Estrazione di proteine a partire da latte scremato o siero di latte</p></td>
<td><p>  40</p></td>
<td><p>  0,6</p></td>
</tr>
<tr>
<td><p>1.7</p></td>
<td><p>Miscele ottenute dal ri­sciacquo di prodotti lattieri</p></td>
<td><p>Trasformazione del latte</p></td>
<td><p>  80</p></td>
<td><p>  1,6</p></td>
</tr>
<tr><td><p>2. Sottoprodotti di derrate alimentari non provenienti dalla trasformazione del latte:<br></p></td></tr>
<tr>
<td><p>2.1</p></td>
<td><p>Amido di frumento liquido</p></td>
<td><p>Fabbricazione dell’amido</p></td>
<td><p>170</p></td>
<td><p>  2,7</p></td>
</tr>
<tr>
<td><p>2.2</p></td>
<td><p>Sottoprodotto della <br>fabbricazione del tofu</p></td>
<td><p>Fabbricazione del tofu</p></td>
<td><p>200</p></td>
<td><p>  2,6</p></td>
</tr>
<tr>
<td><p>2.3</p></td>
<td><p>Trebbie di birra fresche</p></td>
<td><p>Fabbricazione della birra</p></td>
<td><p>220</p></td>
<td><p>  2.2</p></td>
</tr>
<tr>
<td><p>2.4</p></td>
<td><p>Scarti di verdura / <br>zuppa di scarti di verdura</p></td>
<td><p>Trasformazione della verdura</p></td>
<td><p>120</p></td>
<td><p>  1,7</p></td>
</tr>
<tr>
<td><p>2.5</p></td>
<td><p>Paste</p></td>
<td><p>Fabbricazione di paste</p></td>
<td><p>675</p></td>
<td><p>11.3</p></td>
</tr>
<tr>
<td><p>2.6</p></td>
<td><p>Resti di pane</p></td>
<td><p>Fabbricazione di  prodotti<br>da forno</p></td>
<td><p>770</p></td>
<td><p>13.4</p></td>
</tr>
<tr>
<td><p>2.7</p></td>
<td><p>Resti di pan di spagna e sot­toprodotti della panetteria</p></td>
<td><p>Fabbricazione di  prodotti<br>da forno</p></td>
<td><p>940</p></td>
<td><p>17.8</p></td>
</tr>
<tr>
<td><p>2.8</p></td>
<td><p>Scarti di patate</p></td>
<td><p>Trasformazione delle patate</p></td>
<td><p>150</p></td>
<td><p>  1,9</p></td>
</tr>
<tr>
<td><p>2.9</p></td>
<td><p>Lieviti</p></td>
<td><p>Fabbricazione della<br>birra/panetteria</p></td>
<td><p>100</p></td>
<td><p>  1,4</p></td>
</tr>
<tr>
<td><p>2.10</p></td>
<td><p>Resti di bevande con <br>permeato di latte</p></td>
<td><p>Fabbricazione di bevande<br>con permeato di latte</p></td>
<td><p>100</p></td>
<td><p>  1,7</p></td>
</tr>
<tr><td>
<p> SS  = sostanza secca</p>
<p> EDS = energia digeribile suini</p>
</td></tr>
</table></div>
</div></section>
</div></section></div>
</div></body>
</html>
