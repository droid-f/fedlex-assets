<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-466-20190101-it-docx</title>
</head>
<body><div id="lawcontent">
<div id="preface">
<!--366.1 --><p class="srnummer ">366.1 </p>
<h1 class="erlasstitel botschafttitel ">Ordinanza<br>sull’Ufficio centrale nazionale Interpol Berna</h1>
<h2 class="erlasskurztitel ">(Ordinanza Interpol)</h2>
<p>del 21 giugno 2013 (Stato 1° gennaio 2019)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 350–353 del Codice penale<sup><a href="#fn-d6e21" id="fnbck-d6e21">1</a></sup>,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Organizzazione e compiti</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Organizzazione</a>
</h6>
<div class="collapseable"> <p>L’Ufficio federale di polizia (fedpol) dirige l’Ufficio centrale nazionale (UCN) a tenore dell’articolo 32 dello Statuto dell’Organizzazione internazionale di polizia criminale<sup><a href="#fn-d6e43" id="fnbck-d6e43">2</a></sup> (Interpol).</p>
<div class="footnotes"><p id="fn-d6e43"><sup><a href="#fnbck-d6e43">2</a></sup> Statuto dell’Organizzazione internazionale di polizia criminale, entrato in vigore il 13 giugno 1956, nella versione del 7 ottobre 2008 entrata in vigore il 5 dicembre 2008.  Lo Statuto è disponibile gratuitamente presso l’Ufficio federale di polizia (fedpol), Nussbaumstrasse 29, <i>3003 </i>Berna, e può essere consultato sul sito Internet www.fedpol.admin.ch.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti dell’UCN</a>
</h6>
<div class="collapseable"> <p><sup>1</sup> L’UCN cura i contatti con:</p>
<dl>
<dt>a. </dt>
<dd>le autorità svizzere competenti;</dd>
<dt>b. </dt>
<dd>gli uffici centrali nazionali degli altri Paesi;</dd>
<dt>c. </dt>
<dd>il Segretariato generale di Interpol.</dd>
</dl>
<p><sup>2</sup> Adempie inoltre i seguenti compiti:</p>
<dl>
<dt>a. </dt>
<dd>coadiuva la prevenzione e la repressione di reati nonché l’esecuzione di pene e di misure curando lo scambio di informazioni di polizia giudiziaria tra gli UCN degli altri Stati e il Segretariato generale di Interpol da un lato e le autorità svizzere di perseguimento penale dall’altro;</dd>
<dt>b. </dt>
<dd>può trattare e scambiare informazioni destinate alla ricerca di persone scomparse o all’identificazione di sconosciuti;</dd>
<dt>c. </dt>
<dd>assicura un servizio di permanenza 24 ore su 24 per ricevere tutte le domande di Interpol e trasmetterle ai servizi competenti di fedpol da una parte e per trattare e coordinare gli affari urgenti di polizia giudiziaria dall’altra;</dd>
<dt>d. </dt>
<dd>assicura l’accesso al sistema d’informazione di polizia di Interpol;</dd>
<dt>e. </dt>
<dd>coordina e coadiuva la collaborazione nell’ambito dell’attività operativa di Interpol;</dd>
<dt>f. </dt>
<dd>assicura la trasmissione delle domande di assistenza giudiziaria internazionale ricevute e trasmesse tramite il canale di Interpol che rientrano nell’ambito di competenza dell’Ufficio federale di giustizia;</dd>
<dt>g. </dt>
<dd>partecipa ai lavori strategici e operativi di Interpol e rappresenta la Svizzera nei relativi comitati;</dd>
<dt>h. </dt>
<dd>delega uno o più addetti di polizia presso il Segretariato generale di Interpol.</dd>
</dl>
<p><sup>3</sup> Allo scambio di informazioni di polizia tra l’UCN da un lato e il Segretariato generale di Interpol e gli UCN degli altri Stati dall’altro si applicano lo Statuto dell’Organizzazione internazionale di polizia criminale<sup><a href="#fn-d6e102" id="fnbck-d6e102">3</a></sup> e il Regolamento sul trattamento dei dati<sup><a href="#fn-d6e107" id="fnbck-d6e107">4</a></sup> (Regolamento Interpol), per quanto siano compatibili con il diritto svizzero.</p>
<p><sup>4</sup> Nella sua attività l’UCN è responsabile dell’osservanza del diritto svizzero e adotta, se necessario, i relativi provvedimenti.</p>
<div class="footnotes">
<p id="fn-d6e102"><sup><a href="#fnbck-d6e102">3</a></sup> Cfr. nota all’art. 1.</p>
<p id="fn-d6e107"><sup><a href="#fnbck-d6e107">4</a></sup> Regolamento del 2 novembre 2011 sul trattamento dei dati, entrato in vigore il 1° luglio 2012. Il regolamento è disponibile gratuitamente presso l’Ufficio federale  di polizia (fedpol), Nussbaumstrasse 29, <i>3003 </i>Berna e può essere consultato sul sito  Internet www.fedpol.admin.ch.</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Scambio di informazioni tramite il sistema d’informazione di polizia di Interpol</a>
</h6>
<div class="collapseable"> <p><sup>1</sup> L’UCN può effettuare lo scambio di informazioni con il Segretariato generale di Interpol e con gli UCN degli altri Stati tramite il sistema d’informazione di polizia di Interpol e all’uopo può anche consultare e registrare i dati del sistema d’informazione del Segretariato generale.</p>
<p><sup>2</sup> Può rendere accessibili i dati concernenti gli oggetti e le persone tramite una procedura di richiamo e registrarli direttamente nel sistema d’informazione di polizia di Interpol.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Diritti d’accesso</a>
</h6>
<div class="collapseable"> <p><sup>1</sup> Le autorità seguenti possono accedere ai dati del sistema d’informazione di polizia di Interpol tramite una procedura di richiamo:</p>
<dl>
<dt>a. </dt>
<dd>i servizi competenti di fedpol, per adempiere i compiti loro assegnati dalla legge federale del 7 ottobre 1994<sup><a href="#fn-d6e146" id="fnbck-d6e146">5</a></sup> sugli Uffici centrali di polizia giudiziaria della Confederazione, dal Codice di procedura penale<sup><a href="#fn-d6e154" id="fnbck-d6e154">6</a></sup>, dalla legge federale del 23 dicembre 2011<sup><a href="#fn-d6e162" id="fnbck-d6e162">7</a></sup> sulla protezione extraprocessuale dei testimoni, dalla legge federale del 20 marzo 1981<sup><a href="#fn-d6e170" id="fnbck-d6e170">8</a></sup> sull’assistenza internazionale in materia penale e dall’ordinanza del 17 novembre 1999<sup><a href="#fn-d6e178" id="fnbck-d6e178">9</a></sup> sull’organizzazione del Dipartimento federale di giustizia e polizia;</dd>
<dt>b. </dt>
<dd>i servizi competenti dell’Ufficio federale di giustizia, per adempiere i compiti loro assegnati dalla legge federale del 20 marzo 1981 sull’assistenza internazionale in materia penale e dall’ordinanza del 17 novembre 1999 sull’organizzazione del Dipartimento federale di giustizia e polizia;</dd>
<dt>c. </dt>
<dd>le autorità cantonali di polizia, per adempiere i compiti loro assegnati dal Codice di procedura penale e dalle leggi cantonali in materia di polizia;</dd>
<dt>d. </dt>
<dd>le autorità doganali e di confine della Confederazione, per adempiere i compiti loro assegnati dalla legge del 18 marzo 2005<sup><a href="#fn-d6e196" id="fnbck-d6e196">10</a></sup> sulle dogane, nonché le autorità doganali e di confine dei Cantoni, nell’ambito dei compiti loro assegnati dalla legge;</dd>
<dt>e. </dt>
<dd>le polizie cantonali degli stranieri, per quanto adempiano compiti di polizia giudiziaria e di sicurezza conformemente al diritto cantonale;</dd>
<dt>f. </dt>
<dd>il consulente per la protezione dei dati e delle informazioni presso fedpol, per adempiere i suoi compiti di controllo;</dd>
<dt>g. </dt>
<dd>i servizi incaricati della manutenzione informatica, per adempiere i loro compiti.</dd>
</dl>
<p><sup>2</sup> Fedpol emana un regolamento sul trattamento dei dati.</p>
<div class="footnotes">
<p id="fn-d6e146"><sup><a href="#fnbck-d6e146">5</a></sup> <a href="https://fedlex.data.admin.ch/eli/cc/1995/875_875_875" target="_blank">RS <b>360</b></a></p>
<p id="fn-d6e154"><sup><a href="#fnbck-d6e154">6</a></sup> <a href="https://fedlex.data.admin.ch/eli/cc/2010/267" target="_blank">RS <b>312.0</b></a></p>
<p id="fn-d6e162"><sup><a href="#fnbck-d6e162">7</a></sup> <a href="https://fedlex.data.admin.ch/eli/cc/2012/814" target="_blank">RS <b>312.2</b></a></p>
<p id="fn-d6e170"><sup><a href="#fnbck-d6e170">8</a></sup> <a href="https://fedlex.data.admin.ch/eli/cc/1982/846_846_846" target="_blank">RS <b>351.1</b></a></p>
<p id="fn-d6e178"><sup><a href="#fnbck-d6e178">9</a></sup> <a href="https://fedlex.data.admin.ch/eli/cc/2000/57" target="_blank">RS <b>172.213.1</b></a></p>
<p id="fn-d6e196"><sup><a href="#fnbck-d6e196">10</a></sup> <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Scambio di informazioni con le autorità estere di perseguimento penale</a>
</h6>
<div class="collapseable"> <p><sup>1</sup> L’UCN comunica alle autorità estere di perseguimento penale informazioni utili alla prevenzione e al perseguimento di reati ovvero all’esecuzione di pene e misure.</p>
<p><sup>2</sup> Se non è in grado di rispondere a una domanda la trasmette alle autorità svizzere di perseguimento penale che ritiene competenti. Queste forniscono all’UCN l’informazione richiesta.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Scambio di informazioni con le autorità di perseguimento penale dei Cantoni</a>
</h6>
<div class="collapseable"> <p><sup>1</sup> L’autorità cantonale di perseguimento penale che, per la prevenzione o il perseguimento di reati o per l’esecuzione di pene o misure, abbisogni d’informazioni da un’autorità estera di perseguimento penale può chiedere all’UCN di trasmettere la sua domanda agli UCN di altri Paesi o al Segretariato generale di Interpol.</p>
<p><sup>2</sup> È fatta salva la facoltà delle autorità cantonali di polizia di corrispondere direttamente con le autorità estere di polizia nei casi di cui all’articolo 35 capoverso 2 dell’ordinanza del 24 febbraio 1982<sup><a href="#fn-d6e242" id="fnbck-d6e242">11</a></sup> sull’assistenza internazionale in materia penale.</p>
<div class="footnotes"><p id="fn-d6e242"><sup><a href="#fnbck-d6e242">11</a></sup><sup> </sup><a href="https://fedlex.data.admin.ch/eli/cc/1982/878_878_878" target="_blank">RS <b>351.11</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Collaborazione con le autorità federali</a>
</h6>
<div class="collapseable"> <p>Per procedimenti penali giusta il Codice di procedura penale<sup><a href="#fn-d6e259" id="fnbck-d6e259">12</a></sup> nonché per la prevenzione di reati sottoposti alla giurisdizione federale, il Ministero pubblico della Confederazione può chiedere informazioni ad altri Paesi per il tramite dell’UCN.</p>
<div class="footnotes"><p id="fn-d6e259"><sup><a href="#fnbck-d6e259">12</a></sup><sup> </sup><a href="https://fedlex.data.admin.ch/eli/cc/2010/267" target="_blank">RS <b>312.0</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Collaborazione con i privati</a>
</h6>
<div class="collapseable"> <p><sup>1 </sup>L’UCN può, per la prevenzione e il chiarimento di reati, ragguagliare persone giuridiche se:</p>
<dl>
<dt>a. </dt>
<dd>si tratta di prevenire un pericolo imminente;</dd>
<dt>b. </dt>
<dd>la comunicazione è nell’interesse delle persone in causa e queste vi hanno acconsentito o, secondo le circostanze, il loro consenso può essere presunto.</dd>
</dl>
<p><sup>2</sup> Allo scopo di prevenire e chiarire furti e sottrazioni di veicoli, l’UCN può chiedere informazioni a persone giuridiche se è adempiuto uno dei requisiti di cui al capoverso 1. La presentazione di una denuncia equivale in ogni caso a un’approvazione.<sup><a href="#fn-d6e287" id="fnbck-d6e287">13</a></sup></p>
<div class="footnotes"><p id="fn-d6e287"><sup><a href="#fnbck-d6e287">13</a></sup> Introdotto dal n. II dell’all. 2 all’O RIPOL del 26 ott. 2016, in vigore dal 1° dic. 2016  (<a href="https://fedlex.data.admin.ch/eli/oc/2016/665" target="_blank">RU <b>2016</b> 3931</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Sistema d’informazione VOSTRA sul casellario giudiziale</a>
</h6>
<div class="collapseable"> <p>L’UCN fornisce ad altre autorità informazioni tratte dal sistema d’informazione VOSTRA sul casellario giudiziale nei limiti delle norme concernenti il casellario giudiziale.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Sistema d’informazione sull’ammissione alla circolazione (SIAC)</a><sup><a href="#fn-d6e309" id="fnbck-d6e309">14</a></sup>
</h6>
<div class="collapseable"> <p><sup>1</sup> Per procedere a confronti con gli avvisi di ricerca, l’UCN può consultare i seguenti dati del SIAC:<sup><a href="#fn-d6e324" id="fnbck-d6e324">15</a></sup></p>
<dl>
<dt>a. </dt>
<dd>marca, numero di telaio e pertinente contrassegno;</dd>
<dt>b. </dt>
<dd>osservazioni complementari (denuncia di furto);</dd>
<dt>c. </dt>
<dd>ultimo detentore noto, con cognome, nomi, data di nascita e indirizzo.</dd>
</dl>
<p><sup>2</sup> Se accerta che un veicolo rubato all’estero è immatricolato in Svizzera, l’UCN lo comunica alle autorità estere di perseguimento penale che hanno segnalato la ricerca.</p>
<div class="footnotes">
<p id="fn-d6e309"><sup><a href="#fnbck-d6e309">14</a></sup> Nuovo testo giusta il n. II 4 dell’all. 4 all’O del 30 nov. 2018 concernente il  sistema d’informazione sull’ammissione alla circolazione, in vigore dal 1° gen. 2019  (<a href="https://fedlex.data.admin.ch/eli/oc/2018/783" target="_blank">RU <b>2018</b> 4997</a>).</p>
<p id="fn-d6e324"><sup><a href="#fnbck-d6e324">15</a></sup> Nuovo testo giusta il n. II 4 dell’all. 4 all’O del 30 nov. 2018 concernente il  sistema d’informazione sull’ammissione alla circolazione, in vigore dal 1° gen. 2019  (<a href="https://fedlex.data.admin.ch/eli/oc/2018/783" target="_blank">RU <b>2018</b> 4997</a>).</p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Trattamento delle informazioni di polizia</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modalità dello scambio di informazioni</a>
</h6>
<div class="collapseable"> <p><sup>1</sup> Lo scambio di informazioni si limita alle informazioni di polizia ai sensi dell’articolo 1 capoverso 2 del Regolamento Interpol<sup><a href="#fn-d6e358" id="fnbck-d6e358">16</a></sup>.</p>
<p><sup>2</sup> Il destinatario delle informazioni può trattare le stesse soltanto ai fini per i quali gli sono state comunicate. A ogni comunicazione di dati, deve essere avvertito in merito a questa restrizione del trattamento e al fatto che l’UCN si riserva il diritto di esigere informazioni sul trattamento di questi dati.</p>
<p><sup>3</sup> Inoltre, a ogni comunicazione di dati o per determinate categorie di dati, l’UCN informa preventivamente il Segretariato generale di Interpol e gli UCN degli altri Stati, mediante una comunicazione generale:</p>
<dl>
<dt>a. </dt>
<dd>che la trasmissione di dati ad altre autorità diverse dalle autorità estere con compiti di perseguimento penale e di polizia è autorizzata nel singolo caso solo con l’approvazione esplicita dell’UCN;</dd>
<dt>b. </dt>
<dd>di tutte le altre restrizioni di trattamento, imposte all’UCN conformemente alla legislazione federale o cantonale.</dd>
</dl>
<p><sup>4</sup> L’autorizzazione ai sensi del capoverso 3 lettera a avviene conformemente al diritto svizzero. È competente il capo dell’UCN. Il consulente per la protezione dei dati e delle informazioni presso fedpol deve essere previamente consultato.</p>
<p><sup>5</sup> Se l’UCN intende comunicare al Paese d’origine o di provenienza dati di richiedenti l’asilo, rifugiati riconosciuti e persone bisognose di protezione che si trovano in Svizzera, si applicano le condizioni di cui all’articolo 2 dell’ordinanza 3 dell’11 agosto 1999<sup><a href="#fn-d6e382" id="fnbck-d6e382">17</a></sup> sull’asilo.</p>
<div class="footnotes">
<p id="fn-d6e358"><sup><a href="#fnbck-d6e358">16</a></sup> Cfr. nota all’art. 2 cpv. 3.</p>
<p id="fn-d6e382"><sup><a href="#fnbck-d6e382">17</a></sup> <a href="https://fedlex.data.admin.ch/eli/cc/1999/361" target="_blank">RS <b>142.314</b></a></p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Richieste del Segretariato generale di Interpol</a>
</h6>
<div class="collapseable"> <p><sup>1</sup> L’UCN risponde alle domande del Segretariato generale di Interpol conformemente al diritto svizzero. Ciò vale in particolare per le domande concernenti:</p>
<dl>
<dt>a. </dt>
<dd>la trasmissione di dati della Svizzera, registrati presso il Segretariato generale, a uffici esterni secondo l’articolo 27 del Regolamento Interpol<sup><a href="#fn-d6e405" id="fnbck-d6e405">18</a></sup>;</dd>
<dt>b. </dt>
<dd>l’accesso da parte di nuovi uffici a dati della Svizzera registrati presso il Segretariato generale;</dd>
<dt>c. </dt>
<dd>la consultazione e la registrazione, da parte di nuovi uffici, di dati della Svizzera registrati presso il Segretariato generale.</dd>
</dl>
<p><sup>2</sup> La decisione concernente richieste ai sensi del capoverso 1 lettere b e c necessita dell’autorizzazione del capo dell’UCN. Il consulente per la protezione dei dati e delle informazioni presso fedpol deve essere previamente consultato.</p>
<p><sup>3</sup> L’accesso a dati della Svizzera registrati presso il Segretariato generale, o la loro consultazione, è permesso a un ufficio solo se anche la trasmissione dei dati ad esso sarebbe ammessa.</p>
<div class="footnotes"><p id="fn-d6e405"><sup><a href="#fnbck-d6e405">18</a></sup> Cfr. nota all’art. 2 cpv. 3.</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Esattezza delle informazioni</a>
</h6>
<div class="collapseable"> <p>L’UCN garantisce l’esattezza e l’attualità delle informazioni di polizia da esso trasmesse.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Cancellazione di dati del sistema d’informazione di polizia di Interpol</a>
</h6>
<div class="collapseable"> <p><sup>1</sup> I dati del sistema d’informazione di polizia di Interpol sono cancellati non appena non sono più necessari.</p>
<p><sup>2</sup> I dati penalmente rilevanti di cui agli articoli 95–99 del Codice di procedura penale<sup><a href="#fn-d6e444" id="fnbck-d6e444">19</a></sup> sono conservati al massimo fino allo scadere del termine di prescrizione dell’azione penale e della pena.</p>
<p><sup>3</sup> Il servizio di controllo di fedpol è responsabile della cancellazione dei dati.</p>
<div class="footnotes"><p id="fn-d6e444"><sup><a href="#fnbck-d6e444">19</a></sup> <a href="https://fedlex.data.admin.ch/eli/cc/2010/267" target="_blank">RS <b>312.0</b></a></p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Archiviazione dei dati dell’UCN</a>
</h6>
<div class="collapseable"> <p>Tutti i dati di cui l’UCN non ha più bisogno sono offerti all’Archivio federale per l’archiviazione, conformemente alla legge del 26 giugno 1998<sup><a href="#fn-d6e464" id="fnbck-d6e464">20</a></sup> sull’archiviazione.</p>
<div class="footnotes"><p id="fn-d6e464"><sup><a href="#fnbck-d6e464">20</a></sup> <a href="https://fedlex.data.admin.ch/eli/cc/1999/354" target="_blank">RS <b>152.1</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Diritto di informazione, di rettifica e di cancellazione</a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p><sup>1</sup> Chi intende richiedere informazioni su dati che la concernono, farli rettificare o cancellare, deve comprovare la propria identità (copia del passaporto o della carta d’identità) e presentare una richiesta scritta al consulente per la protezione dei dati e delle informazioni di fedpol.</p>
<p><sup>2</sup> Le informazioni sono fornite giusta il diritto dell’ente pubblico (Stato estero, Confederazione, Cantone) le cui autorità stanno istruendo o hanno istruito la causa penale. Fedpol inoltra la richiesta per decisione all’autorità competente.</p>
<p><sup>3</sup> Fedpol decide sulla richiesta se ha condotto il procedimento senza delegarlo a un Cantone.</p>
<p><sup>4</sup> La richiesta può essere rifiutata per quanto lo richiedano gli interessi del procedimento penale, dell’esecuzione della pena o la prevenzione della criminalità da parte della polizia.</p>
<p><sup>5</sup> Le informazioni circa i dati segnaletici sono fornite conformemente all’ordinanza RIPOL del 15 ottobre 2008<sup><a href="#fn-d6e494" id="fnbck-d6e494">21</a></sup>.</p>
<p><sup>6</sup> Le informazioni circa i dati di autorità di altri Stati sono fornite conformemente all’articolo 18 del Regolamento Interpol<sup><a href="#fn-d6e505" id="fnbck-d6e505">22</a></sup>.</p>
<div class="footnotes">
<p id="fn-d6e494"><sup><a href="#fnbck-d6e494">21</a></sup> <a href="https://fedlex.data.admin.ch/eli/cc/2016/665" target="_blank">RS <b>361.0</b></a></p>
<p id="fn-d6e505"><sup><a href="#fnbck-d6e505">22</a></sup> Cfr. nota all’art. 2 cpv. 3.</p>
</div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Vigilanza e sicurezza dei dati</a>
</h1>
<div class="collapseable"><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p><sup>1</sup> Il consulente per la protezione dei dati e delle informazioni presso fedpol vigila sul trattamento dei dati personali presso l’UCN.</p>
<p><sup>2</sup> Fedpol disciplina il diritto di disporre e di accedere ai dati in un regolamento sul trattamento dei dati e provvede affinché i locali di lavoro siano inaccessibili alle persone non autorizzate.</p>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Diritto previgente: abrogazione</a>
</h6>
<div class="collapseable"> <p>L’ordinanza Interpol del 1° dicembre 1986<sup><sup><a href="#fn-d6e535" id="fnbck-d6e535">23</a></sup></sup> è abrogata.</p>
<div class="footnotes"><p id="fn-d6e535"><sup><a href="#fnbck-d6e535">23</a></sup> [<a href="https://fedlex.data.admin.ch/eli/oc/1986/2318_2318_2318" target="_blank">RU <b>1986</b> 2318</a>, <b></b><a href="https://fedlex.data.admin.ch/eli/oc/1987/279_279_279" target="_blank"><b>1987</b> 279</a>, <b></b><a href="https://fedlex.data.admin.ch/eli/oc/1992/1618_1618_1618" target="_blank"><b>1992</b> 1618 </a>all. n. 5, <b></b><a href="https://fedlex.data.admin.ch/eli/oc/1993/1962_1962_1962" target="_blank"><b>1993</b> 1962 </a>art. 36 n. 7, <b></b><a href="https://fedlex.data.admin.ch/eli/oc/1996/3097_3097_3097" target="_blank"><b>1996</b> 3097</a>,  <b></b><a href="https://fedlex.data.admin.ch/eli/oc/1998/1561_1561_1561" target="_blank"><b>1998</b> 1561</a>, <b></b><a href="https://fedlex.data.admin.ch/eli/oc/2001/494" target="_blank"><b>2001</b> 3316</a>, <b></b><a href="https://fedlex.data.admin.ch/eli/oc/2005/207" target="_blank"><b>2005 </b>1351</a>, <b></b><a href="https://fedlex.data.admin.ch/eli/oc/2008/694" target="_blank"><b>2008</b> 4943 </a><i>I 11</i>, <b></b><a href="https://fedlex.data.admin.ch/eli/oc/2012/815" target="_blank"><b>2012</b> 6731 </a>all. n. 6]</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° agosto 2013.</p>
<p></p>
</div></article>
</div></section></main>
</div></body>
</html>
