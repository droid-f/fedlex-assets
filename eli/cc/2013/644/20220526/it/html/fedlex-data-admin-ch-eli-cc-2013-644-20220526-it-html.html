<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-644-20220526-it-docx</title>
</head>
<body><div id="lawcontent">
<div id="preface">
<!--810.308 --><p class="srnummer">810.308 </p>
<h1 class="erlasstitel">Ordinanza sull’organizzazione <br>relativa alla legge sulla ricerca umana</h1>
<h2 class="erlasskurztitel">(Ordinanza sull’organizzazione relativa alla LRUm, Org-LRUm)</h2>
<?del-struct abstand18pt><p>del 20 settembre 2013 (Stato 26  maggio 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 49 capoversi 1 e 2, 53 capoverso 3, 59 capoverso 6, 60 capoverso 2 e 65 della legge del 30 settembre 2011<sup><a href="#fn-d6e24">1</a></sup> sulla ricerca umana (LRUm),</p>
<p>ordina:</p>
<div class="footnotes"><p id="fn-d6e24"><sup>1</sup> <a href="https://fedlex.data.admin.ch/eli/cc/2013/617">RS <b>810.30</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Commissione d’etica per la ricerca </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Composizione </a>
</h6>
<div class="collapseable"> <p><sup>1</sup> La commissione d’etica per la ricerca (commissione d’etica) è composta per lo meno di persone che possiedono comprovate conoscenze specialistiche nei seguenti settori:</p>
<dl>
<dt>a. </dt>
<dd>medicina;</dd>
<dt>b. </dt>
<dd>psicologia;</dd>
<dt>c. </dt>
<dd>cure;</dd>
<dt>d. </dt>
<dd>farmacia o medicina farmacologica;</dd>
<dt>e. </dt>
<dd>biologia;</dd>
<dt>f. </dt>
<dd>biostatistica;</dd>
<dt>g. </dt>
<dd>etica; e</dd>
<dt>h. </dt>
<dd>diritto, compresa la protezione dei dati.</dd>
</dl>
<p><sup>2</sup> I due sessi e i gruppi professionali sono equamente rappresentati.</p>
<p><sup>3</sup> La commissione d’etica deve conoscere le particolarità locali nel rispettivo settore di competenza. </p>
<p><sup>4</sup> La commissione d’etica ricorre a specialisti esterni se non dispone delle necessarie conoscenze specialistiche per la valutazione di un progetto di ricerca. </p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Esigenze poste ai membri </a>
</h6>
<div class="collapseable"> <p><sup>1</sup> I membri della commissione d’etica, all’inizio della loro attività, seguono una formazione concernente i compiti della commissione e i principi in materia di valutazione di progetti di ricerca e svolgono periodicamente una formazione continua in questi ambiti;</p>
<p><sup>2</sup> I membri di cui all’articolo 1 capoverso 1 lettere a–c devono disporre di esperienza nello svolgimento di progetti di ricerca.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Segreteria scientifica </a>
</h6>
<div class="collapseable"> <p><sup>1</sup> Le persone attive nella segreteria scientifica devono disporre di:</p>
<dl>
<dt>a. </dt>
<dd>un titolo di studi universitari in medicina, farmacia, scienze naturali, psicologia o diritto;</dd>
<dt>b. </dt>
<dd>una formazione sufficiente nella Buona prassi clinica;</dd>
<dt>c. </dt>
<dd>conoscenze della metodologia scientifica dei progetti di ricerca sull’essere umano; e</dd>
<dt>d. </dt>
<dd>conoscenze requisiti delle condizioni legali della ricerca sull’essere umano.</dd>
</dl>
<p><sup>2</sup> Le risorse umane della segreteria scientifica devono essere commisurate in maniera tale da:</p>
<dl>
<dt>a. </dt>
<dd>assicurare la sua disponibilità per la commissione e i richiedenti; e</dd>
<dt>b. </dt>
<dd>garantire il rispetto dei termini procedurali.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Ricusazione </a>
</h6>
<div class="collapseable"> <p><sup>1</sup> I membri della commissione d’etica si ricusano se:</p>
<dl>
<dt>a. </dt>
<dd>partecipano loro stessi al progetto di ricerca o, per altre ragioni, vi hanno un interesse personale;</dd>
<dt>b. </dt>
<dd>al progetto di ricerca partecipano persone alle quali hanno la facoltà di impartire istruzioni, alle cui istruzioni devono sottostare o alle quali sono legati personalmente; o</dd>
<dt>c. </dt>
<dd>hanno per altri motivi una prevenzione nella causa.</dd>
</dl>
<p><sup>2</sup> I membri che hanno una prevenzione nella causa non possono partecipare alle deliberazioni e ai processi decisionali riguardanti l’oggetto in questione. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Procedura ordinaria </a>
</h6>
<div class="collapseable"> <p><sup>1</sup> La commissione d’etica decide in procedura ordinaria in una composizione di almeno sette membri. È composta in maniera tale da garantire una valutazione competente e interdisciplinare della domanda. </p>
<p><sup>2</sup> La decisione è presa dopo deliberazioni orali. In casi eccezionali motivati è autorizzato lo svolgimento di una procedura scritta; un membro può esigere in qualsiasi momento una deliberazione orale.</p>
<p><sup>3</sup> La commissione d’etica decide a maggioranza dei voti espressi. In caso di parità dei voti decide il presidente o il vicepresidente. </p>
<p><sup>4</sup> Sono fatti salvi gli articoli 6 e 7. </p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Procedura semplificata </a>
</h6>
<div class="collapseable"> <p><sup>1</sup> La commissione d’etica decide nella composizione di tre membri su:</p>
<dl>
<dt>a.<sup><a href="#fn-d6e240">2</a></sup> </dt>
<dd>sperimentazioni cliniche della categoria A secondo gli articoli 19 capoverso 1, 20 capoverso 1, 49 capoverso 1 e 61 capoverso 1 dell’ordinanza del 20 settembre 2013<sup><sup><a href="#fn-d6e254">3</a></sup></sup> sulle sperimentazioni cliniche (OSRUm), se la sperimentazione non solleva questioni particolari di natura etica, scientifica o giuridica;</dd>
<dt>a<sup>bis</sup>.<sup><a href="#fn-d6e269">4</a></sup> </dt>
<dd>sperimentazioni cliniche della sottocategoria A1 secondo gli articoli 6 capoverso 2 lettera a e 6<i>a</i> capoverso 1 lettera a dell’ordinanza del 1° luglio 2020<sup><a href="#fn-d6e291">5</a></sup> sulle sperimentazioni cliniche con dispositivi medici, se la sperimentazione non solleva questioni particolari di natura etica, scientifica o giuridica;</dd>
<dt>b. </dt>
<dd>progetti di ricerca con persone della categoria A secondo l’articolo 7 capoverso 1 dell’ordinanza del 20 settembre 2013<sup><a href="#fn-d6e305">6</a></sup> sulla ricerca umana;</dd>
<dt>c. </dt>
<dd>la riutilizzazione di materiale biologico e di dati sanitari personali per la ricerca in caso di assenza di consenso o informazione secondo l’articolo 34 LRUm, se non solleva questioni particolari di natura etica, scientifica o giuridica;</dd>
<dt>d. </dt>
<dd>progetti di ricerca su persone decedute, ad eccezione dei progetti di ricerca su persone decedute sottoposte a respirazione artificiale secondo l’arti­colo 37 capoverso 2 LRUm;</dd>
<dt>e. </dt>
<dd>modifiche essenziali apportate a progetti di ricerca autorizzati, se sollevano questioni particolari di natura etica, scientifica o giuridica.</dd>
</dl>
<p><sup>2</sup> La composizione a tre include membri di diversi settori secondo l’articolo 1.<sup><a href="#fn-d6e333">7</a></sup></p>
<p><sup>3</sup> Una procedura scritta è ammessa se nessun membro esige una deliberazione orale.</p>
<p><sup>4</sup> La procedura ordinaria è svolta se:</p>
<dl>
<dt>a. </dt>
<dd>non vi è unanimità; o</dd>
<dt>b. </dt>
<dd>un membro della composizione a tre lo esige.</dd>
</dl>
<div class="footnotes">
<p id="fn-d6e240"><sup>2</sup> Nuovo testo giusta l’all. n. 3 dell’O del 19 mag. 2021, in vigore dal 26 mag. 2021  (<a href="https://fedlex.data.admin.ch/eli/oc/2021/281">RU <b>2021</b> 281</a>).</p>
<p id="fn-d6e254"><sup>3</sup>  <a href="https://fedlex.data.admin.ch/eli/cc/2013/643">RS <b>810.305</b></a></p>
<p id="fn-d6e269"><sup>4</sup> Introdotta dall’all. 2 n. 3 dell’O del 1° lug. 2020 sulle sperimentazioni cliniche con dispositivi medici (<a href="https://fedlex.data.admin.ch/eli/oc/2020/553">RU <b>2020 </b>3033</a>). Nuovo testo giusta l’all. 2 n. 3 dell’O del 4 mag. 2022, in vigore dal 26 mag. 2022 (<a href="https://fedlex.data.admin.ch/eli/oc/2022/294">RU <b>2022</b> 294</a>). </p>
<p id="fn-d6e291"><sup>5</sup>  <a href="https://fedlex.data.admin.ch/eli/cc/2020/553">RS <b>810.306</b></a></p>
<p id="fn-d6e305"><sup>6</sup> <a href="https://fedlex.data.admin.ch/eli/cc/2013/642">RS <b>810.301</b></a></p>
<p id="fn-d6e333"><sup>7</sup> Nuovo testo giusta l’all. 2 n. 3 dell’O del 1° lug. 2020 sulle sperimentazioni cliniche con dispositivi medici, in vigore dal 26 mag. 2021 (<a href="https://fedlex.data.admin.ch/eli/oc/2020/553">RU <b>2020 </b>3033</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Decisione presidenziale </a>
</h6>
<div class="collapseable"> <p><sup>1</sup> Il presidente o il vicepresidente della commissione d’etica decide:</p>
<dl>
<dt>a. </dt>
<dd>sui progetti di ricerca che utilizzano materiale biologico e dati sanitari personali già disponibili, ad eccezione della riutilizzazione ai sensi dell’arti­colo 34 LRUm;</dd>
<dt>b. </dt>
<dd>sulle modifiche essenziali apportate a progetti di ricerca autorizzati, se non sollevano questioni particolari di natura etica, scientifica o giuridica;</dd>
<dt>c. </dt>
<dd>sull’adempimento delle esigenze riguardanti le particolarità locali per i progetti di ricerca multicentrici;</dd>
<dt>d. </dt>
<dd>sulla non entrata nel merito di domande incomplete;</dd>
<dt>e. </dt>
<dd>sullo stralcio di domande in quanto prive di oggetto o ritirate;</dd>
<dt>f. </dt>
<dd>sull’adempimento di oneri;</dd>
<dt>g. </dt>
<dd>sull’adozione dei provvedimenti delle autorità di cui all’articolo 48 LRUm.</dd>
</dl>
<p><sup>2</sup> Può ordinare in qualsiasi momento lo svolgimento della procedura semplificata o della procedura ordinaria. </p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Obbligo di conservazione e diritto di consultazione </a>
</h6>
<div class="collapseable"> <p><sup>1</sup> La commissione d’etica conserva la documentazione che le è stata sottoposta a corredo della domanda, i verbali delle sedute e la corrispondenza per dieci anni dalla conclusione o dall’interruzione di un progetto di ricerca. </p>
<p><sup>2</sup> L’autorità cantonale di vigilanza può consultare questi documenti.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Obbligo di notifica </a>
</h6>
<div class="collapseable"> <p>L’autorità cantonale di vigilanza notifica la commissione d’etica competente all’or­gano di coordinamento di cui all’articolo 10. </p>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Organo di coordinamento </a>
</h1>
<div class="collapseable"><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable">
<p><sup>1</sup> L’Ufficio federale della sanità pubblica (UFSP) dirige l’organo di coordinamento conformemente all’articolo 55 LRUm.</p>
<p><sup>2</sup> L’organo di coordinamento ha in particolare i seguenti compiti:</p>
<dl>
<dt>a. </dt>
<dd>garantisce uno scambio periodico fra le autorità d’esame coinvolte;</dd>
<dt>b. </dt>
<dd>garantisce uno scambio regolare con le rappresentanze e le istituzioni del settore della ricerca;</dd>
<dt>c. </dt>
<dd>mette a disposizione raccomandazioni sulle procedure di autorizzazione e di notifica concernenti singoli aspetti della prassi decisionale, in collaborazione con le commissioni d’etica ed eventuali altre autorità d’esame interessate;</dd>
<dt>d. </dt>
<dd>partecipa alla concezione e all’esecuzione di programmi di formazione e di formazione continua destinati ai membri delle commissioni d’etica;</dd>
<dt>e. </dt>
<dd>informa il pubblico, segnatamente redigendo una sintesi dei rapporti annuali delle commissioni d’etica e un compendio statistico dei progetti di ricerca autorizzati.</dd>
</dl>
<p><sup>3</sup> Nell’ambito della gestione del portale e della banca dati complementare della Confederazione di cui all’articolo 67 OSRUm<sup><a href="#fn-d6e488">8</a></sup>, può consentire lo scambio elettro­nico di documenti delle procedure di autorizzazione e di notifica tra i richiedenti e le autorità preposte al rilascio dell’autorizzazione.</p>
<p><sup>4</sup> Esso emana direttive sul contenuto dei rapporti delle commissioni d’etica conformemente all’articolo 55 capoverso 2 LRUm. </p>
<div class="footnotes"><p id="fn-d6e488"><sup>8</sup> <a href="https://fedlex.data.admin.ch/eli/cc/2013/643">RS <b>810.305</b></a></p></div>
</div></article></div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Protezione dei dati </a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Comunicazione di dati personali </a>
</h6>
<div class="collapseable"> <p><sup>1</sup> Prima di comunicare dati personali ai servizi competenti di cui all’articolo 59 capoversi 1 e 2 LRUm, l’autorità d’esecuzione invita la persona interessata a esprimere un parere e nel contempo la informa su:</p>
<dl>
<dt>a. </dt>
<dd>lo scopo della comunicazione dei dati; </dd>
<dt>b. </dt>
<dd>la portata dei dati da comunicare; e</dd>
<dt>c. </dt>
<dd>il destinatario dei dati.</dd>
</dl>
<p><sup>2</sup> Gli obblighi secondo il capoverso 1 vengono meno se:</p>
<dl>
<dt>a. </dt>
<dd>la persona interessata è già stata sufficientemente informata;</dd>
<dt>b. </dt>
<dd>la comunicazione dei dati si evince dalle circostanze del singolo caso;</dd>
<dt>c. </dt>
<dd>esiste un pericolo imminente che diritti o importanti interessi di terzi siano pregiudicati oppure che l’adempimento di compiti legali sia vanificato; o</dd>
<dt>d. </dt>
<dd>la persona interessata è irreperibile.</dd>
</dl>
<p><sup>3</sup> Se i dati devono essere pubblicati in applicazione dell’articolo 59 capoverso 3 LRUm, tutte le indicazioni che, combinate, permettono di ristabilire senza un onere eccessivo l’identità della persona interessata devono essere rese irriconoscibili o cancellate. Si tratta in particolare del nome, dell’indirizzo, della data di nascita e dei numeri d’identificazione univoci. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Scambio di dati con autorità e istituzioni estere </a>
</h6>
<div class="collapseable"> <p><sup>1</sup> Sono autorizzati allo scambio di dati confidenziali con autorità e istituzioni estere, nonché con organizzazioni internazionali: </p>
<dl>
<dt>a. </dt>
<dd>la commissione d’etica competente;</dd>
<dt>b. </dt>
<dd>l’autorità cantonale di vigilanza; </dd>
<dt>c. </dt>
<dd>l’Istituto svizzero per gli agenti terapeutici; e</dd>
<dt>d. </dt>
<dd>l’UFSP.</dd>
</dl>
<p><sup>2</sup> Se contengono dati personali, i dati confidenziali possono essere trasmessi ad autorità e istituzioni estere, nonché a organizzazioni internazionali, soltanto se ciò non pregiudica gravemente la personalità della persona interessata, segnatamente a causa dell’assenza di una legislazione che garantisca una protezione adeguata.</p>
<p><sup>3</sup> In assenza di una legislazione che garantisca una protezione adeguata, i dati personali possono essere trasmessi all’estero soltanto se: </p>
<dl>
<dt>a. </dt>
<dd>la comunicazione è necessaria per proteggere la vita o l’integrità fisica della persona interessata;</dd>
<dt>b. </dt>
<dd>la comunicazione è indispensabile per sventare un pericolo incombente per la salute pubblica;</dd>
<dt>c. </dt>
<dd>garanzie sufficienti, in particolare mediante un trattato, assicurano una protezione adeguata all’estero; oppure</dd>
<dt>d. </dt>
<dd>la persona interessata vi ha acconsentito nel caso specifico.</dd>
</dl>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: Entrata in vigore </a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> </a>
</h6>
<div class="collapseable"><p>La presente ordinanza entra in vigore il 1° gennaio 2014.</p></div></article></div></section></main>
</div></body>
</html>
