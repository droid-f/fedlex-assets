<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-790-20220101-it-docx</title>
</head>
<body><div id="lawcontent">
<div id="preface">
<!--518.01 --><p class="srnummer ">518.01 </p>
<h1 class="erlasstitel botschafttitel ">Ordinanza del DDPS<br>sull’identificazione militare</h1>
<p>del 29 novembre 2013 (Stato 1° gennaio 2022) </p>
</div>
<div id="preamble">
<p>Il Dipartimento federale della difesa, della protezione della popolazione e<br>dello sport (DDPS),<br>d’intesa con il Dipartimento federale delle finanze,</p>
<p>visto l’articolo 1 del decreto del Consiglio federale del 29 agosto 1952<sup><a href="#fn-d6e23" id="fnbck-d6e23">1</a></sup> concernente l’applicazione nell’esercito delle Convenzioni di Ginevra,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup><sup> </sup><a href="https://fedlex.data.admin.ch/eli/cc/1952/624_640_642" target="_blank">RS <b>518.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza regola l’allestimento e la consegna delle tessere d’identità militari grigia e blu (tessere d’identità) nonché della targhetta di riconoscimento militare.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Basi</a>
</h6>
<div class="collapseable"> <p>Le tessere d’identità e la targhetta di riconoscimento sono consegnate in applicazione:</p>
<dl>
<dt>a. </dt>
<dd>della Convenzione di Ginevra del 12 agosto 1949<sup><a href="#fn-d6e59" id="fnbck-d6e59">2</a></sup> per migliorare la sorte dei feriti e dei malati delle forze armate in campagna;</dd>
<dt>b. </dt>
<dd>della Convenzione di Ginevra del 12 agosto 1949<sup><a href="#fn-d6e71" id="fnbck-d6e71">3</a></sup> per migliorare la sorte dei feriti, dei malati e dei naufraghi delle forze armate di mare;</dd>
<dt>c. </dt>
<dd>della Convenzione di Ginevra del 12 agosto 1949<sup><a href="#fn-d6e83" id="fnbck-d6e83">4</a></sup> relativa al trattamento dei prigionieri di guerra;</dd>
<dt>d. </dt>
<dd>della Convenzione di Ginevra del 12 agosto 1949<sup><a href="#fn-d6e95" id="fnbck-d6e95">5</a></sup> per la protezione delle persone civili in tempo di guerra;</dd>
<dt>e. </dt>
<dd>del Protocollo aggiuntivo dell’8 giugno 1977<sup><a href="#fn-d6e107" id="fnbck-d6e107">6</a></sup> alle Convenzioni di Ginevra del 12 agosto 1949 relativo alla protezione delle vittime dei conflitti armati internazionali;</dd>
<dt>f. </dt>
<dd>del Protocollo aggiuntivo dell’8 giugno 1977<sup><a href="#fn-d6e119" id="fnbck-d6e119">7</a></sup> alle Convenzioni di Ginevra del 12 agosto 1949 relativo alla protezione delle vittime dei conflitti armati non internazionali;</dd>
<dt>g. </dt>
<dd>del Protocollo aggiuntivo dell’8 dicembre 2005<sup><a href="#fn-d6e131" id="fnbck-d6e131">8</a></sup> alle Convenzioni di Ginevra del 12 agosto 1949 relativo all’adozione di un segno distintivo addizionale.</dd>
</dl>
<div class="footnotes">
<p id="fn-d6e59"><sup><a href="#fnbck-d6e59">2</a></sup><sup> </sup><a href="https://fedlex.data.admin.ch/eli/cc/1951/181_184_180" target="_blank">RS <b>0.518.12</b></a></p>
<p id="fn-d6e71"><sup><a href="#fnbck-d6e71">3</a></sup><sup> </sup><a href="https://fedlex.data.admin.ch/eli/cc/1951/207_209_205" target="_blank">RS <b>0.518.23</b></a></p>
<p id="fn-d6e83"><sup><a href="#fnbck-d6e83">4</a></sup><sup> </sup><a href="https://fedlex.data.admin.ch/eli/cc/1951/228_230_226" target="_blank">RS <b>0.518.42</b></a></p>
<p id="fn-d6e95"><sup><a href="#fnbck-d6e95">5</a></sup><sup> </sup><a href="https://fedlex.data.admin.ch/eli/cc/1951/300_302_297" target="_blank">RS <b>0.518.51</b></a></p>
<p id="fn-d6e107"><sup><a href="#fnbck-d6e107">6</a></sup><sup> </sup><a href="https://fedlex.data.admin.ch/eli/cc/1982/1362_1362_1362" target="_blank">RS <b>0.518.521</b></a></p>
<p id="fn-d6e119"><sup><a href="#fnbck-d6e119">7</a></sup><sup> </sup><a href="https://fedlex.data.admin.ch/eli/cc/1982/1432_1432_1432" target="_blank">RS <b>0.518.522</b></a></p>
<p id="fn-d6e131"><sup><a href="#fnbck-d6e131">8</a></sup> <a href="https://fedlex.data.admin.ch/eli/cc/2007/38" target="_blank">RS <b>0.518.523</b></a></p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Contenuto e forma</a>
</h6>
<div class="collapseable"> <p>Il contenuto e la forma delle tessere d’identità e della targhetta di riconoscimento devono soddisfare i requisiti delle quattro Convenzioni di Ginevra e dei tre Protocolli aggiuntivi.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e151" id="fnbck-d6e151">9</a></sup><a href="#art_4"> Utilizzazione</a>
</h6>
<div class="collapseable"> <p><sup>1</sup> In caso di conflitto armato, le tessere d’identità e la targhetta di riconoscimento servono a proteggere il titolare e come prova della sua nazionalità e identità ai sensi delle Convenzioni di Ginevra.</p>
<p><sup>2</sup> Le tessere d’identità e la targhetta di riconoscimento sono valevoli dal momento della consegna.</p>
<p><sup>3</sup> Non è consentito utilizzare le tessere d’identità nella vita civile.</p>
<p><sup>4</sup> La targhetta di riconoscimento può essere portata anche nella vita civile.</p>
<p><sup>5</sup> Le tessere d’identità e la targhetta di riconoscimento fanno parte dell’equipaggiamento personale.</p>
<div class="footnotes"><p id="fn-d6e151"><sup><a href="#fnbck-d6e151">9</a></sup> Nuovo testo giusta il n. I dell’O del DDPS del 21 nov. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/776" target="_blank">RU <b>2018</b> 4937</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: <br>Dati sulle tessere d’identità e sulla targhetta di riconoscimento</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Dati sulle tessere d’identità</a>
</h6>
<div class="collapseable"> <p><sup>1</sup> La tessera d’identità grigia contiene:</p>
<dl>
<dt>a. </dt>
<dd>il numero AVS<sup><a href="#fn-d6e199" id="fnbck-d6e199">10</a></sup> come numero di matricola;</dd>
<dt>b. </dt>
<dd>il cognome;</dd>
<dt>c. </dt>
<dd>il nome; in caso di più nomi, solo quello usuale;</dd>
<dt>d. </dt>
<dd>la data di nascita con giorno, mese, anno;</dd>
<dt>e. </dt>
<dd>il grado militare o eventualmente la funzione d’ufficiale;</dd>
<dt>f. </dt>
<dd>la firma;</dd>
<dt>g. </dt>
<dd>il bollo del Comando Istruzione<sup><a href="#fn-d6e228" id="fnbck-d6e228">11</a></sup>.</dd>
</dl>
<p><sup>2</sup> La tessera d’identità blu contiene inoltre:</p>
<dl>
<dt>a. </dt>
<dd>la statura, il colore degli occhi e dei capelli;</dd>
<dt>b. </dt>
<dd>i segni particolari;</dd>
<dt>c. </dt>
<dd>una fotografia recente, formato passaporto;</dd>
<dt>d. </dt>
<dd>la funzione militare, se dà diritto alla tessera blu.</dd>
</dl>
<div class="footnotes">
<p id="fn-d6e199"><sup><a href="#fnbck-d6e199">10</a></sup> Nuova espr. giusta l’all. n. II 22 dell’O del 17 nov. 2021, in vigore dal 1° gen. 2022  (<a href="https://fedlex.data.admin.ch/eli/oc/2021/800" target="_blank">RU <b>2021</b> 800</a>). Di detta mod. é tenuto conto unicamente nelle disp. menzionate nella RU.</p>
<p id="fn-d6e228"><sup><a href="#fnbck-d6e228">11</a></sup> Nuova espr. giusta il n. I dell’O del DDPS del 21 nov. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/776" target="_blank">RU <b>2018</b> 4937</a>). Di detta mod. é tenuto conto in tutto il presente testo.</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Dati sulla targhetta di riconoscimento</a>
</h6>
<div class="collapseable"> <p>La targhetta di riconoscimento contiene:</p>
<dl>
<dt>a. </dt>
<dd>sul recto:<dl>
<dt>1. </dt>
<dd>il numero AVS come numero di matricola,</dd>
<dt>2. </dt>
<dd>il cognome,</dd>
<dt>3. </dt>
<dd>il nome; in caso di più nomi, solo quello usuale,</dd>
<dt>4. </dt>
<dd>la data di nascita con giorno, mese, anno;</dd>
</dl>
</dd>
<dt>b. </dt>
<dd>sul verso:<dl>
<dt>1. </dt>
<dd>la designazione «CH»,</dd>
<dt>2. </dt>
<dd>la croce svizzera.</dd>
</dl>
</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Coincidenza con il libretto di servizio</a>
</h6>
<div class="collapseable"> <p>I dati delle tessere d’identità e della targhetta di riconoscimento devono coincidere con i dati iscritti nell’attestato militare di adempimento dell’obbligo di prestare servizio militare (libretto di servizio).</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Raccolta dei dati</a>
</h6>
<div class="collapseable"> <p><sup>1</sup> I dati necessari per le tessere d’identità e la targhetta di riconoscimento sono ottenuti dal Sistema di gestione del personale dell’esercito e della protezione civile (PISA).<sup><a href="#fn-d6e309" id="fnbck-d6e309">12</a></sup></p>
<p><sup>2</sup> I dati di persone non registrate nel PISA sono raccolti presso le aziende militari.</p>
<div class="footnotes"><p id="fn-d6e309"><sup><a href="#fnbck-d6e309">12</a></sup> Nuovo testo giusta il n. I dell’O del DDPS del 21 nov. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/776" target="_blank">RU <b>2018</b> 4937</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Consegna e ritiro</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Consegna</a>
</h6>
<div class="collapseable"> <p><sup>1</sup> Le tessere d’identità vengono consegnate unicamente durante il servizio attivo o per ordine del capo dell’esercito. </p>
<p><sup>2</sup> Ricevono la tessera d’identità grigia:</p>
<dl>
<dt>a. </dt>
<dd>i militari e tutte le altre persone impiegate nell’esercito;</dd>
<dt>b. </dt>
<dd>il personale di imprese private e di stabilimenti e aziende militari per i quali il Consiglio federale, sulla base dell’articolo 81 della legge militare del 3 febbraio 1995<sup><a href="#fn-d6e344" id="fnbck-d6e344">13</a></sup> (LM), ha decretato l’esercizio militare;</dd>
<dt>c. </dt>
<dd>le persone attribuite o assegnate all’esercito secondo l’articolo 6 LM;</dd>
<dt>d. </dt>
<dd>i membri del Corpo delle guardie di confine per i quali il Consiglio federale disciplina, secondo l’articolo 110 capoverso 4 LM, la consegna dell’equipaggiamento personale.</dd>
</dl>
<p><sup>3</sup> Ricevono la tessera d’identità blu:</p>
<dl>
<dt>a. </dt>
<dd>il personale sanitario dell’esercito;</dd>
<dt>b. </dt>
<dd>gli altri militari incorporati in formazioni sanitarie o della Croce Rossa;</dd>
<dt>c. </dt>
<dd>il personale dell’assistenza spirituale dell’esercito;</dd>
<dt>d. </dt>
<dd>gli aiuti sanitari volontari.<sup><a href="#fn-d6e375" id="fnbck-d6e375">14</a></sup>
</dd>
</dl>
<p><sup>4</sup> Ricevono una targhetta di riconoscimento:</p>
<dl>
<dt>a. </dt>
<dd>dopo il reclutamento:<dl>
<dt>1. </dt>
<dd>i militari,</dd>
<dt>2. </dt>
<dd>gli aiuti sanitari volontari,</dd>
<dt>3. </dt>
<dd>i membri del Corpo delle guardie di confine,</dd>
<dt>4. </dt>
<dd>le persone che prestano servizio di promovimento della pace;</dd>
</dl>
</dd>
<dt>b. </dt>
<dd>in occasione del servizio attivo o su ordine del capo dell’esercito:<dl>
<dt>1. </dt>
<dd>tutte le altre persone impiegate nell’esercito,</dd>
<dt>2. </dt>
<dd>il personale di imprese private e di stabilimenti e aziende militari per i quali il Consiglio federale, sulla base dell’articolo 81 LM, ha decretato l’esercizio militare,</dd>
<dt>3. </dt>
<dd>le persone attribuite o assegnate all’esercito secondo l’articolo 6 LM.</dd>
</dl>
</dd>
</dl>
<p><sup>5</sup> In caso di servizio di difesa nazionale, le persone di cui al capoverso 4 ricevono una seconda targhetta di riconoscimento identica alla prima targhetta consegnata.</p>
<p><sup>6</sup> La consegna delle tessere d’identità e della targhetta di riconoscimento è di competenza del rispettivo centro logistico o punto di ristabilimento della Base logistica dell’esercito (BLEs).</p>
<p><sup>7</sup> La tessera d’identità e la targhetta di riconoscimento sono consegnate al personale di imprese private e di stabilimenti e aziende militari soltanto dopo che è stato decretato l’esercizio militare. La consegna compete alle imprese private nonché agli stabilimenti e alle aziende militari.</p>
<div class="footnotes">
<p id="fn-d6e344"><sup><a href="#fnbck-d6e344">13</a></sup><sup> </sup><a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d6e375"><sup><a href="#fnbck-d6e375">14</a></sup> Nuovo testo giusta il n. I dell’O del DDPS del 21 nov. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/776" target="_blank">RU <b>2018</b> 4937</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Iscrizione nel libretto di servizio</a>
</h6>
<div class="collapseable"> <p><sup>1</sup> La targhetta di riconoscimento viene iscritta nel libretto di servizio dal centro logistico o dal punto di ristabilimento della BLEs.</p>
<p><sup>2</sup> Le iscrizioni già presenti nel libretto di servizio non vengono né aggiornate né sostituite.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Rilascio di nuove tessere d’identità e targhette di riconoscimento in caso di modifica dei dati personali</a>
</h6>
<div class="collapseable"> <p><sup>1</sup> In caso di modifica dei dati personali, il Comando Istruzione allestisce gratuitamente nuove tessere d’identità e una nuova targhetta di riconoscimento. </p>
<p><sup>2</sup> Il comandante di circondario o l’organo amministrativo competente che procede alla modifica dei dati personali nel libretto di servizio, trasmette le modifiche nonché la vecchia targhetta di riconoscimento e le vecchie tessere d’identità al Comando Istruzione.</p>
<p><sup>3</sup> I cambiamenti di grado o di funzione d’ufficiale sono iscritti nelle tessere d’identità dall’organo competente per i compiti di controllo secondo gli articoli 102–105 dell’ordinanza del 22 novembre 2017<sup><a href="#fn-d6e455" id="fnbck-d6e455">15</a></sup> concernente l’obbligo di prestare servizio militare.<sup><a href="#fn-d6e463" id="fnbck-d6e463">16</a></sup></p>
<div class="footnotes">
<p id="fn-d6e455"><sup><a href="#fnbck-d6e455">15</a></sup> <a href="https://fedlex.data.admin.ch/eli/cc/2017/810" target="_blank">RS <b>512.21</b></a></p>
<p id="fn-d6e463"><sup><a href="#fnbck-d6e463">16</a></sup> Nuovo testo giusta il n. I dell’O del DDPS del 21 nov. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/776" target="_blank">RU <b>2018</b> 4937</a>).</p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Perdita</a>
</h6>
<div class="collapseable"> <p>Le tessere d’identità e le targhette di riconoscimento perse o danneggiate sono sostituite. La loro sostituzione deve essere richiesta al Comando Istruzione mediante il modulo 36.003: <sup><a href="#fn-d6e481" id="fnbck-d6e481">17</a></sup></p>
<dl>
<dt>a. </dt>
<dd>durante il servizio: per il tramite del comandante sotto i cui ordini è prestato il servizio;</dd>
<dt>b. </dt>
<dd>fuori del servizio: per il tramite del comandante di circondario, del caposezione militare, del centro logistico, del punto di ristabilimento della BLEs o dalla persona interessata.</dd>
</dl>
<div class="footnotes"><p id="fn-d6e481"><sup><a href="#fnbck-d6e481">17</a></sup> Nuovo testo giusta il n. I dell’O del DDPS del 21 nov. 2018, in vigore dal 1° gen. 2019 (<a href="https://fedlex.data.admin.ch/eli/oc/2018/776" target="_blank">RU <b>2018</b> 4937</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Ritiro</a>
</h6>
<div class="collapseable"> <p><sup>1</sup> In caso di ritiro dell’equipaggiamento personale, si procede come segue:</p>
<dl>
<dt>a. </dt>
<dd>in caso di proscioglimento dall’obbligo di prestare servizio militare, le tessere d’identità vengono distrutte;</dd>
<dt>b. </dt>
<dd>dopo un servizio attivo, le tessere d’identità vengono conservate con l’equipaggiamento personale.</dd>
</dl>
<p><sup>2</sup> Se la persona non possiede altri oggetti d’equipaggiamento, l’organo amministrativo che ritira l’equipaggiamento invia le tessere d’identità al Comando Istruzione indicando il motivo del ritiro.</p>
<p><sup>3</sup> La targhetta di riconoscimento non viene ritirata.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Allestimento</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p><sup>1</sup> Su ordine dell’Assemblea federale in caso di servizio attivo o su ordine del capo dell’esercito negli altri casi, al Comando Istruzione dispone l’allestimento delle tessere d’identità.</p>
<p><sup>2</sup> Sono competenti per l’allestimento:</p>
<dl>
<dt>a. </dt>
<dd>delle tessere d’identità, l’Ufficio federale delle costruzioni e della logistica;</dd>
<dt>b </dt>
<dd>della targhetta di riconoscimento, armasuisse.</dd>
</dl>
<p><sup>3</sup> Se un cambiamento della funzione militare, un trasferimento o una nuova incorporazione esige il rilascio di tessere d’identità, l’organo amministrativo che deve eseguire la mutazione invia il libretto di servizio al Comando Istruzione per l’allestimento delle tessere d’identità.</p>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Esecuzione</a>
</h6>
<div class="collapseable"> <p>Il Comando Istruzione è incaricato dell’esecuzione della presente ordinanza.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Abrogazione di un altro atto normativo</a>
</h6>
<div class="collapseable"> <p>L’ordinanza del 28 novembre 1996<sup><a href="#fn-d6e567" id="fnbck-d6e567">18</a></sup> sulle tessere d’identità e la targhetta di riconoscimento militari è abrogata.</p>
<div class="footnotes"><p id="fn-d6e567"><sup><a href="#fnbck-d6e567">18</a></sup> [<a href="https://fedlex.data.admin.ch/eli/oc/1997/177_177_177" target="_blank">RU <b>1997 </b>177</a>]</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> <b></b>Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2014.</p>
</div></article>
</div></section></main>
</div></body>
</html>
