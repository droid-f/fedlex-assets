<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--431.012.13 --><p class="srnummer ">431.012.13 </p>
<h1 class="erlasstitel botschafttitel ">Ordinanza del DFI<br>sul collegamento di dati statistici</h1>
<h2 class="erlasskurztitel ">(Ordinanza sul collegamento di dati)</h2>
<p class="erlassdatum ">del 17 dicembre 2013 (Stato 15 gennaio 2014)</p>
</div>
<div id="preamble">
<p class="man-template-autor ">Il Dipartimento federale dell’interno (DFI),</p>
<p class="ingress ">visto l’articolo 14<i> </i>dell’ordinanza del 30 giugno 1993<sup><a href="#fn-d7e23" id="fnbck-d7e23">1</a></sup> sulle rilevazioni statistiche,</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz "><sup>1</sup> La presente ordinanza disciplina l’organizzazione, lo svolgimento, la protezione e la sicurezza dei dati nel collegamento di dati statistici effettuati dall’Ufficio federale di statistica (UST), nonché le condizioni e l’organizzazione del coinvolgimento di terzi nel processo di collegamento.</p>
<p class="absatz "><sup>2</sup> Essa disciplina inoltre i requisiti posti ai servizi statistici cantonali e comunali coinvolti.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organizzazione e svolgimento del collegamento di dati</a>
</h6>
<div class="collapseable">
<p class="absatz "><sup>1</sup> La realizzazione di collegamenti di dati presso l’UST presuppone una domanda di collegamento scritta e motivata, indirizzata alla direzione dell’UST.</p>
<p class="absatz "><sup>2</sup> La domanda di collegamento è esaminata dalle sezioni interessate, dal servizio di metodologia statistica e dal servizio giuridico dell’UST, che ne valutano la fattibilità tecnica, metodologica e giuridica, nonché la validità.</p>
<p class="absatz "><sup>3</sup> La direzione dell’UST decide in merito all’ammissibilità e alla realizzazione di collegamenti di dati.</p>
<p class="absatz "><sup>4</sup> La gestione e l’emissione delle chiavi di collegamento necessarie per realizzare collegamenti di dati e la vigilanza sui collegamenti di dati spettano allo Stato maggiore di direzione.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Protezione e sicurezza dei dati</a>
</h6>
<div class="collapseable">
<p class="absatz "><sup>1</sup> Le chiavi di collegamento necessarie per realizzare collegamenti di dati sono conservate in modo centralizzato e particolarmente protetto.</p>
<p class="absatz "><sup>2</sup> Per lʼutilizzo di una chiave di collegamento è necessaria un’autorizzazione scritta della direzione dell’UST.</p>
<p class="absatz "><sup>3</sup> Le chiavi di collegamento sono rilasciate dallo Stato maggiore di direzione alle singole persone autorizzate a realizzare il collegamento di dati. Tale rilascio è registrato in un verbale di consegna.</p>
<p class="absatz "><sup>4</sup> L’UST assicura che i collegamenti di dati siano realizzati secondo lo stato attuale della tecnica e nel rispetto delle migliori pratiche statistiche.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Coinvolgimento di terzi nel processo di collegamento</a>
</h6>
<div class="collapseable">
<p class="absatz "><sup>1</sup> La forma e il contenuto della partecipazione di terzi all’esecuzione di collegamenti di dati, nonché l’utilizzazione dei dati collegati sono disciplinati preliminarmente in un contratto di protezione dei dati.</p>
<p class="absatz "><sup>2</sup> I terzi coinvolti nel processo di collegamento svolgono le loro operazioni in un posto di lavoro protetto all’interno dell’UST, che non consente né di importare né di esportare dati.</p>
<p class="absatz "><sup>3</sup> L’UST trasmette a questi terzi i dati collegati, dopo averne verificato la forma e il contenuto.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Requisiti posti ai servizi statistici cantonali e comunali coinvolti</a>
</h6>
<div class="collapseable">
<p class="absatz ">I servizi statistici dei Cantoni e dei Comuni possono realizzare collegamenti di dati dell’UST a condizione che:</p>
<dl>
<dt>a. </dt>
<dd>dispongano delle competenze in ambito statistico indispensabili per realizzare collegamenti di dati corretti dal punto di vista contenutistico e metodologico e che presentino la qualità necessaria;</dd>
<dt>b. </dt>
<dd>esercitino esclusivamente un’attività statistica indipendente da attività di vigilanza, esecuzione o regolamentazione;</dd>
<dt>c. </dt>
<dd>garantiscano il segreto statistico e la protezione dei dati personali; e</dd>
<dt>d. </dt>
<dd>svolgano tutte le operazioni statistiche tutelando l’indipendenza scientifica e l’obiettività.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Regolamento per il trattamento dei dati</a>
</h6>
<div class="collapseable"><p class="absatz ">L’UST emana un regolamento per il trattamento dei dati, che disciplina gli ulteriori dettagli della realizzazione di collegamenti di dati.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 15 gennaio 2014.</p></div></article></main>
</div></body>
</html>
