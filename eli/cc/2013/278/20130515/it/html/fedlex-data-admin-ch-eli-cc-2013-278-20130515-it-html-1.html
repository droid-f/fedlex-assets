<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-278-20130515-it-docx</title>
</head>
<body><div id="lawcontent">
<div id="preface">
<!--172.220.111.331 --><p class="srnummer ">172.220.111.331 </p>
<h1 class="erlasstitel botschafttitel ">Ordinanza del DDPS<br>sulla riduzione della continuazione del pagamento dello stipendio durante il congedo di prepensionamento</h1>
<p>del 25 aprile 2013 (Stato 15  maggio 2013)</p>
</div>
<div id="preamble">
<p>Il Dipartimento federale della difesa, della protezione della popolazione e<br>dello sport (DDPS),</p>
<p>visto l’articolo 34<i>a</i> capoverso 2 dell’ordinanza del 3 luglio 2001<sup><a href="#fn-d6e23" id="fnbck-d6e23">1</a></sup> <br>sul personale federale (OPers),</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"> <p><sup>1</sup> La presente ordinanza è applicabile agli impiegati che hanno esercitato una delle funzioni di cui all’articolo 33 capoverso 1 lettere a e c OPers e che inizieranno il congedo di prepensionamento a partire dal 1° luglio 2015.</p>
<p><sup>2</sup> Non è applicabile agli impiegati di cui all’articolo 116<i>c</i> capoverso 2 OPers.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Riduzione della continuazione del pagamento dello stipendio</a>
</h6>
<div class="collapseable"> <p><sup>1</sup> Se l’impiegato ha esercitato le funzioni di cui sopra per meno di 33 anni di servizio a partire dalla conclusione della sua istruzione di base specifica, la continuazione del pagamento dello stipendio durante il congedo di prepensionamento viene diminuita del 2,75 per cento per ogni anno di servizio intero mancante.</p>
<p><sup>2</sup> In caso di meno di 10 anni di servizio in suddette funzioni non è versata alcuna continuazione del pagamento dello stipendio.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Reintegrazione</a>
</h6>
<div class="collapseable"> <p>Se una persona assume nuovamente una suddetta funzione, le vengono conteggiati gli anni di servizio precedentemente prestati in una di dette funzioni, se non sono già stati saldati.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Entrata in vigore</a>
</h6>
<div class="collapseable"> <p>La presente ordinanza entra in vigore il 15 maggio 2013.</p>
</div></article></main>
</div></body>
</html>
