<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-603-20131001-it-docx</title>
</head>
<body><div id="lawcontent">
<div id="preface">
<!--520.13 --><p class="srnummer">520.13 </p>
<h1 class="erlasstitel">Ordinanza<br>sul coordinamento del servizio meteorologico</h1>
<?del-struct abstand18pt><p>del 21 agosto 2013 (Stato 1° ottobre 2013)</p>
</div>
<div id="preamble">
<p>Il Consiglio federale svizzero,</p>
<p>visti l’articolo 2 capoverso 1 e l’articolo 7 della legge federale del 18 giugno 1999<sup><a href="#fn-d1264e21">1</a></sup> sulla meteorologia e la climatologia;<br>visto l’articolo 150 capoverso 1 della legge militare del 3 febbraio 1995<sup><a href="#fn-d1264e31">2</a></sup>;<br>visto l’articolo 75 capoverso 1 della legge federale del 4 ottobre 2002<sup><a href="#fn-d1264e41">3</a></sup> <br>sulla protezione della popolazione e sulla protezione civile,</p>
<p>ordina:</p>
<div class="footnotes">
<p id="fn-d1264e21"><sup>1</sup> <a href="https://fedlex.data.admin.ch/eli/cc/2000/113/20070101">RS <b>429.1</b></a></p>
<p id="fn-d1264e31"><sup>2</sup> <a href="https://fedlex.data.admin.ch/eli/cc/1995/4093_4093_4093/20200601">RS <b>510.10</b></a></p>
<p id="fn-d1264e41"><sup>3</sup> <a href="https://fedlex.data.admin.ch/eli/cc/2003/620/20200101">RS <b>520.1</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Collaborazione </a>
</h6>
<div class="collapseable"> <p>Gli organi civili e militari della Confederazione incaricati di raccogliere, valutare e diffondere dati e informazioni meteorologici collaborano tra di loro.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Coordinamento </a>
</h6>
<div class="collapseable"> <p><sup>1</sup> L’Ufficio federale di meteorologia e climatologia (MeteoSvizzera) provvede, in collaborazione con l’Ufficio federale della protezione della popolazione (UFPP) e con l’esercito, a coordinare l’approvvigionamento della Svizzera in informazioni meteorologiche in situazioni particolari e straordinarie.</p>
<p><sup>2</sup> MeteoSvizzera coordina l’acquisizione dei sistemi di registrazione, di trasmissione e di valutazione per il servizio meteorologico d’intesa con il servizio meteorologico coordinato del gruppo Difesa del Dipartimento federale della difesa, della protezione della popolazione e dello sport (DDPS) e con l’UFPP.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Comitato «Settore coordinato meteo» </a>
</h6>
<div class="collapseable"> <p><sup>1</sup> Il comitato «Settore coordinato meteo» (CSCM) adotta le misure di prevenzione necessarie atte ad assicurare l’approvvigionamento della Svizzera in informazioni meteorologiche in situazioni particolari e straordinarie.</p>
<p><sup>2</sup> Il CSCM è composto da:</p>
<dl>
<dt>a.</dt>
<dd>il direttore di MeteoSvizzera;</dd>
<dt>b.</dt>
<dd>un rappresentante dell’UFPP;</dd>
<dt>c.</dt>
<dd>un rappresentante del servizio meteorologico coordinato del gruppo Difesa del DDPS.</dd>
</dl>
<p><sup>3</sup> Il regolamento interno può prevedere che anche altri rappresentanti secondo l’articolo 2 siedano nel CSCM.</p>
<p><sup>4</sup> Il CSCM è presieduto dal direttore di MeteoSvizzera.</p>
<p><sup>5</sup> Il CSCM ha a disposizione una segreteria per i compiti amministrativi. La segreteria è assicurata da MeteoSvizzera.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Istruzione tecnica e appoggio delle formazioni del servizio meteorologico militare </a>
</h6>
<div class="collapseable"> <br><p><sup>1</sup> MeteoSvizzera consiglia e appoggia l’esercito nell’istruzione tecnica delle formazioni del servizio meteorologico militare.</p>
<p><sup>2</sup> Nella misura in cui, in situazione normale, le esigenze militari lo esigano e le condizioni di servizio lo permettano, MeteoSvizzera mette a disposizione dell’eser­cito gli specialisti, le installazioni e le conoscenze tecniche necessari ed esegue perizie in caso di bisogno.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Diritto previgente: abrogazione </a>
</h6>
<div class="collapseable"> <p>L’ordinanza del 26 febbraio 1975<sup><a href="#fn-d1264e132">4</a></sup> sul coordinamento del servizio meteorologico e del servizio valanghe nell’ambito della difesa integrata è abrogata.</p>
<div class="footnotes"><p id="fn-d1264e132"><sup>4</sup> [<i>RU <b>1975</b> 437</i>]</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° ottobre 2013.</p>
</div></article></main>
</div></body>
</html>
