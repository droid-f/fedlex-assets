<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--642.117.1 --><p class="srnummer">642.117.1 </p>
<h1 class="erlasstitel botschafttitel">Ordinanza<br>sulle basi temporali dell<span class="man-font-weight-normal">’</span>imposta federale diretta</h1>
<p class="erlassdatum man-space-before-3">del 14 agosto 2013 (Stato 1° gennaio 2014)</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visto l’articolo 199 della legge federale del 14 dicembre 1990<sup><a href="#fn-d6372e23" id="fnbck-d6372e23">1</a></sup> sull’imposta federale diretta (LIFD),</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d6372e23"><sup><a href="#fnbck-d6372e23">1</a></sup><sup></sup> <a href="https://fedlex.data.admin.ch/vocabulary/legal-taxonomy/8175" target="_blank" data-rs-uri="https://fedlex.data.admin.ch/eli/cc/1991/1184_1184_1184" data-rs="642.11" data-lang="it">RS <b>642.11</b></a></p></div>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz man-space-before-4">La presente ordinanza disciplina le basi temporali dell’imposta federale diretta per le persone fisiche e le persone giuridiche.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Calcolo del reddito delle persone fisiche</a>
</h6>
<div class="collapseable">
<p class="absatz man-space-before-4"><sup>1</sup> Per il calcolo del reddito imponibile delle persone fisiche sono determinanti i proventi effettivamente conseguiti nel periodo fiscale (art. 40 LIFD).</p>
<p class="absatz man-space-before-4"><sup>2</sup> Le deduzioni di cui all’articolo 33 capoversi 1 lettera g, 1<sup>bis</sup>, 2 e 3 nonché all’articolo 35 LIFD sono concesse in funzione della durata dell’assoggettamento.</p>
<p class="absatz man-space-before-4"><sup>3</sup> In caso di assoggettamento inferiore a un anno, per la determinazione dell’aliquota i proventi periodici sono calcolati su 12 mesi; la conversione si basa sulla durata dell’assoggettamento. I proventi non periodici si aggiungono al reddito effettivo. Sono fatti salvi gli articoli 37 e 38 LIFD.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Calcolo del reddito in caso di attività lucrativa indipendente</a>
</h6>
<div class="collapseable">
<p class="absatz man-space-before-4"><sup>1</sup> Il reddito da attività lucrativa indipendente si determina sulla base del risultato di ciascun esercizio commerciale chiuso nel periodo fiscale. Ciò vale anche in caso di assunzione o cessazione dell’attività lucrativa o nel caso in cui, a causa di un cambiamento della data per la chiusura dei conti, l’esercizio commerciale non comprende 12 mesi (art. 41 LIFD).</p>
<p class="absatz man-space-before-4"><sup>2</sup> Il risultato dell’esercizio è computato nel suo importo effettivo per il calcolo del reddito determinante nel periodo fiscale, indipendentemente dall’anno civile.</p>
<p class="absatz man-space-before-4"><sup>3</sup> In caso di assoggettamento annuale, per la determinazione dell’aliquota deve essere computato il risultato dell’esercizio, senza conversione. Se l’assoggettamento e l’esercizio commerciale sono inferiori a un anno, per la determinazione dell’aliquota gli utili ordinari sono calcolati su 12 mesi; la conversione si basa sulla durata dell’assoggettamento. Se tuttavia, nel caso summenzionato, la durata dell’esercizio commerciale supera quella dell’assoggettamento, gli utili ordinari per la determinazione dell’aliquota sono riportati a 12 mesi in base alla durata dell’esercizio commerciale.</p>
<p class="absatz man-space-before-4"><sup>4</sup> Nel caso di un assoggettamento inferiore a un anno e di un esercizio commerciale che comprende 12 mesi o più, per la determinazione dell’aliquota gli utili ordinari non sono convertiti.</p>
<p class="absatz man-space-before-4"><sup>5</sup> Gli elementi straordinari, segnatamente gli utili in capitale e le rivalutazioni contabili, non vengono convertiti per la determinazione dell’aliquota.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Chiusura dei conti dei lavoratori indipendenti</a>
</h6>
<div class="collapseable">
<p class="absatz man-space-before-4"><sup>1</sup> I lavoratori indipendenti devono presentare una chiusura dei conti per ogni periodo fiscale (art. 41 cpv. 3 LIFD). </p>
<p class="absatz man-space-before-4"><sup>2</sup> Se trasferiscono la sostanza commerciale nella sostanza privata o in imprese o stabilimenti d’impresa, devono presentare solo una chiusura dei conti intermedia (art. 18 cpv. 2 LIFD).</p>
<p class="absatz man-space-before-4"><sup>3</sup> Qualora l’assoggettamento cessi o i lavoratori indipendenti cessino l’esercizio dell’attività lucrativa indipendente, devono presentare la chiusura dei conti. </p>
<p class="absatz man-space-before-4"><sup>4</sup> Qualora l’assoggettamento cessi, completamente o in parte, o il contribuente cessi l’esercizio dell’attività lucrativa indipendente, tutte le riserve occulte che entrano in linea di conto e che in precedenza non erano imponibili, devono essere tassate unitamente all’utile netto dell’esercizio commerciale in questione. È fatto salvo l’articolo 37<i>b</i> LIFD.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Tassazione in caso di raggiungimento della maggiore età</a>
</h6>
<div class="collapseable">
<p class="absatz man-space-before-4"><sup>1</sup> La prima tassazione individuale si effettua per il periodo fiscale in cui il contribuente raggiunge la maggiore età.</p>
<p class="absatz man-space-before-4"><sup>2</sup> I minorenni sono tassati individualmente se percepiscono proventi da attività lucrativa, conformemente all’articolo 9 capoverso 2 LIFD, o se non sono soggetti all’autorità parentale.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Periodo fiscale e chiusura dei conti delle persone giuridiche</a>
</h6>
<div class="collapseable">
<p class="absatz man-space-before-4"><sup>1</sup> Per le persone giuridiche il periodo fiscale corrisponde, indipendentemente dall’anno civile, all’esercizio commerciale per il quale sono stati chiusi i conti (art. 79 cpv. 2 LIFD).</p>
<p class="absatz man-space-before-4"><sup>2</sup> La chiusura dei conti deve essere presentata unitamente alla dichiarazione d’imposta.</p>
<p class="absatz man-space-before-4"><sup>3</sup> Se, in caso di continuazione dell’assoggettamento, una persona giuridica trasferisce all’estero un’impresa o uno stabilimento d’impresa, è sufficiente una chiusura intermedia (art. 79 cpv. 3 e 80 cpv. 2 LIFD).</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Tassazione delle persone giuridiche</a>
</h6>
<div class="collapseable">
<p class="absatz man-space-before-4"><sup>1</sup> Le persone giuridiche sono tassate ogni anno civile, eccettuato nell’anno di fondazione, sempre che i conti non siano chiusi per questo anno civile. Alla fine dell’assoggettamento sono in ogni caso tassate.</p>
<p class="absatz man-space-before-4"><sup>2</sup> La tassazione è effettuata in base alla chiusura dei conti determinante per il periodo fiscale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Abrogazione e modifica del diritto vigente</a>
</h6>
<div class="collapseable"><p class="absatz man-space-before-4">L’abrogazione e la modifica del diritto vigente sono disciplinate nell’allegato.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore</a>
</h6>
<div class="collapseable"><p class="absatz man-space-before-4">La presente ordinanza entra in vigore il 1° gennaio 2014.</p></div></article></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext">(art. 8)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Abrogazione e modifica del diritto vigente</a>
</h2>
<div class="collapseable">
<p class="zifferrmi man-space-after-3">I</p>
<p class="absatz man-space-before-4">Le seguenti ordinanze sono abrogate:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">Ordinanza del 16 settembre 1992<sup><a href="#fn-d6372e208" id="fnbck-d6372e208">2</a></sup> sulle basi temporali dell’imposta federale diretta per le persone fisiche;</dd>
<dt class="man-space-before-4">2. </dt>
<dd class="man-space-before-4">Ordinanza del 16 settembre 1992<sup><a href="#fn-d6372e239" id="fnbck-d6372e239">3</a></sup> sulle basi temporali dell’imposta federale diretta per le persone giuridiche.</dd>
</dl>
<p class="zifferrmii man-space-before-18">II</p>
<p class="absatz man-space-before-4">Le seguenti ordinanze sono modificate come segue:</p>
<p class="absatz man-space-before-4">…<sup><a href="#fn-d6372e259" id="fnbck-d6372e259">4</a></sup></p>
<div class="footnotes">
<p id="fn-d6372e208"><sup><a href="#fnbck-d6372e208">2</a></sup><sup></sup> ]<a href="https://fedlex.data.admin.ch/eli/oc/1992/1820_1820_1820" target="_blank">RU <b>1992</b> 1820</a>; <b></b><a href="https://fedlex.data.admin.ch/eli/oc/1999/84" target="_blank"><b>1999</b> 596</a>; <b></b><a href="https://fedlex.data.admin.ch/eli/oc/2001/147" target="_blank"><b>2001</b> 1022</a>]</p>
<p id="fn-d6372e239"><sup><a href="#fnbck-d6372e239">3</a></sup><sup></sup> [<a href="https://fedlex.data.admin.ch/eli/oc/1992/1826_1826_1826" target="_blank">RU <b>1992</b> 1826</a>]</p>
<p id="fn-d6372e259"><sup><a href="#fnbck-d6372e259">4</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2013/569" target="_blank">RU<b> 2013</b> 2773</a>.</p>
</div>
</div></section>
</div></section></div>
</div></body>
</html>
