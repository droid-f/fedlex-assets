<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2013-58-20121220-it-docx</title>
</head>
<body><div id="lawcontent">
<div id="preface">
<!--0.641.751.411.1 --><p class="srnummer ">0.641.751.411.1 </p>
<p>RS <b>2</b><b>013</b> 339</p>
<h1 class="erlasstitel botschafttitel ">Scambio di note del 20 dicembre 2012<br>tra la Svizzera e il Liechtenstein in vista della modifica dell’Accordo <br>del 29 gennaio 2010 relativo al Trattato tra la Confederazione Svizzera e il Principato del Liechtenstein concernente le tasse ecologiche<br>nel Principato del Liechtenstein in seguito alla legislazione svizzera <br>sulla tassa sul CO<sub>2</sub> entrata in vigore il 1° gennaio 2013</h1>
<p>Entrato in vigore il 20 dicembre 2012</p>
<p> (Stato 20  dicembre 2012)</p>
</div>
<div id="preamble">
<p class=" man-font-style-italic ">Traduzione<i><sup><a href="#fn-d6e33" id="fnbck-d6e33">1</a></sup></i></p>
<?del-struct abstand4pt><?del-struct abstand4pt><?del-struct abstand4pt><p></p>
<div class="table"><table border="1">
<tr>
<td><p>Dipartimento federale</p></td>
<td><p>Berna, 20 dicembre 2012</p></td>
</tr>
<tr>
<td><p>degli affari esteri</p></td>
<td><p></p></td>
</tr>
<tr>
<td><p>Berna</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Ambasciata del <br>Principato del Liechtenstein</p></td>
</tr>
<tr>
<td><p></p></td>
<td><p>Berna</p></td>
</tr>
</table></div>
<?del-struct abstand18pt><p>Il Dipartimento federale degli affari esteri presenta i suoi complimenti all’Ambasciata del Principato del Liechtenstein e ha l’onore di accusare ricezione della sua nota del 20 dicembre 2012 del seguente tenore:</p>
<?del-struct abstand4pt><?del-struct abstand4pt><p>«L’Ambasciata del Principato del Liechtenstein porge i suoi complimenti al Dipartimento federale degli affari esteri e ha l’onore di sottoporgli quanto segue:</p>
<p>Con riferimento al Trattato del 29 gennaio 2010<sup><a href="#fn-d6e89" id="fnbck-d6e89">2</a></sup> tra il Principato del Liechtenstein e la Confederazione Svizzera concernente le tasse ecologiche nel Principato del Liechtenstein e all’Accordo relativo al Trattato<sup><a href="#fn-d6e97" id="fnbck-d6e97">3</a></sup> e tenuto conto dell’entrata in vigore, il 1° gennaio 2013, della legge svizzera sul CO<sub>2 </sub>riveduta e dell’ordinanza sul CO<sub>2</sub> ad essa relativa nonché della lacuna da colmare fino all’entrata in vigore della modifica in corso di elaborazione della legge sul CO<sub>2 </sub>del Liechtenstein e dell’ordinanza sul CO<sub>2</sub> ad essa relativa, per garantire infine alle imprese condizioni di concorrenza analoghe a quelle vigenti nello spazio economico comune, il Governo del Principato del Liechtenstein propone al Consiglio federale svizzero di adottare quanto segue:</p>
<p>Dopo l’entrata in vigore della legge sul CO<sub>2 </sub>del Liechtenstein e della relativa ordinanza, le imprese del Liechtenstein che si impegnano per una riduzione delle emissioni di gas a effetto serra possono chiedere alle competenti autorità federali svizzere l’esonero dalla tassa sul CO<sub>2 </sub>prelevata sui combustibili con effetto retroattivo al 1° gennaio 2013.</p>
<p>Se il Consiglio federale svizzero approva quanto precede, la presente nota e la risposta del Dipartimento federale degli affari esteri costituiscono un accordo tra il Principato del Liechtenstein e la Confederazione Svizzera.</p>
<p>Il presente Accordo entra in vigore alla data della nota di risposta. Contemporaneamente è abrogato lo Scambio di note del 29 gennaio 2010<sup><a href="#fn-d6e125" id="fnbck-d6e125">4</a></sup> tra il Liechtenstein e la Svizzera concernente la ripartizione dei proventi della tassa sul CO<sub>2</sub> e il rimborso della tassa sul CO<sub>2</sub> alle imprese che soggiacciono alla legge sullo scambio di quote di emissioni in quanto obsoleto per esecuzione avvenuta.</p>
<p>L’Ambasciata del Principato del Liechtenstein coglie quest’occasione per rinnovare al Dipartimento federale degli affari esteri l’espressione della più alta considerazione.»</p>
<?del-struct abstand4pt><?del-struct abstand4pt><p>Il Dipartimento federale degli affari esteri si pregia di comunicare all’Ambasciata del Principato del Liechtenstein che quanto precede incontra l’approvazione del Consiglio federale svizzero. La nota dell’Ambasciata del Liechtenstein e la presente risposta costituiscono un accordo tra la Svizzera e il Liechtenstein, che entra in vigore alla data della nota di risposta, ovvero il 20 dicembre 2012. Contemporaneamente è abrogato lo Scambio di note del 29 gennaio 2010.</p>
<p>Il Dipartimento federale degli affari esteri coglie l’occasione per rinnovare all’Ambasciata del Principato del Liechtenstein l’espressione della più alta considerazione.</p>
<div class="footnotes">
<p id="fn-d6e33"><sup><a href="#fnbck-d6e33">1</a></sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p>
<p id="fn-d6e89"><sup><a href="#fnbck-d6e89">2</a></sup> <a href="https://fedlex.data.admin.ch/eli/cc/2010/82" target="_blank">RS <b>0.641.751.41</b></a></p>
<p id="fn-d6e97"><sup><a href="#fnbck-d6e97">3</a></sup> <a href="https://fedlex.data.admin.ch/eli/cc/2010/83" target="_blank">RS <b>0.641.751.411</b></a></p>
<p id="fn-d6e125"><sup><a href="#fnbck-d6e125">4</a></sup> [<a href="https://fedlex.data.admin.ch/eli/oc/2010/84" target="_blank">RU <b>2010</b> 581</a>]</p>
</div>
</div>
</div></body>
</html>
