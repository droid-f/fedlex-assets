<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1969-175_187_187-19681216-it-docx</title>
</head>
<body><div id="lawcontent">
<div id="preface">
<!--0.946.298.181.1 --><p class="srnummer ">0.946.298.181.1 </p>
<p> RU <b>1969</b> 187</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Scambio di note<br>tra la Svizzera e la Jugoslavia concernente l’abolizione<br>del sistema disciplinato dei pagamenti</h1>
<p> (Stato 16  dicembre 1968)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Dal testo originale francese.</p></div>
</div>
<div id="preamble">
<p>Il 16 dicembre 1968 l’Ambasciata di Svizzera a Belgrado e il ministero jugoslavo degli affari esteri hanno proceduto a uno scambio di note concernente l’abolizione del sistema disciplinato dei pagamenti tra la Svizzera e la Jugoslavia.</p>
<p>La nota svizzera è del tenore seguente:</p>
<p>L’Ambasciata di Svizzera presenta i suoi complimenti alla Segretaria di stato degli affari Esteri, cui, per incarico del suo governo, ha l’onore di proporre quanto segue:</p>
<dl>
<dt>1. </dt>
<dd>Per soddisfare il desiderio espresso più volte dalle autorità jugoslave e allo scopo di favorire le relazioni economiche, il sistema disciplinato dei pagamenti in vigore tra i due Paesi è abrogato.</dd>
<dt>2. </dt>
<dd>Conseguentemente, l’Accordo tra la Confederazione Svizzera e la Repubblica socialista federativa della Jugoslavia, concernente gli scambi commerciali ed il regolamento dei pagamenti, conchiuso a Berna il 27 settembre 1948<sup><a href="#fn-d6e42" id="fnbck-d6e42">2</a></sup>; come pure i suoi protocolli e i relativi scambi di lettere sono abrogati a contare dal 31 dicembre 1968.</dd>
<dt>3. </dt>
<dd>I due governi dichiarano che, in seguito all’abrogazione dei testi menzionati alla cifra 2, qui sopra, i trasferimenti, di qualunque natura, non verranno sottoposti ad un regime meno favorevole di quello in atto al momento della detta abrogazione, e che verrà loro applicato, in avvenire, lo stesso trattamento riservato ai Paesi con i quali si svolgono i pagamenti in moneta convertibile.</dd>
<dt>4. </dt>
<dd>È inteso che il Trattato di commercio, del 27 settembre 1948<sup><a href="#fn-d6e59" id="fnbck-d6e59">3</a></sup>, rimane in vigore e che, inoltre, le disposizioni dell’Accordo Generale sulle tariffe doganali e il commercio<sup><a href="#fn-d6e67" id="fnbck-d6e67">4</a></sup> (GATT) – cui la Svizzera e la Jugoslavia hanno aderito con protocollo del 1<sup>o </sup>aprile, rispettivamente 26 luglio 1966<sup><a href="#fn-d6e77" id="fnbck-d6e77">5</a></sup> – si applicano alle relazioni economiche tra i due Paesi.</dd>
<dt>5. </dt>
<dd>L’Ufficio svizzero di compensazione e la Banca nazionale di Jugoslavia, procederanno direttamente alla liquidazione dei conti previsti dall’accordo contemplato alla cifra 2.</dd>
</dl>
<p>L’Ambasciata di Svizzera prega la Segreteria di Stato degli Affari Esteri di confermarle il suo assenso su quanto precede; essa approfitta dell’occasione per rinnovarle l’assicurazione della sua alta considerazione.</p>
<div class="footnotes">
<p id="fn-d6e42"><sup><a href="#fnbck-d6e42">2</a></sup> [<a href="https://fedlex.data.admin.ch/eli/oc/1948/1002_990_964" target="_blank">RU <b>1948</b> 964</a>]</p>
<p id="fn-d6e59"><sup><a href="#fnbck-d6e59">3</a></sup> <a href="https://fedlex.data.admin.ch/eli/cc/1948/998_986_960" target="_blank">RS <b>0.946.298.181</b></a></p>
<p id="fn-d6e67"><sup><a href="#fnbck-d6e67">4</a></sup> <a href="https://fedlex.data.admin.ch/eli/cc/1959/1745_1807_1812" target="_blank">RS<b> 0.632.21</b></a></p>
<p id="fn-d6e77"><sup><a href="#fnbck-d6e77">5</a></sup> <a href="https://fedlex.data.admin.ch/eli/cc/1966/964_991_983" target="_blank">RS<b> 0.632.211.1</b></a></p>
</div>
</div>
</div></body>
</html>
