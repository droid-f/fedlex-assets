<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1969-358_366_366-19690401-it-docx</title>
</head>
<body><div id="lawcontent">
<div id="preface">
<p>0.631.252.913.697.1 (Stato 5  novembre 1999)Nicht löschen bitte "<sup><a href="#fn-d6e6" id="fnbck-d6e6">1</a></sup> " !! </p>
<!--0.631.252.913.697.1--><p class="srnummer ">0.631.252.913.697.1</p>
<p class=" man-font-style-italic ">Traduzione<i><sup><a href="#fn-d6e21" id="fnbck-d6e21">2</a></sup></i></p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica federale di Germania concernente il controllo dei battelli appartenenti ad aziende pubbliche di navigazione sul percorso Kreuzlingen/Costanza‑Stein am Rhein<b><sup><a href="#fn-d6e31" id="fnbck-d6e31">3</a></sup></b>
</h1>
<p>Conchiuso il 9 ottobre 1968<br>Entrato in vigore con scambio di note il 1° aprile 1969</p>
<p></p>
<div class="footnotes">
<p id="fn-d6e6"><sup><a href="#fnbck-d6e6">1</a></sup> <a href="https://fedlex.data.admin.ch/eli/oc/1969/358_366_366" target="_blank">RU <b>1969 </b>366</a></p>
<p id="fn-d6e21"><sup><a href="#fnbck-d6e21">2</a></sup> Il testo originale è pubblicato sotto lo stesso numero nell’ediz. ted. della presente Raccolta</p>
<p id="fn-d6e31"><sup><a href="#fnbck-d6e31">3</a></sup> Ai sensi dell’art. 4, n. I della Conv. germano‑svizzera del 1° giu. 1961 (<a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a>), la zona situata in territorio tedesco conformemente al presente accordo, è attribuita al Comune di Steckborn.</p>
</div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>I controlli, svizzero e tedeschi, possono essere effettuati sui battelli delle aziende pubbliche di navigazione, in viaggio tra Kreuzlingen /Costanza e Stein am Rhein, o nelle varie stazioni toccate dai battelli durante detto percorso. I controlli sono effettuati per quelle persone che, per passare la frontiera sui battelli designati giusta l’articolo 3 paragrafo 2 salgono o scendono nelle stazioni scaglionate nel percorso; vanno pure estesi ai loro bagagli e, in generale, a tutti i bagagli registrati.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>(1)  I battelli designati giusta l’articolo 3 paragrafo 2 formano, sulle parti del percorso situate in territorio svizzero, la zona destinata agli agenti tedeschi e, sulle parti del percorso situate in territorio tedesco, la zona destinata agli agenti svizzeri.</p>
<p>(2)  Nelle stazioni, gli agenti dello Stato limitrofo hanno il diritto di trattenere sul debarcadero, sulla parte adiacente della riva, nei locali messi a loro disposizione e nelle vie che danno accesso a questi locali, le persone arrestate e le mercanzie o i mezzi di prova sequestrati sul battello. Durante l’effettuazione degli atti ufficiali necessari a questo fine, detti luoghi sono considerati come «zona».</p>
<p>(3)  Gli agenti dello Stato limitrofo possono trasferire nel loro Stato, a mezzo di un successivo battello, le persone arrestate e le mercanzie o i mezzi di prova sequestrati; nel caso in cui l’utilizzazione di un battello risultasse inopportuna, possono trasferirli adoperando il raccordo stradale più breve.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>(1)  La Direzione di circondario delle dogane di Sciaffusa e la Direzione superiore delle finanze con sede a Friborgo in Brisgovia regolano le questioni di minor importanza, di comune accordo e d’intesa con le aziende pubbliche di navigazione, se necessario, con la collaborazione delle autorità di polizia svizzere competenti e del competente ufficio tedesco di polizia frontaliera.</p>
<p>(2)  Esse designano pure, secondo i bisogni e l’opportunità, i battelli sui quali viene effettuato il controllo giusta l’articolo 1.</p>
<p>(3)  Gli agenti col grado maggiore, dei due Stati, in servizio, decidono di comune accordo le misure a breve scadenza.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>(1)  Conformemente all’articolo 1 paragrafo 1 della convenzione del 1° giugno 1961<sup><a href="#fn-d6e82" id="fnbck-d6e82">4</a></sup>, il presente accordo verrà confermato e messo in vigore per mezzo di uno scambio di note diplomatiche.</p>
<p>(2)  L’accordo può essere denunciato per via diplomatica per il primo giorno di un mese, con preavviso di sei mesi.</p>
<div class="footnotes"><p id="fn-d6e82"><sup><a href="#fnbck-d6e82">4</a></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div></article></main>
</div></body>
</html>
