<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.274.181.631 --><p class="srnummer ">0.274.181.631 </p>
<p class="ref "> RU <b>1969</b> 1263; FF <b>1969</b> I 76</p>
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra la Confederazione svizzera e la Repubblica austriaca<br>inteso a completare la convenzione dell’Aia del 1° marzo 1954<br>relativa alla procedura civile</h1>
<p class="erlasssubtitel ">Conchiuso il 26 agosto 1968<br>Approvato dall’Assemblea federale il 18 giugno 1969<sup><a href="#fn-d7e28" id="fnbck-d7e28">1</a></sup><br>Istrumenti di ratificazione scambiati il 2 settembre 1969<br>Entrato in vigore il 1° novembre 1969</p>
<p class="erlassdatum "> (Stato 1° gennaio 2013)</p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> <a href="https://fedlex.data.admin.ch/eli/oc/1969/1244_1260_1262" target="_blank">RU <b>1969</b> 1262</a></p></div>
</div>
<div id="preamble"><div>
<p class="man-template-autor ">La Confederazione svizzera<br>e<br>la Repubblica austriaca,</p>
<p class="absatz ">desiderose di agevolare i rapporti d’assistenza giudiziaria in virtù della convenzione dell’Aia del 1° marzo 1954<sup><a href="#fn-d7e52" id="fnbck-d7e52">2</a></sup> relativa alla procedura civile (appresso: «convenzione») hanno convenuto di conchiudere un accordo e, a tale scopo,</p>
<p class="absatz ">hanno nominato i loro plenipotenziari</p>
<p class="absatzkurs man-font-style-italic ">(Seguono i nomi dei plenipotenziari)</p>
<p class="absatz ">i quali, scambiatisi i pieni poteri e trovatili in buona e debita forma, hanno stabilito quanto segue:</p>
<div class="footnotes"><p id="fn-d7e52"><sup><a href="#fnbck-d7e52">2</a></sup><sup></sup> <a href="https://fedlex.data.admin.ch/eli/cc/1957/467_467_485" target="_blank">RS <b>0.274.12</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">(1)  I tribunali degli Stati contraenti corrispondono direttamente fra loro, per assistersi reciprocamente in materia giudiziaria, negli affari civili e commerciali, segnatamente per trasmettersi notificazioni.</p>
<p class="absatz ">(2)  Il Dipartimento federale di giustizia e polizia e il Ministero austriaco della giustizia si trasmettono, appena possibile, l’elenco dei tribunali<sup><a href="#fn-d7e77" id="fnbck-d7e77">3</a></sup> cui devono essere presentate le domande d’assistenza, come anche le successive modificazioni dell’elenco.</p>
<p class="absatz "> (3)  È ammessa la notificazione diretta per posta, a persone residenti sul territorio dell’altro Stato contraente, purchè essa non sia richiesta in una forma particolare e, segnatamente, ove non sia necessario consegnarla in proprie mani al destinatario.</p>
<div class="footnotes"><p id="fn-d7e77"><sup><a href="#fnbck-d7e77">3</a></sup><sup></sup> Il tribunale austriaco territorialmente competente può essere ricercato in Internet al seguente indirizzo: www.bmj.gv.at/service/content.php?nav=69</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">Salvo il caso disciplinato all’articolo 3 capoverso 2 della convenzione, le traduzioni non possono essere chieste nemmeno qualora la lingua del tribunale richiedente differisca da quella del tribunale richiesto.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  In deroga all’articolo 3 capoverso 1 della convenzione, gli atti da notificare non possono essere richiesti in doppio esemplare.</p>
<p class="absatz ">(2)  Le comminatorie penali espresse nelle citazioni, notificate sul territorio dell’altro Stato contraente, sono considerate non avvenute. È tuttavia ammessa l’indicazione delle conseguenze procedurali dell’omissione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">(1)  Non è richiesta la legalizzazione delle quietanze di ricezione.</p>
<p class="absatz ">(2)  È considerata certificata conforme, giusta l’articolo 3 capoverso 3 della convenzione, qualsiasi traduzione la cui esattezza è attestata dal tribunale richiedente o dall’interprete convocato nello Stato richiedente.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">La rivendicazione dell’esclusiva competenza giudiziaria, da parte dello Stato richiesto, in materia civile o commerciale non costituisce un motivo valido per ricusare l’esecuzione di una notificazione o di una domanda di assistenza.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">(1)  Nessun teste o perito, di qualsiasi nazionalità, che sia stato citato a comparire davanti a un tribunale dello Stato richiedente, può essere perseguito, sul territorio di detto Stato, né colpito con gli arresti o altre restrizioni della sua libertà personale, per atti o condanne anteriori alla sua partenza dal territorio dello Stato richiesto.</p>
<p class="absatz ">(2)  La protezione prevista nel numero precedente cessa, quando il teste o il perito, a compimento degli atti procedurali per lo svolgimento dei quali la sua presenza innanzi al tribunale era stata chiesta, abbandona il territorio dello Stato richiedente oppure continua a risiedervi, ancorché la sua partenza potesse avvenire senza intralci, durante i quindici giorni successivi.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">(1)  Il tribunale richiesto comunica al tribunale richiedente la natura e l’ammontare delle spese cagionate. Tali esborsi vanno aggiunti alle spese procedurali nello Stato richiedente.</p>
<p class="absatz ">(2)  Anche nei casi indicati agli articoli 7 capoverso 2 e 16 capoverso 2 della convenzione, le tasse o le spese di qualsiasi natura non sono rimborsate, eccettuate le indennità pagate ai testi o ai periti qualora eccedano 100 franchi (600 scellini).</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">Sono considerate tribunali, in virtù del presente accordo, le autorità amministrative svizzere, sempreché siano competenti in materia civile e commerciale, e segnatamente gli uffici d’esecuzione e fallimenti, le autorità successorie e tutorie.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz ">Con l’entrata in vigore del presente accordo, è abrogata la dichiarazione del 30 dicembre 1899<sup><a href="#fn-d7e149" id="fnbck-d7e149">4</a></sup> fra la Svizzera e l’Austria per la corrispondenza diretta fra le autorità giudiziarie dei due paesi, nei rapporti d’assistenza giudiziaria in materia civile e commerciale.</p>
<div class="footnotes"><p id="fn-d7e149"><sup><a href="#fnbck-d7e149">4</a></sup><sup></sup> [CS <b>12</b> 268; <a href="https://fedlex.data.admin.ch/eli/oc/1971/193_197_197" target="_blank">RU <b>1971</b> 197</a>, <b></b><a href="https://fedlex.data.admin.ch/eli/oc/1974/2004_2004_2004" target="_blank"><b>1974</b> 2004</a>]</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">(1)  Il presente accordo è sottoposto alla ratificazione e gli strumenti di ratifica saranno scambiati a Berna il più presto possibile.</p>
<p class="absatz ">(2)  Il presente accordo entrerà in vigore il sessantesimo giorno dopo lo scambio degli strumenti di ratifica.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable"><p class="absatz ">Ciascuno Stato può disdire il presente accordo mediante notificazione scritta all’altro Stato. La disdetta avrà effetto un anno dopo la data della notificazione.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari hanno firmato il presente accordo e vi hanno apposto i loro sigilli.</p>
<p class="absatz ">Fatto a Vienna, il 26 agosto 1968, in due esemplari in lingua tedesca.</p>
<p></p>
<div class="table layout-table"><table>
<tr>
<td><p class="unterschriften1 ">Per la<br>Confederazione svizzera:</p></td>
<td><p class="unterschriften1 ">Per la<br>Repubblica austriaca:</p></td>
</tr>
<tr>
<td><p class="unterschriften ">A. Escher</p></td>
<td><p class="unterschriften ">K. Waldheim</p></td>
</tr>
</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand4pt><?del-struct abstand18pt>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco<br>delle autorità svizzere che possono corrispondere direttamente<br>con le autorità estere in materia di assistenza giudiziaria</a><b><sup><a href="#fn-d7e224" id="fnbck-d7e224">5</a></sup></b>
</h1>
<div class="footnotes"><p id="fn-d7e224"><sup><a href="#fnbck-d7e224">5</a></sup><sup></sup> Un elenco aggiornato delle autorità svizzere può essere consultato all’indirizzo seguente: https://www.rhf.admin.ch &gt; Diritto civile &gt; autorità &gt; Elenco autorità corrispondenza diretta</p></div>
<div class="collapseable"></div></section></div>
</div></body>
</html>
