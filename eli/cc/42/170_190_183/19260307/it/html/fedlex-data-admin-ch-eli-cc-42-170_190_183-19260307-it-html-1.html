<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-42-170_190_183-19260307-it-docx</title>
</head>
<body><div id="lawcontent">
<div id="preface">
<!--0.196.116.3--><p class="srnummer ">0.196.116.3</p>
<p> CS <b>11</b> 571; FF <b>1925</b> III 101 ediz. ted. 105 ediz. franc. </p>
<p class=" man-font-style-italic ">Traduzione</p>
<h1 class="erlasstitel botschafttitel ">Trattato<br>su l’applicazione dei trattati anteriori concernenti<br>le relazioni giuridiche fra la Svizzera e l’Austria</h1>
<p>Conchiuso il 25 maggio 1925</p>
<p>Approvato dall’Assemblea federale il 19 febbraio 1926<sup><a href="#fn-d6e26" id="fnbck-d6e26">1</a></sup></p>
<p>Istrumenti di ratificazione scambiati il 6 marzo 1926</p>
<p>Entrato in vigore il 7 marzo 1926</p>
<p> (Stato 7  marzo 1926)</p>
<div class="footnotes"><p id="fn-d6e26"><sup><a href="#fnbck-d6e26">1</a></sup> <i>RU <b>42</b> 182</i></p></div>
</div>
<div id="preamble">
<p>Il Consiglio federale della Confederazione Svizzera<br>e<br>il Presidente della Repubblica d’Austria,</p>
<p>animati dal comune desiderio di render applicabili fra la Svizzera e la Repubblica d’Austria i Trattati conchiusi fra la Svizzera e la già Monarchia austro‑ungarica e concernenti il regolamento delle condizioni di domicilio, l’estradizione reciproca dei malfattori e la legalizzazione degli atti pubblici, hanno risolto di conchiudere a questo scopo un trattato e hanno nominato loro plenipotenziari,</p>
<p class=" man-font-style-italic ">(Seguono i nomi dei plenipotenziari)</p>
<p>i quali, dopo essersi scambiati i loro pieni poteri, trovati in buona e debita forma, </p>
<p>hanno stipulato le disposizioni seguenti:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6e59" id="fnbck-d6e59">2</a></sup>
</h6>
<div class="collapseable">
<p>I Trattati conchiusi fra la Svizzera e la già Monarchia austro‑ungarica, il 7 dicembre l875<sup><a href="#fn-d6e71" id="fnbck-d6e71">3</a></sup>, per il regolamento delle condizioni di domicilio, il 10 marzo l896<sup><a href="#fn-d6e79" id="fnbck-d6e79">4</a></sup>, per l’estradizione reciproca dei malfattori e il 21 agosto 1916<sup><a href="#fn-d6e93" id="fnbck-d6e93">5</a></sup>, per la legalizzazione di atti pubblici rilasciati o legalizzati dalle Autorità svizzere o austriache, saranno applicati alle Parti contraenti.</p>
<div class="footnotes">
<p id="fn-d6e59"><sup><a href="#fnbck-d6e59">2</a></sup> La validità dei Trattati enumerati in questo articolo è stata nuovamente confermata dalla lett. B n. Il dello Scambio di note del 7 lug. 1948/11 ott. 1949 (<b></b><a href="https://fedlex.data.admin.ch/eli/cc/1950/87_87_88" target="_blank"><b>RS 0.196.116.32</b></a>).</p>
<p id="fn-d6e71"><sup><a href="#fnbck-d6e71">3</a></sup> <a href="https://fedlex.data.admin.ch/eli/cc/2/148_118_145" target="_blank">RS <b>0.142.111.631</b></a></p>
<p id="fn-d6e79"><sup><a href="#fnbck-d6e79">4</a></sup> <i>RS <b>0.353.941.8</b></i>. Con il 19 ago. 1969 questo trattato è divenuto caduco per quanto concerne l’Austria (<a href="https://fedlex.data.admin.ch/eli/oc/1970/__344" target="_blank">RU <b>1970</b> 344</a>).</p>
<p id="fn-d6e93"><sup><a href="#fnbck-d6e93">5</a></sup> <a href="https://fedlex.data.admin.ch/eli/cc/33/368_376_374" target="_blank">RS <b>0.172.031.63</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>Il presente Trattato sarà ratificato il più presto che sia possibile e gli atti di ratificazione saranno scambiati a Berna.</p>
<p>Il presente Trattato entrerà in vigore il giorno dopo lo scambio degli atti di ratificazione e resterà in vigore fintanto che non sarà stato disdetto da una delle Parti contraenti. In questo caso, cesserà d’aver effetto allo spirare del termine di 6 mesi a contare dal giorno in cui la disdetta sia stata notificata all’altra Parte contraente.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che</i>, i plenipotenziari hanno firmato il presente Trattato e l’hanno munito dei loro sigilli.</p>
<p>Fatto a Berna, in doppio esemplare, il venticinque maggio 1925.</p>
<p>Motta  Di Pauli</p>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Protocollo finale</a><b><sup><sup><a href="#fn-d6e124" id="fnbck-d6e124">6</a></sup></sup></b><a href="#lvl_u1"> <br></a>
</h1>
<div class="footnotes"><p id="fn-d6e124"><sup><a href="#fnbck-d6e124">6</a></sup> Vedi anche la corrispondente dichiarazione contenuta nella lett. B n. Il n. 1 dello scambio di note del 7 lug. 1948/11 ott. 1949 (<a href="https://fedlex.data.admin.ch/eli/cc/1950/87_87_88" target="_blank">RS <b>0.196.116.32</b></a>).</p></div>
<div class="collapseable">
<p>In occasione della firma del Trattato conchiuso oggi fra la Confederazione Svizzera e la Repubblica d’Austria, i plenipotenziari sottoscritti hanno formulato le dichiarazioni seguenti, che fanno parte integrante del Trattato stesso:</p>
<p>Il Governo svizzero considera che le prescrizioni austriache sui passaporti non sono contrarie al Trattato e non muove obiezione a che, dal canto austriaco, la scelta e l’esercizio d’un mestiere da parte d’un cittadino svizzero siano subordinati a un’autorizzazione formale delle Autorità politiche dello Stato, in conformità del § 8, cpv. 2, dell’Ordinanza austriaca sui mestieri (Gewerbeordnung). Resta però inteso che sarà considerata come un diritto acquisito un’autorizzazione preventiva, vale a dire accordata prima d’intraprendere e d’esercitare un mestiere, in conformità del § 8, cpv. 1, dell’Ordinanza austriaca sui mestieri.</p>
<p>Il Governo federale austriaco considera che le prescrizioni attualmente in vigore nella Svizzera per ciò che concerne la dimora e il domicilio di cittadini stranieri non sono contrarie alle disposizioni del Trattato. Resta però inteso che i cittadini austriaci domiciliati nella Svizzera già prima che fosse stato istituito il controllo degli stranieri, saranno senz’altro considerati come in possesso dei requisiti prescritti dalla polizia degli stranieri e che i cittadini austriaci in possesso di un’autorizzazione di dimora o di domicilio nella Svizzera fruiranno, con riserva delle disposizioni applicabili all’esercizio della professione di farmacista, e di mercante ambulante, della libertà di commercio e d’industria, in conformità dell’articolo 31 della Costituzione federale<sup><a href="#fn-d6e140" id="fnbck-d6e140">7</a></sup>, salve le restrizioni che fossero imposte dalle prescrizioni o dalle condizioni dell’autorizzazione stessa.</p>
<p><i>In fede di che</i>, i plenipotenziari dei due Stati hanno firmato il presente Protocollo finale e l’hanno munito dei loro sigilli.</p>
<p>Berna, il venticinque maggio 1925.</p>
<p>Motta  Di Pauli</p>
<p></p>
<div class="footnotes"><p id="fn-d6e140"><sup><a href="#fnbck-d6e140">7</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section></div>
</div></body>
</html>
