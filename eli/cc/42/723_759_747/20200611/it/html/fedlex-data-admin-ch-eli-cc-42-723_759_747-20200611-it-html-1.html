<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-42-723_759_747-20200611-it-docx</title>
</head>
<body><div id="lawcontent">
<div id="preface">
<!--0.916.40 --><p class="srnummer ">0.916.40 </p>
<p> CS <b>14</b> 175</p>
<p class=" man-font-style-italic ">Traduzione</p>
<h1 class="erlasstitel botschafttitel ">Accordo internazionale<br>che istituisce un Ufficio internazionale delle epizoozie<br>a Parigi</h1>
<p>Conchiuso a Parigi il 25 gennaio 1924</p>
<p>Approvato dall’Assemblea federale il 12 febbraio 1926<sup><a href="#fn-d6e24" id="fnbck-d6e24">1</a></sup></p>
<p>Strumento di ratifica depositato dalla Svizzera il 6 luglio 1926</p>
<p>Entrato in vigore per la Svizzera il 6 luglio 1926</p>
<p> (Stato 11  giugno 2020)</p>
<div class="footnotes"><p id="fn-d6e24"><sup><a href="#fnbck-d6e24">1</a></sup> <i>RU <b>42 </b>746</i></p></div>
</div>
<div id="preamble">
<p>I Governi della Repubblica Argentina, del Belgio, del Brasile, della Bulgaria, della Repubblica Cecoslovacca, della Danimarca, dell’Egitto, della Finlandia, della Francia, della Gran Bretagna, della Grecia, del Guatemala, dell’Italia,  del Lussemburgo, del Marocco, del Messico, del Principato di Monaco, dei Paesi Bassi, del Perù, della Polonia, del Portogallo, della Rumenia,del Siam, della Spagna, della Svezia, della Svizzera, della Tunisia e dell’Ungheria,</p>
<p>avendo reputato utile di organizzare l’Ufficio internazionale delle epizoozie contemplato nei voti espressi dalla Conferenza internazionale per lo studio delle epizoozie, del 27 maggio 1921, hanno risolto di concludere a questo scopo un Accordo ed </p>
<p>hanno stipulato quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>Le alte Parti contraenti si impegnano a fondare e a mantenere un Ufficio internazionale delle epizoozie che avrà sede a Parigi.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>L’Ufficio funziona sotto l’autorità e la vigilanza di un Comitato formato di delegati dei Governi contraenti. La composizione e le attribuzioni di questo Comitato nonché l’organizzazione e i poteri di detto Ufficio, sono determinati dagli statuti organici che sono allegati al presente Accordo e considerati come facenti parte integrante di esso.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Alle spese d’impianto dell’Ufficio nonché a quelle annuali pel funzionamento e il mantenimento dello stesso si sopperisce mediante contributi degli Stati contraenti, fissati secondo le condizioni stabilite negli Statuti organici previsti nell’art. 2.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Le somme che costituiscono il contributo di ciascuno degli Stati contraenti sono versate da essi al principio d’ogni anno, per mezzo del Ministro degli affari esteri della Repubblica francese, alla «Caisse des dépôts et consignations» in Parigi, ove saranno ritirati, secondo i bisogni, presentando mandati del direttore dell’Ufficio.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>Le alte Parti contraenti si riservano la facoltà di portare, di comune intesa, al presente Accordo le modificazioni che l’esperienza dimostrasse utili.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p>I Governi che non hanno firmato il presente Accordo possono accedervi se ne fanno domanda. L’accessione è notificata, per via diplomatica, al Governo francese e da questo agli altri Governi contraenti; con essa viene assunto l’impegno di partecipare con una contribuzione alle spese dell’Ufficio, secondo le condizioni previste nell’art. 3.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>Il presente Accordo sarà ratificato nelle condizioni seguenti:</p>
<p>Ogni Stato trasmetterà, il più presto possibile, la sua ratificazione al Governo francese che provvederà a darne avviso a tutti gli Stati firmatari.</p>
<p>Le ratificazioni saranno depositate negli archivi del Governo francese.</p>
<p>Il presente Accordo entrerà in vigore, per ogni Stato firmatario, il giorno stesso del deposito del suo atto di ratificazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p>Il presente Accordo è conchiuso per un periodo di sette anni. Spirato questo termine, esso continuerà ad essere in vigore per un nuovo periodo di sette anni fra gli Stati che non abbiano notificato, un anno prima della scadenza di questo periodo, l’intenzione di farne cessare gli effetti per quanto li concerne.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i sottoscritti, a ciò debitamente autorizzati, hanno firmato, in un solo esemplare, il presente Accordo e l’hanno munito dei loro sigilli; questo esemplare resterà depositato negli archivi del Governo francese e copie certificate conformi saranno consegnate, per via diplomatica, alle Parti contraenti.</p>
<p>L’esemplare suddetto potrà essere firmato entro il 30 aprile 1924, inclusivamente.</p>
<p>Fatto a Parigi, il 25 gennaio 1924.</p>
<p class=" man-font-style-italic ">(Seguono le firme)</p>
</div></section></main><div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Statuti organici dell’Ufficio internazionale delle epizoozie Protocollo finale</a>
</h2>
<div class="collapseable">
<article id="lvl_u1/lvl_u1/art_1"><a name="ta1"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_1"><b>Art. 1</b></a>
</h6>
<div class="collapseable"><p>È istituito a Parigi un Ufficio internazionale delle epizoozie, il quale dipende dagli Stati che accettano di prender parte al suo funzionamento.</p></div></article><article id="lvl_u1/lvl_u1/art_2"><a name="ta2"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_2"><b>Art. 2</b></a>
</h6>
<div class="collapseable">
<p>L’Ufficio non può in alcun modo immischiarsi nell’amministrazione dei singoli Stati.</p>
<p>Esso è dipendente dalle autorità dello Stato in cui ha sede.</p>
<p>Esso corrisponde direttamente con le autorità superiori o servizi che, nei singoli paesi, sono incaricati della polizia sanitaria degli animali.</p>
</div></article><article id="lvl_u1/lvl_u1/art_3"><a name="ta3"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_3"><b>Art. 3</b></a>
</h6>
<div class="collapseable"><p>Il Governo francese, a domanda del Comitato internazionale previsto nell’art. 6, prenderà le disposizioni necessarie per far riconoscere l’Ufficio come istituto di utilità pubblica.</p></div></article><article id="lvl_u1/lvl_u1/art_4"><a name="ta4"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_4"><b>Art. 4</b></a>
</h6>
<div class="collapseable">
<p>L’Ufficio ha per scopo principale:</p>
<dl>
<dt>a) </dt>
<dd>di promuovere e di coordinare tutte le ricerche od esperienze che interessino la patologia o la profilassi delle malattie infettive del bestiame, per le quali sia il caso di far appello alla collaborazione internazionale;</dd>
<dt>b) </dt>
<dd>di raccogliere e di portare a conoscenza dei Governi e dei loro servizi sanitari i fatti e i documenti di interesse generale concernenti l’andamento delle malattie epizootiche e i mezzi usati per combatterle;</dd>
<dt>c) </dt>
<dd>di studiare i disegni di accordi internazionali relativi alla polizia sanitaria degli animali e di mettere a disposizione dei Governi firmatari di questi accordi i mezzi per vigilarne l’esecuzione.</dd>
</dl>
</div></article><article id="lvl_u1/lvl_u1/art_5"><a name="ta5"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_5"><b>Art. 5</b></a>
</h6>
<div class="collapseable">
<p>I Governi mandano all’Ufficio:</p>
<dl>
<dt>1. </dt>
<dd>per telegrafo – notificazione dei primi casi di peste bovina o di afta epizootica accertati in uno Stato o in una regione prima immuni;</dd>
<dt>2. </dt>
<dd>a intervalli ordinari – dei bollettini compilati secondo un modello adottato dal Comitato, che diano informazioni circa la presenza e l’estensione delle malattie comprese nell’elenco seguente:</dd>
</dl>
<p class=" man-text-align-left "> Peste bovina Rabbia</p>
<p class=" man-text-align-left "> Afta epizootica Moccio(morva)</p>
<p class=" man-text-align-left "> Pleuropolmonite contagiosa Morbo coitale malingo</p>
<p class=" man-text-align-left "> Carbonchio ematico Peste suina.</p>
<p class=" man-text-align-left "> Vaiuolo ovino. </p>
<p>L’elenco delle malattie alle quali si applicano l’una o l’altra delle disposizioni che precedono può essere riveduto dal Comitato con riserva dell’approvazione dei Governi.</p>
<p>I Governi notificano all’Ufficio i provvedimenti che prendono per combattere le epizoozie, specialmente quelli che ordinano ai confini per proteggere i loro territori contro le provenienze da Stati infetti. Per quanto è possibile, essi rispondono alle domande d’informazioni che ricevono dall’Ufficio.</p>
</div></article><article id="lvl_u1/lvl_u1/art_6"><a name="ta6"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_6"><b>Art. 6</b></a>
</h6>
<div class="collapseable"><p>L’Ufficio è posto sotto l’autorità e la vigilanza di un Comitato internazionale che è composto di rappresentanti tecnici, designati dagli Stati partecipanti in ragione di un rappresentante per ogni Stato.</p></div></article><article id="lvl_u1/lvl_u1/art_7"><a name="ta7"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_7"><b>Art. 7</b></a>
</h6>
<div class="collapseable">
<p>Il Comitato dell’Ufficio si riunisce periodicamente almeno una volta l’anno; la durata delle sue sessioni non è limitata.</p>
<p>I membri del Comitato eleggono, a scrutinio segreto, un presidente, che sta in carica tre anni.</p>
</div></article><article id="lvl_u1/lvl_u1/art_8"><a name="ta8"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_8"><b>Art. 8</b></a>
</h6>
<div class="collapseable">
<p>Il funzionamento dell’Ufficio è assicurato da un personale retribuito comprendente:</p>
<dl>
<dt></dt>
<dd>un direttore; dei funzionari tecnici; gli agenti necessari all’andamento dell’Ufficio.</dd>
</dl>
<p>Il direttore è nominato dal Comitato.</p>
<p>Il direttore assiste alle sedute del Comitato ed ha voto consultivo.</p>
<p>La nomina e la revoca degli impiegati di qualsiasi categoria spetta al direttore, che ne rende conto al Comitato.</p>
</div></article><article id="lvl_u1/lvl_u1/art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_9"><b>Art. 9</b></a>
</h6>
<div class="collapseable">
<p>Le informazioni raccolte dall’Ufficio sono portate a notizia degli Stati partecipanti per mezzo d’un bollettino o di comunicazioni speciali mandate loro o d’ufficio o a richiesta.</p>
<p>Le notificazioni relative ai primi casi di peste bovina o di afta epizootica sono trasmesse telegraficamente, il più presto possibile, ai Governi ed ai Servizi sanitari.</p>
<p>L’Ufficio espone, inoltre, periodicamente i risultati della sua attività in relazioni ufficiali che sono comunicate ai Governi partecipanti.</p>
</div></article><article id="lvl_u1/lvl_u1/art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_10"><b>Art. 10</b></a>
</h6>
<div class="collapseable">
<p>Il <i>Bollettino</i>, che esce una volta al mese, pubblica specialmente:</p>
<dl>
<dt>1. </dt>
<dd>le leggi e i regolamenti generali o locali promulgati nei singoli Stati e concernenti le malattie trasmissibili del bestiame;</dd>
<dt>2. </dt>
<dd>le informazioni concernenti l’andamento delle malattie infettive degli animali;</dd>
<dt>3. </dt>
<dd>le statistiche concernenti lo stato sanitario del bestiame di tutte le nazioni;</dd>
<dt>4. </dt>
<dd>indicazioni bibliografiche.</dd>
</dl>
<p>La lingua officiale dell’Ufficio e del <i>Bollettino</i> è quella francese. Il Comitato potrà decidere che parti del <i>Bollettino</i> vengano pubblicate in altre lingue.</p>
</div></article><article id="lvl_u1/lvl_u1/art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_11"><b>Art. 11</b></a>
</h6>
<div class="collapseable">
<p>Le spese necessarie al funzionamento dell’Ufficio vanno a carico degli Stati firmatari dell’Accordo e di quelli che potranno accedervi in seguito, il cui contributo è stabilito secondo le categorie seguenti:</p>
<p class=" man-text-align-left "> 1<sup>a</sup> categoria, in ragione di 25 unità</p>
<p class=" man-text-align-left "> 2<sup>a</sup> categoria, in ragione di 20 unità</p>
<p class=" man-text-align-left "> 3<sup>a</sup> categoria, in ragione di 15 unità</p>
<p class=" man-text-align-left "> 4<sup>a</sup> categoria, in ragione di 10 unità</p>
<p class=" man-text-align-left "> 5<sup>a</sup> categoria, in ragione di  5 unità</p>
<p class=" man-text-align-left "> 6<sup>a</sup> categoria, in ragione di  3 unità</p>
<p>sulla base di 500 franchi per unità.</p>
<p>Ciascuno degli Stati è libero di scegliere la categoria nella quale desidera iscriversi. Esso avrà sempre facoltà di iscriversi più tardi in una categoria superiore.</p>
</div></article><article id="lvl_u1/lvl_u1/art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_12"><b>Art. 12</b></a>
</h6>
<div class="collapseable"><p>Dai proventi annui è prelevata una somma destinata a costituire un fondo di riserva. L’importo totale di questa riserva, che non può superare l’ammontare del bilancio preventivo annuale, viene collocato in titoli di Stato di primo ordine.</p></div></article><article id="lvl_u1/lvl_u1/art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_13"><b>Art. 13</b></a>
</h6>
<div class="collapseable"><p>Per le spese di viaggio i membri del Comitato ricevono un’indennità, che è pagata coi fondi di cui l’Ufficio dispone per il suo funzionamento. Essi ricevono, inoltre, una indennità di presenza per ciascuna delle sedute cui assistono.</p></div></article><article id="lvl_u1/lvl_u1/art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_14"><b>Art. 14</b></a>
</h6>
<div class="collapseable"><p>Il Comitato stabilisce la somma da stanziare annualmente nel suo bilancio preventivo per contribuire ad assicurare una pensione di riposo al personale dell’Ufficio.</p></div></article><article id="lvl_u1/lvl_u1/art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_15"><b>Art. 15</b></a>
</h6>
<div class="collapseable">
<p>Il Comitato allestisce ogni anno il suo bilancio preventivo ed approva il rendimento dei conti delle spese. Esso emana il regolamento organico del personale e tutte le disposizioni necessarie al funzionamento dell’Ufficio.</p>
<p>Il regolamento organico e le disposizioni sono dal Comitato comunicate agli Stati partecipanti e non potranno essere modificati senza il loro consenso.</p>
</div></article><article id="lvl_u1/lvl_u1/art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_u1/lvl_u1/art_16"><b>Art. 16</b></a>
</h6>
<div class="collapseable">
<p>L’Ufficio, dopo la chiusura d’ogni esercizio annuo, presenterà agli Stati partecipanti una relazione intorno alla gestione fatta dei fondi.</p>
<p class=" man-font-style-italic ">(Seguono le firme)</p>
</div></article>
</div></section></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Campo d’applicazione l’11 giugno 2020</a><b><sup><a href="#fn-d6e348" id="fnbck-d6e348">2</a></sup></b>
</h1>
<div class="footnotes"><p id="fn-d6e348"><sup><a href="#fnbck-d6e348">2</a></sup>  <a href="https://fedlex.data.admin.ch/eli/oc/1974/994_994_994" target="_blank">RU <b>1974 </b>994</a>, <b></b><a href="https://fedlex.data.admin.ch/eli/oc/1981/1132_1132_1132" target="_blank"><b>1981 </b>1132</a>, <b></b><a href="https://fedlex.data.admin.ch/eli/oc/1983/327_327_327" target="_blank"><b>1983 </b>327</a>, <b></b><a href="https://fedlex.data.admin.ch/eli/oc/1989/1572_1572_1572" target="_blank"><b>1989 </b>1572</a>, <b></b><a href="https://fedlex.data.admin.ch/eli/oc/1992/678_678_678" target="_blank"><b>1992 </b>678</a>, <b></b><a href="https://fedlex.data.admin.ch/eli/oc/2005/316" target="_blank"><b>2005 </b>1865</a>, <b></b><a href="https://fedlex.data.admin.ch/eli/oc/2016/229" target="_blank"><b>2016</b> 1197 </a>e <b></b><a href="https://fedlex.data.admin.ch/eli/oc/2020/536" target="_blank"><b>2020</b> 2901</a>. Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati). </p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p>Stati partecipanti</p></th>
<th class=" man-text-align-left "><p>Ratifica Adesione (A) Dichiarazione di successione (S)</p></th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p>Afghanistan</p></td>
<td><p>25 luglio</p></td>
<td><p>1960 A</p></td>
<td><p>25 luglio</p></td>
<td><p>1960</p></td>
</tr>
<tr>
<td><p>Albania</p></td>
<td><p>11 febbraio</p></td>
<td><p>1991 A</p></td>
<td><p>11 febbraio</p></td>
<td><p>1991</p></td>
</tr>
<tr>
<td><p>Algeria</p></td>
<td><p>13 febbraio</p></td>
<td><p>1969 S</p></td>
<td><p>  3 luglio</p></td>
<td><p>1962</p></td>
</tr>
<tr>
<td><p>Andorra</p></td>
<td><p>16 gennaio</p></td>
<td><p>1998 A</p></td>
<td><p>16 gennaio</p></td>
<td><p>1998</p></td>
</tr>
<tr>
<td><p>Angola</p></td>
<td><p>  6 aprile</p></td>
<td><p>1979 A</p></td>
<td><p>  6 aprile</p></td>
<td><p>1979</p></td>
</tr>
<tr>
<td><p>Arabia Saudita</p></td>
<td><p>22 febbraio</p></td>
<td><p>1971 A</p></td>
<td><p>22 febbraio</p></td>
<td><p>1971</p></td>
</tr>
<tr>
<td><p>Argentina</p></td>
<td><p>20 ottobre</p></td>
<td><p>1933</p></td>
<td><p>20 ottobre</p></td>
<td><p>1933</p></td>
</tr>
<tr>
<td><p>Armenia</p></td>
<td><p>29 dicembre</p></td>
<td><p>1997 A</p></td>
<td><p>29 dicembre</p></td>
<td><p>1997</p></td>
</tr>
<tr>
<td><p>Australia</p></td>
<td><p>  9 febbraio</p></td>
<td><p>1925 A</p></td>
<td><p>  9 febbraio</p></td>
<td><p>1925</p></td>
</tr>
<tr>
<td><p>Austria</p></td>
<td><p>30 giugno</p></td>
<td><p>1928 A</p></td>
<td><p>30 giugno</p></td>
<td><p>1928</p></td>
</tr>
<tr>
<td><p>Azerbaigian</p></td>
<td><p>28 febbraio</p></td>
<td><p>1995 A</p></td>
<td><p>28 febbraio</p></td>
<td><p>1995</p></td>
</tr>
<tr>
<td><p>Bahama</p></td>
<td><p>18 agosto</p></td>
<td><p>2010 A</p></td>
<td><p>18 agosto</p></td>
<td><p>2010</p></td>
</tr>
<tr>
<td><p>Bahrein</p></td>
<td><p>27 agosto</p></td>
<td><p>1993 A</p></td>
<td><p>27 agosto</p></td>
<td><p>1993</p></td>
</tr>
<tr>
<td><p>Bangladesh</p></td>
<td><p>15 ottobre</p></td>
<td><p>1997 A</p></td>
<td><p>15 ottobre</p></td>
<td><p>1997</p></td>
</tr>
<tr>
<td><p>Barbados</p></td>
<td><p>29 novembre</p></td>
<td><p>1999 A</p></td>
<td><p>29 novembre</p></td>
<td><p>1999</p></td>
</tr>
<tr>
<td><p>Belgio</p></td>
<td><p>  2 marzo</p></td>
<td><p>1928</p></td>
<td><p>  2 marzo</p></td>
<td><p>1928</p></td>
</tr>
<tr>
<td><p>Belize</p></td>
<td><p>12 gennaio</p></td>
<td><p>2002 A</p></td>
<td><p>12 gennaio</p></td>
<td><p>2002</p></td>
</tr>
<tr>
<td><p>Benin</p></td>
<td><p>14 marzo</p></td>
<td><p>1975 A</p></td>
<td><p>14 marzo</p></td>
<td><p>1975</p></td>
</tr>
<tr>
<td><p>Bhutan</p></td>
<td><p>14 dicembre</p></td>
<td><p>1990 A</p></td>
<td><p>14 dicembre</p></td>
<td><p>1990</p></td>
</tr>
<tr>
<td><p>Belarus</p></td>
<td><p>25 febbraio</p></td>
<td><p>1994 A</p></td>
<td><p>25 febbraio</p></td>
<td><p>1994</p></td>
</tr>
<tr>
<td><p>Bolivia</p></td>
<td><p>  6 maggio</p></td>
<td><p>1986 A</p></td>
<td><p>  6 maggio</p></td>
<td><p>1986</p></td>
</tr>
<tr>
<td><p>Bosnia ed Erzegovina</p></td>
<td><p>  8 agosto</p></td>
<td><p>1994 A</p></td>
<td><p>  8 agosto</p></td>
<td><p>1994</p></td>
</tr>
<tr>
<td><p>Botswana</p></td>
<td><p>20 giugno</p></td>
<td><p>1968 A</p></td>
<td><p>20 giugno</p></td>
<td><p>1968</p></td>
</tr>
<tr>
<td><p>Brasile</p></td>
<td><p>14 dicembre</p></td>
<td><p>1928</p></td>
<td><p>14 dicembre</p></td>
<td><p>1928</p></td>
</tr>
<tr>
<td><p>Brunei</p></td>
<td><p>  3 febbraio</p></td>
<td><p>2004 A</p></td>
<td><p>  3 febbraio</p></td>
<td><p>2004</p></td>
</tr>
<tr>
<td><p>Bulgaria</p></td>
<td><p>11 gennaio</p></td>
<td><p>1927</p></td>
<td><p>11 gennaio</p></td>
<td><p>1927</p></td>
</tr>
<tr>
<td><p>Burkina Faso</p></td>
<td><p>  5 dicembre</p></td>
<td><p>1961 A</p></td>
<td><p>  5 dicembre</p></td>
<td><p>1961</p></td>
</tr>
<tr>
<td><p>Burundi</p></td>
<td><p>11 ottobre</p></td>
<td><p>1999 A</p></td>
<td><p>11 ottobre</p></td>
<td><p>1999</p></td>
</tr>
<tr>
<td><p>Cambogia</p></td>
<td><p>  3 aprile</p></td>
<td><p>1951 A</p></td>
<td><p>  3 aprile</p></td>
<td><p>1951</p></td>
</tr>
<tr>
<td><p>Camerun</p></td>
<td><p>21 febbraio</p></td>
<td><p>1962 S</p></td>
<td><p>  1° gennaio</p></td>
<td><p>1960</p></td>
</tr>
<tr>
<td><p>Canada</p></td>
<td><p>14 aprile</p></td>
<td><p>1959 A</p></td>
<td><p>14 aprile</p></td>
<td><p>1959</p></td>
</tr>
<tr>
<td><p>Capo Verde</p></td>
<td><p>26 dicembre</p></td>
<td><p>2006 A</p></td>
<td><p>26 dicembre</p></td>
<td><p>2006</p></td>
</tr>
<tr>
<td><p>Ciad</p></td>
<td><p>21 settembre</p></td>
<td><p>1959 A</p></td>
<td><p>21 settembre</p></td>
<td><p>1959</p></td>
</tr>
<tr>
<td><p>Cile</p></td>
<td><p>  2 aprile</p></td>
<td><p>1962 A</p></td>
<td><p>  2 aprile</p></td>
<td><p>1962</p></td>
</tr>
<tr>
<td><p>Cina</p></td>
<td><p>18 febbraio</p></td>
<td><p>1992 A</p></td>
<td><p>18 febbraio</p></td>
<td><p>1992</p></td>
</tr>
<tr>
<td><p>Cina (Taiwan)</p></td>
<td><p>  1° ottobre</p></td>
<td><p>1954 A</p></td>
<td><p>  1° ottobre</p></td>
<td><p>1954</p></td>
</tr>
<tr>
<td><p>Cipro</p></td>
<td><p>13 novembre</p></td>
<td><p>1961 A</p></td>
<td><p>13 novembre</p></td>
<td><p>1961</p></td>
</tr>
<tr>
<td><p>Colombia</p></td>
<td><p>  2 gennaio</p></td>
<td><p>1956 A</p></td>
<td><p>  2 gennaio</p></td>
<td><p>1956</p></td>
</tr>
<tr>
<td><p>Comore</p></td>
<td><p>22 dicembre</p></td>
<td><p>1993 A</p></td>
<td><p>22 dicembre</p></td>
<td><p>1993</p></td>
</tr>
<tr>
<td><p>Congo (Brazzaville)</p></td>
<td><p>20 giugno</p></td>
<td><p>1983 A</p></td>
<td><p>20 giugno</p></td>
<td><p>1983</p></td>
</tr>
<tr>
<td><p>Congo (Kinshasa)</p></td>
<td><p>22 marzo</p></td>
<td><p>1948 A</p></td>
<td><p>22 marzo</p></td>
<td><p>1948</p></td>
</tr>
<tr>
<td><p>Corea (Nord)</p></td>
<td><p>  2 marzo</p></td>
<td><p>2001 A</p></td>
<td><p>  2 marzo</p></td>
<td><p>2001</p></td>
</tr>
<tr>
<td><p>Corea (Sud)</p></td>
<td><p>21 novembre</p></td>
<td><p>1953 A</p></td>
<td><p>21 novembre</p></td>
<td><p>1953</p></td>
</tr>
<tr>
<td><p>Costa Rica</p></td>
<td><p>28 giugno</p></td>
<td><p>1993 A</p></td>
<td><p>28 giugno</p></td>
<td><p>1993</p></td>
</tr>
<tr>
<td><p>Côte d’Ivoire</p></td>
<td><p>19 marzo</p></td>
<td><p>1962 A</p></td>
<td><p>19 marzo</p></td>
<td><p>1962</p></td>
</tr>
<tr>
<td><p>Croazia</p></td>
<td><p>13 gennaio</p></td>
<td><p>1992 A</p></td>
<td><p>13 gennaio</p></td>
<td><p>1992</p></td>
</tr>
<tr>
<td><p>Cuba</p></td>
<td><p>  4 settembre</p></td>
<td><p>1972 A</p></td>
<td><p>  4 settembre</p></td>
<td><p>1972</p></td>
</tr>
<tr>
<td><p>Danimarca</p></td>
<td><p>21 gennaio</p></td>
<td><p>1925</p></td>
<td><p>21 gennaio</p></td>
<td><p>1925</p></td>
</tr>
<tr>
<td><p>Dominica</p></td>
<td><p>28 gennaio</p></td>
<td><p>2003 A</p></td>
<td><p>28 gennaio</p></td>
<td><p>2003</p></td>
</tr>
<tr>
<td><p>Dominicana, Repubblica</p></td>
<td><p>28 gennaio</p></td>
<td><p>2003 A</p></td>
<td><p>28 gennaio</p></td>
<td><p>2003</p></td>
</tr>
<tr>
<td><p>Ecuador</p></td>
<td><p>  8 marzo</p></td>
<td><p>1963 A</p></td>
<td><p>  8 marzo</p></td>
<td><p>1963</p></td>
</tr>
<tr>
<td><p>Egitto</p></td>
<td><p>  6 gennaio</p></td>
<td><p>1927</p></td>
<td><p>  6 gennaio</p></td>
<td><p>1927</p></td>
</tr>
<tr>
<td><p>El Salvador</p></td>
<td><p>22 ottobre</p></td>
<td><p>1997 A</p></td>
<td><p>22 ottobre</p></td>
<td><p>1997</p></td>
</tr>
<tr>
<td><p>Emirati Arabi Uniti</p></td>
<td><p>14 aprile</p></td>
<td><p>1980 A</p></td>
<td><p>14 aprile</p></td>
<td><p>1980</p></td>
</tr>
<tr>
<td><p>Eritrea</p></td>
<td><p>12 settembre</p></td>
<td><p>1994 A</p></td>
<td><p>12 settembre</p></td>
<td><p>1994</p></td>
</tr>
<tr>
<td><p>Estonia</p></td>
<td><p>13 gennaio</p></td>
<td><p>1992 A</p></td>
<td><p>13 gennaio</p></td>
<td><p>1992</p></td>
</tr>
<tr>
<td><p>Eswatini</p></td>
<td><p>23 novembre</p></td>
<td><p>1970 A</p></td>
<td><p>23 novembre</p></td>
<td><p>1970</p></td>
</tr>
<tr>
<td><p>Etiopia</p></td>
<td><p>  2 novembre</p></td>
<td><p>1977 A</p></td>
<td><p>  2 novembre</p></td>
<td><p>1977</p></td>
</tr>
<tr>
<td><p>Figi</p></td>
<td><p>18 maggio</p></td>
<td><p>2007 A</p></td>
<td><p>18 maggio</p></td>
<td><p>2007</p></td>
</tr>
<tr>
<td><p>Filippine</p></td>
<td><p>29 novembre</p></td>
<td><p>1985 A</p></td>
<td><p>29 novembre</p></td>
<td><p>1985</p></td>
</tr>
<tr>
<td><p>Finlandia</p></td>
<td><p>12 gennaio</p></td>
<td><p>1925</p></td>
<td><p>12 gennaio</p></td>
<td><p>1925</p></td>
</tr>
<tr>
<td><p>Francia</p></td>
<td><p>11 giugno</p></td>
<td><p>1926</p></td>
<td><p>11 giugno</p></td>
<td><p>1926</p></td>
</tr>
<tr>
<td><p>    Nuova Caledonia</p></td>
<td><p>13 febbraio</p></td>
<td><p>1950 A</p></td>
<td><p>13 febbraio</p></td>
<td><p>1950</p></td>
</tr>
<tr>
<td><p>Gabon</p></td>
<td><p>27 luglio</p></td>
<td><p>1959 A</p></td>
<td><p>27 luglio</p></td>
<td><p>1959</p></td>
</tr>
<tr>
<td><p>Gambia</p></td>
<td><p>  8 ottobre</p></td>
<td><p>2004 A</p></td>
<td><p>  8 ottobre</p></td>
<td><p>2004</p></td>
</tr>
<tr>
<td><p>Georgia</p></td>
<td><p>30 settembre</p></td>
<td><p>1992 A</p></td>
<td><p>30 settembre</p></td>
<td><p>1992</p></td>
</tr>
<tr>
<td><p>Germania</p></td>
<td><p>16 febbraio</p></td>
<td><p>1928 A</p></td>
<td><p>16 febbraio</p></td>
<td><p>1928</p></td>
</tr>
<tr>
<td><p>Ghana</p></td>
<td><p>24 maggio</p></td>
<td><p>1971 A</p></td>
<td><p>24 maggio</p></td>
<td><p>1971</p></td>
</tr>
<tr>
<td><p>Giamaica</p></td>
<td><p>15 ottobre</p></td>
<td><p>1997 A</p></td>
<td><p>15 ottobre</p></td>
<td><p>1997</p></td>
</tr>
<tr>
<td><p>Giappone</p></td>
<td><p>27 gennaio</p></td>
<td><p>1930 A</p></td>
<td><p>27 gennaio</p></td>
<td><p>1930</p></td>
</tr>
<tr>
<td><p>Gibuti</p></td>
<td><p>27 gennaio</p></td>
<td><p>2003 A</p></td>
<td><p>27 gennaio</p></td>
<td><p>2003</p></td>
</tr>
<tr>
<td><p>Giordania</p></td>
<td><p>26 luglio</p></td>
<td><p>1961 A</p></td>
<td><p>26 luglio</p></td>
<td><p>1961</p></td>
</tr>
<tr>
<td><p>Grecia</p></td>
<td><p>25 giugno</p></td>
<td><p>1929</p></td>
<td><p>25 giugno</p></td>
<td><p>1929</p></td>
</tr>
<tr>
<td><p>Guatemala</p></td>
<td><p>15 marzo</p></td>
<td><p>1999</p></td>
<td><p>15 marzo</p></td>
<td><p>1999</p></td>
</tr>
<tr>
<td><p>Guinea</p></td>
<td><p>23 maggio</p></td>
<td><p>1985 A</p></td>
<td><p>23 maggio</p></td>
<td><p>1985</p></td>
</tr>
<tr>
<td><p>Guinea Equatoriale</p></td>
<td><p>20 aprile</p></td>
<td><p>2002 A</p></td>
<td><p>20 aprile</p></td>
<td><p>2002</p></td>
</tr>
<tr>
<td><p>Guinea-Bissau</p></td>
<td><p>  7 agosto</p></td>
<td><p>2003 A</p></td>
<td><p>  7 agosto</p></td>
<td><p>2003</p></td>
</tr>
<tr>
<td><p>Guyana</p></td>
<td><p>10 dicembre</p></td>
<td><p>1996 A</p></td>
<td><p>10 dicembre</p></td>
<td><p>1996</p></td>
</tr>
<tr>
<td><p>Haiti</p></td>
<td><p>28 gennaio</p></td>
<td><p>1988 A</p></td>
<td><p>28 gennaio</p></td>
<td><p>1988</p></td>
</tr>
<tr>
<td><p>Honduras</p></td>
<td><p>12 aprile</p></td>
<td><p>1994 A</p></td>
<td><p>12 aprile</p></td>
<td><p>1994</p></td>
</tr>
<tr>
<td><p>India</p></td>
<td><p>30 maggio</p></td>
<td><p>1924 A</p></td>
<td><p>30 maggio</p></td>
<td><p>1924</p></td>
</tr>
<tr>
<td><p>Indonesia</p></td>
<td><p>  1° febbraio</p></td>
<td><p>1954 A</p></td>
<td><p>  1° febbraio</p></td>
<td><p>1954</p></td>
</tr>
<tr>
<td><p>Iran</p></td>
<td><p>24 febbraio</p></td>
<td><p>1959 A</p></td>
<td><p>24 febbraio</p></td>
<td><p>1959</p></td>
</tr>
<tr>
<td><p>Iraq</p></td>
<td><p>16 aprile</p></td>
<td><p>1928 A</p></td>
<td><p>16 aprile</p></td>
<td><p>1928</p></td>
</tr>
<tr>
<td><p>Irlanda</p></td>
<td><p>30 maggio</p></td>
<td><p>1924 A</p></td>
<td><p>30 maggio</p></td>
<td><p>1924</p></td>
</tr>
<tr>
<td><p>Islanda</p></td>
<td><p>20 gennaio</p></td>
<td><p>1995 A</p></td>
<td><p>20 gennaio</p></td>
<td><p>1995</p></td>
</tr>
<tr>
<td><p>Israele</p></td>
<td><p>24 gennaio</p></td>
<td><p>1949 A</p></td>
<td><p>24 gennaio</p></td>
<td><p>1949</p></td>
</tr>
<tr>
<td><p>Italia</p></td>
<td><p>23 maggio</p></td>
<td><p>1927</p></td>
<td><p>23 maggio</p></td>
<td><p>1927</p></td>
</tr>
<tr>
<td><p>Kazakistan</p></td>
<td><p>23 aprile</p></td>
<td><p>1993 A</p></td>
<td><p>23 aprile</p></td>
<td><p>1993</p></td>
</tr>
<tr>
<td><p>Kenya</p></td>
<td><p>28 agosto</p></td>
<td><p>1964 A</p></td>
<td><p>28 agosto</p></td>
<td><p>1964</p></td>
</tr>
<tr>
<td><p>Kirghizistan</p></td>
<td><p>  8 luglio</p></td>
<td><p>1992 A</p></td>
<td><p>  8 luglio</p></td>
<td><p>1992</p></td>
</tr>
<tr>
<td><p>Kuwait</p></td>
<td><p>16 marzo</p></td>
<td><p>1988 A</p></td>
<td><p>16 marzo</p></td>
<td><p>1988</p></td>
</tr>
<tr>
<td><p>Laos</p></td>
<td><p>  6 febbraio</p></td>
<td><p>1951 A</p></td>
<td><p>  6 febbraio</p></td>
<td><p>1951</p></td>
</tr>
<tr>
<td><p>Lesotho</p></td>
<td><p>22 giugno</p></td>
<td><p>1984 A</p></td>
<td><p>22 giugno</p></td>
<td><p>1984</p></td>
</tr>
<tr>
<td><p>Lettonia</p></td>
<td><p>29 maggio</p></td>
<td><p>1992 A</p></td>
<td><p>29 maggio</p></td>
<td><p>1992</p></td>
</tr>
<tr>
<td><p>Libano</p></td>
<td><p>  1° ottobre</p></td>
<td><p>1948 A</p></td>
<td><p>  1° ottobre</p></td>
<td><p>1948</p></td>
</tr>
<tr>
<td><p>Liberia</p></td>
<td><p>30 maggio</p></td>
<td><p>2014 A</p></td>
<td><p>30 maggio</p></td>
<td><p>2014</p></td>
</tr>
<tr>
<td><p>Libia</p></td>
<td><p>  7 aprile</p></td>
<td><p>1982 A</p></td>
<td><p>  7 aprile</p></td>
<td><p>1982</p></td>
</tr>
<tr>
<td><p>Liechtenstein</p></td>
<td><p>  1° gennaio</p></td>
<td><p>2008 A</p></td>
<td><p>  1° gennaio</p></td>
<td><p>2008</p></td>
</tr>
<tr>
<td><p>Lituania</p></td>
<td><p>  1° gennaio</p></td>
<td><p>1932 A</p></td>
<td><p>  1° gennaio</p></td>
<td><p>1932</p></td>
</tr>
<tr>
<td><p>Lussemburgo</p></td>
<td><p>24 marzo</p></td>
<td><p>1928</p></td>
<td><p>24 marzo</p></td>
<td><p>1928</p></td>
</tr>
<tr>
<td><p>Macedonia del Nord</p></td>
<td><p>10 settembre</p></td>
<td><p>1993 A</p></td>
<td><p>10 settembre</p></td>
<td><p>1993</p></td>
</tr>
<tr>
<td><p>Madagascar</p></td>
<td><p>29 settembre</p></td>
<td><p>1969 S</p></td>
<td><p>26 giugno</p></td>
<td><p>1960</p></td>
</tr>
<tr>
<td><p>Malawi</p></td>
<td><p>30 marzo</p></td>
<td><p>1984 A</p></td>
<td><p>30 marzo</p></td>
<td><p>1984</p></td>
</tr>
<tr>
<td><p>Malaysia</p></td>
<td><p>19 marzo</p></td>
<td><p>1970 A</p></td>
<td><p>19 marzo</p></td>
<td><p>1970</p></td>
</tr>
<tr>
<td><p>Maldive</p></td>
<td><p>  7 novembre</p></td>
<td><p>2007 A</p></td>
<td><p>  7 novembre</p></td>
<td><p>2007</p></td>
</tr>
<tr>
<td><p>Mali</p></td>
<td><p>25 gennaio</p></td>
<td><p>1961 A</p></td>
<td><p>25 gennaio</p></td>
<td><p>1961</p></td>
</tr>
<tr>
<td><p>Malta</p></td>
<td><p>27 aprile</p></td>
<td><p>1989 A</p></td>
<td><p>27 aprile</p></td>
<td><p>1989</p></td>
</tr>
<tr>
<td><p>Marocco</p></td>
<td><p>  6 maggio</p></td>
<td><p>1925</p></td>
<td><p>  6 maggio</p></td>
<td><p>1925</p></td>
</tr>
<tr>
<td><p>Mauritania</p></td>
<td><p>21 agosto</p></td>
<td><p>1959 A</p></td>
<td><p>21 agosto</p></td>
<td><p>1959</p></td>
</tr>
<tr>
<td><p>Maurizio</p></td>
<td><p>20 novembre</p></td>
<td><p>1985 A</p></td>
<td><p>20 novembre</p></td>
<td><p>1985</p></td>
</tr>
<tr>
<td><p>Messico</p></td>
<td><p>  7 dicembre</p></td>
<td><p>1949</p></td>
<td><p>  7 dicembre</p></td>
<td><p>1949</p></td>
</tr>
<tr>
<td><p>Micronesia</p></td>
<td><p>  6 marzo</p></td>
<td><p>2009 A</p></td>
<td><p>  6 marzo</p></td>
<td><p>2009</p></td>
</tr>
<tr>
<td><p>Moldova</p></td>
<td><p>24 gennaio</p></td>
<td><p>1995 A</p></td>
<td><p>24 gennaio</p></td>
<td><p>1995</p></td>
</tr>
<tr>
<td><p>Monaco</p></td>
<td><p>  3 marzo</p></td>
<td><p>1925</p></td>
<td><p>  3 marzo</p></td>
<td><p>1925</p></td>
</tr>
<tr>
<td><p>Mongolia</p></td>
<td><p>  4 maggio</p></td>
<td><p>1989 A</p></td>
<td><p>  4 maggio</p></td>
<td><p>1989</p></td>
</tr>
<tr>
<td><p>Montenegro</p></td>
<td><p>10 agosto</p></td>
<td><p>2007 A</p></td>
<td><p>10 agosto</p></td>
<td><p>2007</p></td>
</tr>
<tr>
<td><p>Mozambico</p></td>
<td><p>16 marzo</p></td>
<td><p>1949 A</p></td>
<td><p>16 marzo</p></td>
<td><p>1949</p></td>
</tr>
<tr>
<td><p>Myanmar</p></td>
<td><p>24 agosto</p></td>
<td><p>1989 A</p></td>
<td><p>24 agosto</p></td>
<td><p>1989</p></td>
</tr>
<tr>
<td><p>Namibia</p></td>
<td><p>10 dicembre</p></td>
<td><p>1990 A</p></td>
<td><p>10 dicembre</p></td>
<td><p>1990</p></td>
</tr>
<tr>
<td><p>Nepal</p></td>
<td><p>12 marzo</p></td>
<td><p>1998 A</p></td>
<td><p>12 marzo</p></td>
<td><p>1998</p></td>
</tr>
<tr>
<td><p>Nicaragua</p></td>
<td><p>  8 febbraio</p></td>
<td><p>2001 A</p></td>
<td><p>  8 febbraio</p></td>
<td><p>2001</p></td>
</tr>
<tr>
<td><p>Niger</p></td>
<td><p>  7 luglio</p></td>
<td><p>1959 A</p></td>
<td><p>  7 luglio</p></td>
<td><p>1959</p></td>
</tr>
<tr>
<td><p>Nigeria</p></td>
<td><p>20 giugno</p></td>
<td><p>1969 A</p></td>
<td><p>20 giugno</p></td>
<td><p>1969</p></td>
</tr>
<tr>
<td><p>Norvegia</p></td>
<td><p>  9 giugno</p></td>
<td><p>1947 A</p></td>
<td><p>  9 giugno</p></td>
<td><p>1947</p></td>
</tr>
<tr>
<td><p>Nuova Zelanda</p></td>
<td><p>19 agosto</p></td>
<td><p>1924 A</p></td>
<td><p>19 agosto</p></td>
<td><p>1924</p></td>
</tr>
<tr>
<td><p>Oman</p></td>
<td><p>16 aprile</p></td>
<td><p>1984 A</p></td>
<td><p>16 aprile</p></td>
<td><p>1984</p></td>
</tr>
<tr>
<td><p>Paesi Bassi</p></td>
<td><p>26 agosto</p></td>
<td><p>1926</p></td>
<td><p>26 agosto</p></td>
<td><p>1926</p></td>
</tr>
<tr>
<td><dl>
<dt>    Curaçao</dt>
<dd class="clearfix"></dd>
</dl></td>
<td><p>27 maggio</p></td>
<td><p>2017</p></td>
<td><p>27 maggio</p></td>
<td><p>2017</p></td>
</tr>
<tr>
<td><p>Pakistan</p></td>
<td><p>21 marzo</p></td>
<td><p>1949 A</p></td>
<td><p>21 marzo</p></td>
<td><p>1949</p></td>
</tr>
<tr>
<td><p>Panama</p></td>
<td><p>28 dicembre</p></td>
<td><p>1977 A</p></td>
<td><p>28 dicembre</p></td>
<td><p>1977</p></td>
</tr>
<tr>
<td><p>Papua Nuova Guinea</p></td>
<td><p>16 luglio</p></td>
<td><p>2009 A</p></td>
<td><p>16 luglio</p></td>
<td><p>2009</p></td>
</tr>
<tr>
<td><p>Paraguay</p></td>
<td><p>12 dicembre</p></td>
<td><p>1967 A</p></td>
<td><p>12 dicembre</p></td>
<td><p>1967</p></td>
</tr>
<tr>
<td><p>Perù</p></td>
<td><p>16 marzo</p></td>
<td><p>1998</p></td>
<td><p>16 marzo</p></td>
<td><p>1998</p></td>
</tr>
<tr>
<td><p>Polonia</p></td>
<td><p>18 febbraio</p></td>
<td><p>1925</p></td>
<td><p>18 febbraio</p></td>
<td><p>1925</p></td>
</tr>
<tr>
<td><p>Portogallo</p></td>
<td><p>17 giugno</p></td>
<td><p>1926</p></td>
<td><p>17 giugno</p></td>
<td><p>1926</p></td>
</tr>
<tr>
<td><p>Qatar</p></td>
<td><p>  6 maggio</p></td>
<td><p>1994 A</p></td>
<td><p>  6 maggio</p></td>
<td><p>1994</p></td>
</tr>
<tr>
<td><p>Regno Unito</p></td>
<td><p>11 luglio</p></td>
<td><p>1925</p></td>
<td><p>11 luglio</p></td>
<td><p>1925</p></td>
</tr>
<tr>
<td><p>    Isole Falkland</p></td>
<td><p>  8 settembre</p></td>
<td><p>1927 A</p></td>
<td><p>  8 settembre</p></td>
<td><p>1927</p></td>
</tr>
<tr>
<td><p>    Montserrat</p></td>
<td><p>16 aprile</p></td>
<td><p>1964 A</p></td>
<td><p>16 aprile</p></td>
<td><p>1964</p></td>
</tr>
<tr>
<td><p>Rep. Centrafricana</p></td>
<td><p>  4 agosto</p></td>
<td><p>1959 A</p></td>
<td><p>  4 agosto</p></td>
<td><p>1959</p></td>
</tr>
<tr>
<td><p>Repubblica Ceca</p></td>
<td><p>15 marzo</p></td>
<td><p>1993 A</p></td>
<td><p>15 marzo</p></td>
<td><p>1993</p></td>
</tr>
<tr>
<td><p>Romania</p></td>
<td><p>16 luglio</p></td>
<td><p>1927</p></td>
<td><p>16 luglio</p></td>
<td><p>1927</p></td>
</tr>
<tr>
<td><p>Ruanda</p></td>
<td><p>  7 maggio</p></td>
<td><p>2002 A</p></td>
<td><p>  7 maggio</p></td>
<td><p>2002</p></td>
</tr>
<tr>
<td><p>Russia</p></td>
<td><p>29 ottobre</p></td>
<td><p>1927 A</p></td>
<td><p>29 ottobre</p></td>
<td><p>1927</p></td>
</tr>
<tr>
<td><p>San Marino</p></td>
<td><p>  9 aprile</p></td>
<td><p>2009 A</p></td>
<td><p>  9 aprile</p></td>
<td><p>2009</p></td>
</tr>
<tr>
<td><p>Santa Lucia</p></td>
<td><p>26 maggio</p></td>
<td><p>2018 A</p></td>
<td><p>26 maggio</p></td>
<td><p>2018</p></td>
</tr>
<tr>
<td><p>São Tomé e Príncipe</p></td>
<td><p>  8 maggio</p></td>
<td><p>2002 A</p></td>
<td><p>  8 maggio</p></td>
<td><p>2002</p></td>
</tr>
<tr>
<td><p>Seicelle</p></td>
<td><p>20 maggio</p></td>
<td><p>2010 A</p></td>
<td><p>20 maggio</p></td>
<td><p>2010</p></td>
</tr>
<tr>
<td><p>Senegal</p></td>
<td><p>22 febbraio</p></td>
<td><p>1961 A</p></td>
<td><p>22 febbraio</p></td>
<td><p>1961</p></td>
</tr>
<tr>
<td><p>Serbia</p></td>
<td><p>21 novembre</p></td>
<td><p>2002 A</p></td>
<td><p>21 novembre</p></td>
<td><p>2002</p></td>
</tr>
<tr>
<td><p>Sierra Leone</p></td>
<td><p>13 aprile</p></td>
<td><p>1970 A</p></td>
<td><p>13 aprile</p></td>
<td><p>1970</p></td>
</tr>
<tr>
<td><p>Singapore</p></td>
<td><p>  2 novembre</p></td>
<td><p>1993 A</p></td>
<td><p>  2 novembre</p></td>
<td><p>1993</p></td>
</tr>
<tr>
<td><p>Siria</p></td>
<td><p>24 ottobre</p></td>
<td><p>1986 A</p></td>
<td><p>24 ottobre</p></td>
<td><p>1986</p></td>
</tr>
<tr>
<td><p>Slovacchia</p></td>
<td><p>  3 maggio</p></td>
<td><p>1993 A</p></td>
<td><p>  3 maggio</p></td>
<td><p>1993</p></td>
</tr>
<tr>
<td><p>Slovenia</p></td>
<td><p>30 dicembre</p></td>
<td><p>1991 A</p></td>
<td><p>30 dicembre</p></td>
<td><p>1991</p></td>
</tr>
<tr>
<td><p>Somalia</p></td>
<td><p>10 maggio</p></td>
<td><p>1974 A</p></td>
<td><p>10 maggio</p></td>
<td><p>1974</p></td>
</tr>
<tr>
<td><p>Spagna</p></td>
<td><p>11 febbraio</p></td>
<td><p>1927</p></td>
<td><p>11 febbraio</p></td>
<td><p>1927</p></td>
</tr>
<tr>
<td><p>Sri Lanka</p></td>
<td><p>12 marzo</p></td>
<td><p>1971 A</p></td>
<td><p>12 marzo</p></td>
<td><p>1971</p></td>
</tr>
<tr>
<td><p>Stati Uniti</p></td>
<td><p>29 luglio</p></td>
<td><p>1975 A</p></td>
<td><p>29 luglio</p></td>
<td><p>1975</p></td>
</tr>
<tr>
<td><p>Sudafrica</p></td>
<td><p>  4 novembre</p></td>
<td><p>1936 A</p></td>
<td><p>  4 novembre</p></td>
<td><p>1936</p></td>
</tr>
<tr>
<td><p>Sudan</p></td>
<td><p>10 ottobre</p></td>
<td><p>1959 A</p></td>
<td><p>10 ottobre</p></td>
<td><p>1959</p></td>
</tr>
<tr>
<td><p>Sudan del Sud</p></td>
<td><p>30 maggio</p></td>
<td><p>2014 A</p></td>
<td><p>30 maggio</p></td>
<td><p>2014</p></td>
</tr>
<tr>
<td><p>Suriname</p></td>
<td><p>10 gennaio</p></td>
<td><p>2002 A</p></td>
<td><p>10 gennaio</p></td>
<td><p>2002</p></td>
</tr>
<tr>
<td><p>Svezia</p></td>
<td><p>17 settembre</p></td>
<td><p>1925</p></td>
<td><p>17 settembre</p></td>
<td><p>1925</p></td>
</tr>
<tr>
<td><p>Svizzera</p></td>
<td><p>  6 luglio</p></td>
<td><p>1926</p></td>
<td><p>  6 luglio</p></td>
<td><p>1926</p></td>
</tr>
<tr>
<td><p>Tagikistan</p></td>
<td><p>21 settembre</p></td>
<td><p>1992 A</p></td>
<td><p>21 settembre</p></td>
<td><p>1992</p></td>
</tr>
<tr>
<td><p>Tanzania</p></td>
<td><p>  9 maggio</p></td>
<td><p>1967 A</p></td>
<td><p>  9 maggio</p></td>
<td><p>1967</p></td>
</tr>
<tr>
<td><p>Thailandia</p></td>
<td><p>  6 maggio</p></td>
<td><p>1927</p></td>
<td><p>  6 maggio</p></td>
<td><p>1927</p></td>
</tr>
<tr>
<td><p>Timor Est</p></td>
<td><p>16 novembre</p></td>
<td><p>2010 A</p></td>
<td><p>16 novembre</p></td>
<td><p>2010</p></td>
</tr>
<tr>
<td><p>Togo</p></td>
<td><p>12 agosto</p></td>
<td><p>1968 A</p></td>
<td><p>12 agosto</p></td>
<td><p>1968</p></td>
</tr>
<tr>
<td><p>Trinidad e Tobago</p></td>
<td><p>18 maggio</p></td>
<td><p>1998 A</p></td>
<td><p>18 maggio</p></td>
<td><p>1998</p></td>
</tr>
<tr>
<td><p>Tunisia</p></td>
<td><p>14 febbraio</p></td>
<td><p>1925</p></td>
<td><p>14 febbraio</p></td>
<td><p>1925</p></td>
</tr>
<tr>
<td><p>Turchia</p></td>
<td><p>17 marzo</p></td>
<td><p>1930 A</p></td>
<td><p>17 marzo</p></td>
<td><p>1930</p></td>
</tr>
<tr>
<td><p>Turkmenistan</p></td>
<td><p>25 settembre</p></td>
<td><p>1992 A</p></td>
<td><p>25 settembre</p></td>
<td><p>1992</p></td>
</tr>
<tr>
<td><p>Ucraina</p></td>
<td><p>16 giugno</p></td>
<td><p>1993 A</p></td>
<td><p>16 giugno</p></td>
<td><p>1993</p></td>
</tr>
<tr>
<td><p>Uganda</p></td>
<td><p>10 agosto</p></td>
<td><p>1982 A</p></td>
<td><p>10 agosto</p></td>
<td><p>1982</p></td>
</tr>
<tr>
<td><p>Ungheria</p></td>
<td><p>  2 marzo</p></td>
<td><p>1929</p></td>
<td><p>  2 marzo</p></td>
<td><p>1929</p></td>
</tr>
<tr>
<td><p>Uruguay</p></td>
<td><p>23 maggio</p></td>
<td><p>1931 A</p></td>
<td><p>23 maggio</p></td>
<td><p>1931</p></td>
</tr>
<tr>
<td><p>Uzbekistan</p></td>
<td><p>  9 ottobre</p></td>
<td><p>1992 A</p></td>
<td><p>  9 ottobre</p></td>
<td><p>1992</p></td>
</tr>
<tr>
<td><p>Vanuatu</p></td>
<td><p>29 giugno</p></td>
<td><p>1981 A</p></td>
<td><p>29 giugno</p></td>
<td><p>1981</p></td>
</tr>
<tr>
<td><p>Venezuela</p></td>
<td><p>23 gennaio</p></td>
<td><p>1948 A</p></td>
<td><p>23 gennaio</p></td>
<td><p>1948</p></td>
</tr>
<tr>
<td><p>Vietnam</p></td>
<td><p>22 febbraio</p></td>
<td><p>1951 A</p></td>
<td><p>22 febbraio</p></td>
<td><p>1951</p></td>
</tr>
<tr>
<td><p>Yemen</p></td>
<td><p>15 luglio</p></td>
<td><p>1999 A</p></td>
<td><p>15 luglio</p></td>
<td><p>1999</p></td>
</tr>
<tr>
<td><p>Zambia</p></td>
<td><p>23 gennaio</p></td>
<td><p>1970 S</p></td>
<td><p>24 ottobre</p></td>
<td><p>1964</p></td>
</tr>
<tr>
<td><p>Zimbabwe</p></td>
<td><p>11 dicembre</p></td>
<td><p>1961 A</p></td>
<td><p>11 dicembre</p></td>
<td><p>1961</p></td>
</tr>
</table></div>
<p></p>
</div></section>
</div>
</div></body>
</html>
