<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.831.109.598.12--><p class="srnummer ">0.831.109.598.12</p>
<p class="ref "><sup> </sup>RU <b>1980</b> 1859</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e15" id="fnbck-d7e15">1</a></sup></i></p>
<h1 class="erlasstitel botschafttitel ">Accordo amministrativo<br>concernente l’applicazione della Convenzione<br>di sicurezza sociale del 21 febbraio 1979<br>tra la Confederazione Svizzera e il Regno di Norvegia</h1>
<p class="erlasssubtitel ">Concluso il 22 settembre 1980<br>Entrato in vigore il 1° novembre 1980</p>
<p class="erlassdatum "></p>
<div class="footnotes"><p id="fn-d7e15"><sup><a href="#fnbck-d7e15">1</a></sup><sup></sup> Il testo originale è pubblicato sotto lo stesso numero nell’ediz. della presente Raccolta.</p></div>
</div>
<div id="preamble"><div>
<p class="absatz ">In conformità all’articolo 25 lettera a della Convenzione di sicurezza sociale conclusa il 21 febbraio 1979<sup><a href="#fn-d7e37" id="fnbck-d7e37">2</a></sup> tra la Confederazione Svizzera e il Regno di Norvegia (chiamata in seguito: Convenzione), le autorità competenti hanno convenuto le disposizioni seguenti:</p>
<?del-struct abstand18pt><div class="footnotes"><p id="fn-d7e37"><sup><a href="#fnbck-d7e37">2</a></sup><sup></sup> <a href="https://fedlex.data.admin.ch/eli/cc/1980/1841_1841_1841" target="_blank">RS <b>0.831.109.598.1</b></a></p></div>
</div></div>
<main id="maintext"><section id="tit_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_I">Titolo I Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">Le disposizioni che seguono riprendono i termini utilizzati nell’articolo 1 della Convenzione nel senso ivi loro attribuito.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz "><sup>1</sup> Gli organismi di collegamento ai sensi dell’articolo 25 lettera c della Convenzione sono:</p>
<dl>
<dt>– </dt>
<dd>in Svizzera:<dl>
<dt>a) </dt>
<dd>la Cassa svizzera di compensazione, a Ginevra, per l’assicurazione per la vecchiaia, i superstiti e l’invalidità,</dd>
<dt>b) </dt>
<dd>l’Ufficio federale delle assicurazioni sociali, a Berna, per tutti gli altri casi;</dd>
</dl>
</dd>
<dt>– </dt>
<dd>In Norvegia:</dd>
<dt></dt>
<dd>l’Istituto nazionale della sicurezza sociale (Rikstrygdeverket), a Oslo.<sup><a href="#fn-d7e83" id="fnbck-d7e83">3</a></sup>
</dd>
</dl>
<p class="absatz "><sup>2</sup> Le autorità competenti di ciascuna Parte contraente si riservano il diritto di designare altri organismi di collegamento; esse s’informano reciprocamente al riguardo.</p>
<div class="footnotes"><p id="fn-d7e83"><sup><a href="#fnbck-d7e83">3</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985 </b>2227</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">Le autorità competenti o, con il loro consenso, gli organismi di collegamento compilano, di comune intesa, i moduli necessari per l’applicazione della Convenzione e del presente Accordo.</p></div></article>
</div></section><section id="tit_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_II">Titolo II Legislazione applicabile</a>
</h1>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz "><sup>1</sup> Nei casi di cui all’articolo 8 capoverso 1 lettera a e all’articolo 10 capoverso 2 della Convenzione, le istituzioni designate nel capoverso 2 della Parte contraente la cui legislazione rimane applicabile attestano, a richiesta, che il lavoratore distaccato resta soggetto alla legislazione di tale Parte.</p>
<p class="absatz "><sup>2</sup> L’attestazione è stesa sul modulo all’uopo previsto:</p>
<dl>
<dt><span data-message="E40S10-TAB">[tab]</span></dt>
<dd>in Svizzera:</dd>
<dt>– </dt>
<dd>dalla Cassa di compensazione competente dell’assicurazione per la vecchiaia, i superstiti e l’invalidità e dal competente assicuratore contro gli infortuni;</dd>
<dt><span data-message="E40S10-TAB">[tab]</span></dt>
<dd>in Norvegia:</dd>
<dt>– </dt>
<dd>dal «Folketrygdkontoret for utenlandssaker», a Oslo.<sup><a href="#fn-d7e134" id="fnbck-d7e134">4</a></sup>
</dd>
</dl>
<p class="absatz "><sup>3</sup> Se la durata del trasferimento dovesse prolungarsi oltre il termine di dodici mesi previsto dall’articolo 9 capoverso 1 lettera a della Convenzione, il datore di lavoro che ha distaccato il lavoratore deve chiedere, non appena possibile, la proroga di tale termine prima della sua scadenza, conformemente alla seconda frase di detta lettera a,</p>
<dl>
<dt>se l’azienda ha la propria sede in Svizzera, </dt>
<dd>all’Ufficio federale delle assicurazioni sociali, a Berna;</dd>
<dt>se l’azienda ha la propria sede in Norvegia, </dt>
<dd>al «Folketrygdkontoret for utenlandssaker», a Oslo.</dd>
</dl>
<p class="absatz ">Queste autorità si accordano mediante scambio di lettere e comunicano la loro decisione alle istituzioni interessate del loro Paese.</p>
<div class="footnotes"><p id="fn-d7e134"><sup><a href="#fnbck-d7e134">4</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz "><sup>1</sup> Per l’esercizio del diritto d’opzione previsto dall’articolo 9 capoversi 2 e 4 della Convenzione,</p>
<dl>
<dt><span data-message="E40S10-TAB">[tab]</span></dt>
<dd>i lavoratori occupati in Svizzera comunicano la loro scelta</dd>
<dt>– </dt>
<dd>al «Folketrygdkontoret for utenlandssaker», a Oslo,</dd>
<dt><span data-message="E40S10-TAB">[tab]</span></dt>
<dd>e i lavoratori occupati in Norvegia,</dd>
<dt>–  </dt>
<dd>alla Cassa federale di compensazione, a Berna, e all’agenzia circondariale di Berna dell’Istituto nazionale svizzero d’assicurazione contro gli infortuni (INSAI).<sup><a href="#fn-d7e184" id="fnbck-d7e184">5</a></sup>
</dd>
</dl>
<p class="absatz "><sup>2</sup> Se i lavoratori indicati nell’articolo 9 capoversi 2 e 4 della Convenzione optano a favore della legislazione della Parte contraente rappresentata, le istituzioni competente di tale Parte rilasciano loro un’attestazione da cui risulta che essi sono soggetti a detta legislazione.</p>
<div class="footnotes"><p id="fn-d7e184"><sup><a href="#fnbck-d7e184">5</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p></div>
</div></article>
</div></section><section id="tit_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_III">Titolo III Disposizioni particolari</a>
</h1>
<div class="collapseable"><section id="tit_III/chap_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#tit_III/chap_1">Capo primo Invalidità, vecchiaia e decesso</a>
</h2>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz "><sup>1</sup> I cittadini norvegesi residenti in Norvegia che pretendono prestazioni dell’assicurazioni pensioni svizzera presentano la loro richiesta al «Folketrygd-kontoret for utenlandssaker», a Oslo.<sup><a href="#fn-d7e209" id="fnbck-d7e209">6</a></sup> I cittadini svizzeri residenti in Norvegia possono presentare la loro richiesta direttamente all’organismo competente a tal fine.</p>
<p class="absatz "><sup>2</sup> I cittadini svizzeri residenti in Svizzera che pretendono prestazioni dell’assicura-zione nazionale norvegese presentano la loro richiesta alla Cassa svizzera di compensazione a Ginevra. I cittadini norvegesi residenti in Svizzera possono presentare la loro richiesta direttamente al «Folketrygdkontoret for utenlandssaker» a Oslo.</p>
<p class="absatz "><sup>3</sup> Le richieste di prestazioni vanno presentate mediante i moduli all’uopo previsti.</p>
<p class="absatz "><sup>4</sup> L’organismo adito iscrive sul modulo della richiesta di prestazioni la data di ricezione, verifica se la domanda è stata compilata in modo completo ed attesta, se ciò è previsto nel modulo, l’esattezza delle dichiarazioni del richiedente. Esso trasmette il modulo sia alla Cassa svizzera di compensazione, a Ginevra, sia al «Folketrygd-kontoret for utenlandssaker», a Oslo.<sup><a href="#fn-d7e229" id="fnbck-d7e229">7</a></sup></p>
<div class="footnotes">
<p id="fn-d7e209"><sup><a href="#fnbck-d7e209">6</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal l° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p>
<p id="fn-d7e229"><sup><a href="#fnbck-d7e229">7</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal l° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p>
</div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d7e242" id="fnbck-d7e242">8</a></sup>
</h6>
<div class="collapseable">
<p class="absatz ">Nei casi in cui la totalizzazione dei periodi d’assicurazione entra in considerazione per la nascita del diritto e/o per il calcolo di rendite, conformemente alla legislazione di una delle Parti contraenti, i periodi d’assicurazione assolti dal richiedente giusta la legislazione applicabile alla Cassa svizzera di compensazione, a Ginevra, rispettivamente al «Folketrygdkontoret for utenlandssaker», a Oslo, sono comunicati a richiesta dalla Cassa svizzera di compensazione all’istituto competente norvegese e dal «Folketrygdkontoret for utenlandssaker» all’istituto svizzero competente, distinguendo tra periodi corrispondenti a un’attività lucrativa e altri periodi.</p>
<div class="footnotes"><p id="fn-d7e242"><sup><a href="#fnbck-d7e242">8</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal l° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">L’istituzione competente notifica la propria decisione concernente il diritto alle prestazioni direttamente al richiedente, indicandogli i rimedi di diritto.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Se il beneficiario di una rendita d’invalidità accordata secondo la legislazione di una delle Parti contraenti risiede sul territorio dell’altra Parte, l’istituzione competente può chiedere in ogni tempo all’organismo di collegamento di questa Parte contraente di procedere agli esami medici e di fornire le ulteriori informazioni richieste dalla propria legislazione. L’istituzione competente conserva il diritto di far esaminare il beneficiario da un medico di sua scelta.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz "><sup>1</sup> Ai fini dell’applicazione dell’articolo 13 capoverso 6 della Convenzione, il «Folke-trygdkontoret for utenlandssaker» a Oslo comunica, a richiesta della Cassa svizzera di compensazione a Ginevra, l’ammontare della rendita d’invalidità norvegese.</p>
<p class="absatz "><sup>2</sup> Ai fini dell’applicazione dell’articolo 18 capoverso 4 della Convenzione, la Cassa svizzera di compensazione a Ginevra comunica, a richiesta dell’Istituto nazionale della sicurezza sociale o del «Folketrygdkontoret for utenlandssaker» a Oslo, l’am-montare della rendita svizzera per superstiti.</p>
</div></article>
</div></section></div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capo secondo Infortuni sul lavoro e malattie professionali</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d7e286" id="fnbck-d7e286">9</a></sup>
</h6>
<div class="collapseable">
<p class="absatz "><sup>1</sup> Le persone residenti in Norvegia che pretendono prestazioni secondo la legislazione svizzera in seguito a infortunio sul lavoro o a malattia professionale presentano la loro richiesta al competente assicuratore svizzero contro gli infortuni, sia direttamente, sia tramite il «Folketrygdkontoret for utenlandssaker», a Oslo, o l’Ufficio federale delle assicurazioni sociali, a Berna.</p>
<p class="absatz "><sup>2</sup> Le persone residenti in Svizzera che pretendono prestazioni secondo la legisla-zione norvegese in seguito a infortunio sul lavoro o a malattia professionale presentano la loro richiesta al «Folketrygdkontoret for utenlandssaker», a Oslo, sia direttamente, sia tramite l’Istituto nazionale svizzero d’assicurazione contro gli infortuni (INSAI).»</p>
<div class="footnotes"><p id="fn-d7e286"><sup><a href="#fnbck-d7e286">9</a></sup><sup></sup> Introdotto dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985 </b>2227</a>).</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p class="absatz ">L’istituzione competente notifica la propria decisione concernente il diritto alle prestazioni direttamente al richiedente, indicandogli i rimedi di diritto.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz "><sup>1</sup> Nei casi di cui all’articolo 21 capoverso 1 della Convenzione, le prestazioni in natura sono assegnate in Svizzera dall’Istituto nazionale svizzero d’assicurazione contro gli infortuni (INSAI), e in Norvegia dall’ufficio d’assicurazione del luogo di residenza, se esiste un diritto alle prestazioni secondo la legislazione applicata dal-l’istituto competente.<sup><a href="#fn-d7e319" id="fnbck-d7e319">10</a></sup></p>
<p class="absatz "><sup>2</sup> L’istituzione del luogo di residenza chiede, se del caso, all’istituzione competente di fornire un’attestazione che confermi il diritto alle prestazioni.</p>
<div class="footnotes"><p id="fn-d7e319"><sup><a href="#fnbck-d7e319">10</a></sup><sup></sup> Introdotto dall’art. 1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985 </b>2227</a>).</p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable"><p class="absatz ">Ai fini dell’applicazione dell’articolo 21 capoverso 2 della Convenzione, l’istituzione competente rilascia all’assicurato un’attestazione che certifica il suo diritto alle prestazioni dopo il trasferimento della sua residenza. Tale attestazione può essere parimenti inviata all’istituzione del luogo di residenza.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable"><p class="absatz ">Le protesi e le prestazioni in natura di grande importanza menzionate nell’articolo 21 capoverso 4 della Convenzione sono enumerate nell’Allegato al presente accordo. Gli organismi di collegamento possono convenire modifiche di tale Allegato.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p class="absatz ">Gli importi che devono essere rimborsati dalle istituzioni delle Parti contraenti ai sensi dell’articolo 23 della Convenzione sono conteggiati separatamente per ogni caso.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><a href="#fn-d7e356" id="fnbck-d7e356">11</a></sup>
</h6>
<div class="collapseable">
<p class="absatz ">Le disposizioni del presente capo si applicano per analogia anche agli infortuni non professionali coperti dalla legislazione svizzera.</p>
<div class="footnotes"><p id="fn-d7e356"><sup><a href="#fnbck-d7e356">11</a></sup><sup></sup> Seconda frase introdotta dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985 </b>2227</a>).</p></div>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capo terzo Assicurazione malattie</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p class="absatz "><sup>1</sup> Per beneficiare delle agevolazioni previste nel numero 19 del Protocollo finale relativo alla Convenzione, le persone interessate presentano a una delle casse malati svizzere che partecipano all’applicazione di tale disciplina un’attestazione che indichi la data della loro uscita dall’assicurazione norvegese contro le malattie e i periodi di assicurazione compiuti nel corso degli ultimi sei mesi. La cassa malati svizzera può, all’occorenza, chiedere al «Folketrygdkontoret for utenlandssaker», a Oslo, conferma di periodi d’assicurazione più lunghi.<sup><a href="#fn-d7e380" id="fnbck-d7e380">12</a></sup></p>
<p class="absatz "><sup>2</sup> L’attestazione è rilasciata, a domanda del richiedente, dall’ufficio d’assicurazione locale che era da ultimo competente per il suo caso. Se il richiedente non è in possesso dell’attestazione, la cassa malati svizzera, che si occupa della domanda d’ammissione, può rivolgersi direttamente o tramite dell’Ufficio federale delle assicurazioni sociali al «Folketrygdkontoret for utenlandssaker», a Oslo, per ottenere detta attestazione.<sup><a href="#fn-d7e393" id="fnbck-d7e393">13</a></sup></p>
<p class="absatz "><sup>3</sup> L’autorità competente svizzera indica all’autorità competente norvegese quali sono le casse malati che partecipano all’applicazione del numero 19 del Protocollo finale relativo alla Convenzione.</p>
<div class="footnotes">
<p id="fn-d7e380"><sup><a href="#fnbck-d7e380">12</a></sup><sup></sup> Seconda frase introdotta dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p>
<p id="fn-d7e393"><sup><a href="#fnbck-d7e393">13</a></sup><sup></sup> Seconda frase introdotta dall’art.1 dell’accordo aggiuntivo del 21 giugno 1985, in vigore dal 1° agosto 1985 (<a href="https://fedlex.data.admin.ch/eli/oc/1985/2227_2227_2227" target="_blank">RU <b>1985</b> 2227</a>).</p>
</div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a>
</h6>
<div class="collapseable">
<p class="absatz "><sup>1</sup> Per beneficiare delle agevolazioni previste nel numero 20 del Protocollo finale relativo alla Convenzione, le persone interessate presentano al competente ufficio d’assicurazione locale norvegese un’attestazione che indichi la data della loro uscita dall’assicurazione svizzera contro le malattie.</p>
<p class="absatz "><sup>2</sup> L’attestazione è rilasciata, a domanda della persona interessata, dalla cassa malati svizzera riconosciuta a cui essa era da ultimo affiliata. Se tale persona non è in grado di fornire l’attestazione, il competente ufficio d’assicurazione sociale norvegese può rivolgersi all’Ufficio federale delle assicurazioni sociali. Quest’ultimo indicherà il nome della cassa malati a cui la persona interessata era da ultimo affiliata e quello dell’ultimo datore di lavoro in Svizzera.</p>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capo quarto Disposizioni comuni</a>
</h1>
<div class="collapseable">
<article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a>
</h6>
<div class="collapseable"><p class="absatz ">Con riserva delle disposizioni della Convenzione, le prestazioni in denaro dovute in virtù della legislazione di una delle Parti contraenti sono pagate direttamente dall’istituzione competente all’avente diritto che risiede sul territorio dell’altra Parte.</p></div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable"><p class="absatz ">Gli organismi di collegamento si comunicano ogni anno una statistica delle rendite e indennità versate sul territorio dell’altra Parte contraente.</p></div></article>
</div></section><section id="tit_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_IV">Titolo IV Disposizioni diverse</a>
</h1>
<div class="collapseable">
<article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz "><sup>1</sup> I beneficiari di prestazioni accordate in virtù della legislazione di una delle Parti contraenti che risiedono sul territorio dell’altra Parte sono tenuti a comunicare all’istituzione competente, direttamente o tramite gli organismi di collegamento, qualsiasi cambiamento della loro situazione personale o familiare, del loro stato di salute o della loro capacità di lavoro e di guadagno, che possa modificare i loro diritto o i loro obblighi, tenuto conto delle legislazioni indicate nell’articolo 3 della Convenzione o delle disposizioni di quest’ultima.</p>
<p class="absatz "><sup>2</sup> Le istituzioni si comunicano reciprocamente, tramite gli organismi di collegamento, tutte le informazioni della stessa natura di cui vengono a conoscenza.</p>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable">
<p class="absatz "><sup>1</sup> Le spese amministrative risultanti dall’applicazione della Convenzione e del presente Accordo sono addossate agli organismi incaricati di applicarli.</p>
<p class="absatz "><sup>2</sup> Le spese risultanti dagli accertamenti medici, comprese le spese di spostamento, di vitto, d’alloggio e le altre spese che ne derivano, sono anticipate dalle istituzioni incaricate di effettuarli e poi rimborsate, separatamente per ogni caso, dall’istituzione che li ha richiesti.</p>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b></a>
</h6>
<div class="collapseable">
<p class="absatz ">Il presente Accordo entra in vigore alla stessa data della Convenzione e resterà in vigore per la stessa durata della Convenzione.</p>
<p class="absatz ">Fatto a Berna e a Oslo il 22 settembre 1980, in due esemplari originali, uno in lingua tedesca e l’altro in lingua norvegese; entrambi i testi facenti ugualmente fede.</p>
<p></p>
<div class="table layout-table"><table>
<tr>
<td><p class="unterschriften1 ">Per l’Ufficio federale<br>delle assicurazioni sociali:</p></td>
<td><p class="unterschriften1 ">Per il Ministero Sociale:</p></td>
</tr>
<tr>
<td><p class="unterschriften ">J.-D. Baechtold</p></td>
<td><p class="unterschriften ">Emil Vindsetmo</p></td>
</tr>
</table></div>
<p class="absatz "></p>
</div></article>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="absatz ">Per protesi e altre prestazioni in natura di grande importanza, di cui all’articolo 21 capoverso 4 della Convenzione e all’articolo 15 dell’Accordo amministrativo, s’intendono le prestazioni seguenti, in quanto esse siano previste, per il caso singolo, dalla legislazione applicata dall’istituzione del luogo di residenza o di domicilio e in quanto il loro costo presumibile superi l’importo indicato qui appresso:</p>
<p></p>
<div class="table layout-table"><table>
<tr>
<td><p class="man-template-tab-krpr "></p></td>
<td><p class="man-template-tab-krpr ">in Svizzera</p></td>
<td><p class="man-template-tab-krpr ">  500 franchi</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">in Norvegia</p></td>
<td><p class="man-template-tab-krpr ">1500 corone</p></td>
</tr>
</table></div>
<dl>
<dt>a) </dt>
<dd>protesi e apparecchi ortopedici o apparecchi di sostegno, compresi i busti ortopedici rinforzati, come pure gli accessori e gli utensili;</dd>
<dt>b) </dt>
<dd>scarpe ortopediche su misura e scarpe correttive (non ortopediche);</dd>
<dt>c) </dt>
<dd>protesi mascellari e facciali, parrucche;</dd>
<dt>d) </dt>
<dd>protesi oculari, lenti di contatto, occhiali;</dd>
<dt>e) </dt>
<dd>apparecchi per i sordi, specificamente apparecchi acustici e fonici;</dd>
<dt>f) </dt>
<dd>protesi dentarie (fisse e amovibili) e protesi nel caso di palatoschisi (fessura palatina);</dd>
<dt>g) </dt>
<dd>carrozzelle per malati (a comando manuale o a motore), carrozzelle da passeggio o da camera, e altri mezzi meccanici adatti per spostarsi, cani da guida per ciechi;</dd>
<dt>h) </dt>
<dd>rinnovo degli apparecchi menzionati alle voci precedenti;</dd>
<dt>i) </dt>
<dd>soggiorni e cure mediche in convalescenziari, sanatori, preventori o istituti per cure d’aria;</dd>
<dt>j) </dt>
<dd>provvedimenti d’integrazione funzionale o di rieducazione professionale;</dd>
<dt>k) </dt>
<dd>ogni altro intervento medico e ogni altra fornitura sanitaria, comprese le forniture dentarie e chirurgiche;</dd>
<dt>l) </dt>
<dd>sussidi destinati a coprire una parte del costo risultante dall’erogazione delle prestazioni accordate, menzionate nelle lettere da a fino a j.</dd>
</dl>
<p class="abstand1seite "></p>
</div></section></div>
</div></body>
</html>
