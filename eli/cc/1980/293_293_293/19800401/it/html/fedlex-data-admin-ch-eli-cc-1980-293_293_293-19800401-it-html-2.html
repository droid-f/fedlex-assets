<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1980-293_293_293-19800401-it-docx-1</title>
</head>
<body><div id="lawcontent">
<div id="preface">
<!--0.232.149.514.1 --><p class="srnummer ">0.232.149.514.1 </p>
<p> RU <b>1980</b> 293</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Convenzione d’esecuzione<br>del Trattato tra la Svizzera e il Liechtenstein<br>sui brevetti</h1>
<p>Conclusa il 10 dicembre 1979<br>Entrata in vigore il l° aprile 1980</p>
<p> (Stato 1° aprile 1980)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Il testo originale è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>Il Consiglio federale svizzero<br>e<br>il Governo del Principato del Liechtenstein,</p>
<p>visto l’articolo 18 capoverso 1 del Trattato del 22 dicembre 1978<sup><a href="#fn-d6e40" id="fnbck-d6e40">2</a></sup> sui brevetti,</p>
<p>hanno convenuto quanto segue:</p>
<div class="footnotes"><p id="fn-d6e40"><sup><a href="#fnbck-d6e40">2</a></sup> <a href="https://fedlex.data.admin.ch/eli/cc/1980/284_285_285" target="_blank">RS <b>0.232.149.514</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Indicazione relativa al territorio unitario di protezione</a>
</h6>
<div class="collapseable"> <p><sup>1</sup> L’indicazione relativa al territorio unitario di protezione di cui all’articolo 9 del trattato è fatta nel Foglio svizzero dei brevetti, disegni e marchi, nel catalogo annuale nonché sui fascicoli dei brevetti e delle domande pubblicati dall’Ufficio federale della proprietà intellettuale.</p>
<p><sup>2</sup> L’Ufficio federale della proprietà intellettuale e l’Ufficio della proprietà intellettuale del Liechtenstein designano di comune accordo gli stampati, utilizzati nella procedura di rilascio dei brevetti, sui quali dovrà pure figurare tale indicazione.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Mandatari liechtensteinesi</a>
</h6>
<div class="collapseable"> <p><sup>1</sup> L’Ufficio dell’economia nazionale del Principato del Liechtenstein tiene un elenco delle persone fisiche e giuridiche che giusta l’articolo 8 del trattato sono autorizzate ad assicurare a titolo professionale la rappresentanza in materia di brevetti.</p>
<p><sup>2</sup> Esso comunica all’Ufficio federale della proprietà intellettuale le iscrizioni nell’elenco nonché le successive modificazioni di tali iscrizioni e, per le persone giuridiche, i nomi delle persone fisiche abilitate.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Documentazione</a>
</h6>
<div class="collapseable"> <p><sup>1</sup> L’Ufficio federale della proprietà intellettuale mette gratuitamente a disposizione dell’Ufficio della proprietà intellettuale del Liechtenstein le seguenti pubblicazioni:</p>
<dl>
<dt>a) </dt>
<dd>un’edizione completa del Foglio svizzero dei brevetti, disegni e marchi (parti I–V);</dd>
<dt>b) </dt>
<dd>un esemplare supplementare della parte generale (parte I) del Foglio svizzero dei brevetti, disegni e marchi;</dd>
<dt>c) </dt>
<dd>il catalogo annuale.</dd>
</dl>
<p><sup>2</sup> A richiesta, le autorità giudiziarie e amministrative del Liechtenstein ricevono gratuitamente dall’Ufficio federale della proprietà intellettuale singoli esemplari di fascicoli dei brevetti e delle domande.</p>
<p><sup>3</sup> Se una collezione di fascicoli dei brevetti ordinati secondo la classificazione internazionale dei brevetti è resa accessibile al pubblico nel Principato del Liechtenstein, l’Ufficio federale della proprietà intellettuale consegna gratuitamente, a richiesta delle autorità liechtensteinesi, i documenti di brevetto necessari da esso pubblicati.</p>
<p><sup>4</sup> L’Ufficio della proprietà intellettuale del Liechtenstein riceve gratuitamente i moduli e i fogli d’informazione che occorrono ai richiedenti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Esecuzione amministrativa</a>
</h6>
<div class="collapseable"> <p>L’Ufficio federale della proprietà intellettuale e l’Ufficio della proprietà intellettuale del Liechtenstein sono autorizzati a risolvere di comune accordo le questioni che potrebbero sorgere dall’esecuzione amministrativa del trattato e della presente convenzione d’esecuzione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Disposizione finale</a>
</h6>
<div class="collapseable"> <p><sup>1</sup> La presente convenzione entra in vigore contemporaneamente al Trattato del 22 dicembre 1978<sup><a href="#fn-d6e129" id="fnbck-d6e129">3</a></sup> sui brevetti e rimane applicabile fintanto che questo resta in vigore.</p>
<p><sup>2</sup> Essa può venir modificata in ogni momento di comune accordo.</p>
<p>La presente convenzione è stata firmata a Berna il 10 dicembre 1979, in due esemplari.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il Governo<br>del Principato del Liechtenstein:</p></td>
</tr>
<tr>
<td><p>Paul Braendli</p></td>
<td><p>A. F. Gerliczy‑Burian</p></td>
</tr>
</table></div>
<p></p>
<div class="footnotes"><p id="fn-d6e129"><sup><a href="#fnbck-d6e129">3</a></sup> <a href="https://fedlex.data.admin.ch/eli/cc/1980/284_285_285" target="_blank">RS <b>0.232.149.514</b></a></p></div>
</div></article></main>
</div></body>
</html>
