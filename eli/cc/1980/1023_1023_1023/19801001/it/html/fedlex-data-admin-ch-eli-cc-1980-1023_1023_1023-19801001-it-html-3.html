<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.531.937.2--><p class="srnummer ">0.741.531.937.2</p>
<p class="ref "> RU <b>1980</b> 1023</p>
<h1 class="erlasstitel botschafttitel ">Scambio di note del 17 giugno/3 luglio 1980<br>tra la Svizzera e la Grecia <br>per il riconoscimento reciproco delle licenze<br>di condurre nazionali</h1>
<p class="erlasssubtitel ">Entrato in vigore il 1° ottobre 1980</p>
<p class="erlassdatum "></p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e27" id="fnbck-d7e27">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ministero</p></td>
<td><p class="man-template-tab-krpr ">Atene, 3 luglio 1980</p></td>
</tr>
<tr>
<td><p class="man-template-tab-krpr ">degli Affari Esteri</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">All’Ambasciata di Svizzera</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Atene</p></td>
</tr>
</table></div>
<p class="absatz ">Il Ministro degli Affari Esteri complimenta l’Ambasciata di Svizzera e, richiamando la nota di quest’ultima sub n. 89/571.54 del 17 giugno 1980, si onora di comunicarle che le Autorità elleniche accettano la proposta elvetica di concludere un accordo greco‑svizzero per facilitare la circolazione stradale, e di farlo nei termini seguenti:</p>
<dl>
<dt></dt>
<dd>«La Svizzera e la Grecia riconoscono reciprocamente le licenze di condurre nazionali valide, rilasciate dalle autorità dei due Paesi.</dd>
<dt></dt>
<dd>Il titolare d’una licenza, rilasciata da uno degli Stati contraenti, è autorizzato a condurre, durante un anno a contare dalla sua entrata nel territorio dell’altro Stato, automobili e motociclette delle categorie cui la licenza si applica.</dd>
<dt></dt>
<dd>Dopo il soggiorno d’un anno nell’altro Stato, non interrotto da più di tre mesi consecutivi, il titolare d’una licenza, rilasciata da una delle Parti, otterrà un permesso corrispondente dell’altro Stato senza subire esame alcuno. L’esame può nondimeno essere richiesto ove il titolare fosse stato punito per aver compromesso la sicurezza stradale violando le norme di circolazione.</dd>
<dt></dt>
<dd>Le due Parti contraenti si trasmetteranno, 30 giorni almeno prima dell’entrata in vigore del presente accordo, 5 modelli delle rispettive licenze di condurre.</dd>
<dt></dt>
<dd>Stante un mandato speciale del Governo del Principato del Liechtenstein, il presente accordo gli è parimente applicabile.</dd>
<dt></dt>
<dd>Il presente accordo entra in vigore il 1° ottobre 1980 e può essere disdetto in ogni tempo da uno dei due Governi, mediante preavviso di tre mesi.»</dd>
</dl>
<p class="absatz ">La presente nota, in una con quella precitata di codesta Ambasciata, costituiscono un accordo conchiuso tra i due Governi.</p>
<p class="absatz ">Il Ministero degli Affari Esteri coglie questa occasione per rinnovare all’Ambasciata di Svizzera l’assicurazione della sua alta considerazione.</p>
<div class="footnotes"><p id="fn-d7e27"><sup><a href="#fnbck-d7e27">1</a></sup><sup></sup> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div></div>
</div></body>
</html>
