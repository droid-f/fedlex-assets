<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.619.418--><p class="srnummer ">0.741.619.418</p>
<p class="ref "> RU <b>1980</b> 1428</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo <br>tra il Consiglio federale svizzero e il Governo<br>della Repubblica popolare d’Ungheria concernente<br>i trasporti internazionali su strada</h1>
<p class="erlasssubtitel ">Conchiuso il 16 gennaio 1980</p>
<p class="erlasssubtitel ">Entrato in vigore mediante scambio di note il 24 agosto 1980</p>
<p class="erlassdatum "> (Stato 27  luglio 1999)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica popolare ungherese,</p>
<p class="absatz ">desiderosi di agevolare i trasporti stradali di persone e merci tra i due Paesi, come anche in transito attraverso il loro territorio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable"><p class="absatz ">Le disposizioni del presente accordo s’applicano ai trasporti di persone e merci in provenienza dal o a destinazione del territorio di una Parte contraente o a tutti i trasporti in transito su questo territorio, eseguiti mediante veicoli immatricolati nel territorio dell’altra Parte contraente.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz "><sup>1</sup> Il termine «vettore» designa una persona fisica o giuridica la quale, sia in Svizzera, sia nella Repubblica popolare di Ungheria, è autorizzata ad eseguire trasporti di persone o merci per strada, per conto proprio o di terzi, conformemente alle disposizioni vigenti nel suo Paese.</p>
<p class="absatz "><sup>2</sup> Il termine «veicolo» designa un veicolo stradale a propulsione meccanica autorizzato a trasportare persone o merci dell’autorità competente e, se del caso, il rimorchio o il semirimorchio, adibiti al trasporto:</p>
<dl>
<dt>a) </dt>
<dd>di più di otto persone sedute, non compreso il conducente;</dd>
<dt>b) </dt>
<dd>di merci.</dd>
</dl>
<p class="absatz "><sup>3</sup> II termine «autorizzazione» designa qualsiasi licenza, concessione o autorizzazione esigibile secondo la legge applicabile da ciascuna delle Parti contraenti.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Trasporti di persone</a>
</h6>
<div class="collapseable">
<p class="absatz "><sup>1</sup> I trasporti di persone soggiacciono ad autorizzazione.</p>
<p class="absatz "><sup>2</sup> Sono esonerati dall’autorizzazione i trasporti di persone che adempiono le condizioni seguenti:</p>
<dl>
<dt>a) </dt>
<dd>trasporto delle stesse persone con il medesimo veicolo durante tutto un viaggio, i cui punti di partenza e d’arrivo sono situati nel Paese di immatricolazione del veicolo, senza che siano fatti scendere o presi a bordo altri viaggiatori, nè lungo il percorso nè alle fermate fuori di detto Paese (circuito chiuso); oppure </dd>
<dt>b) </dt>
<dd>trasporto di un gruppo di persone da una località del territorio del Paese di immatricolazione del veicolo a una località situata sul territorio dell’altra Parte contraente, alla condizione che il veicolo lasci vuoto quest’ultimo territorio; oppure</dd>
<dt>c) </dt>
<dd>trasporto in transito attraverso il territorio dell’altra Parte contraente, eccettuate le corse pendolari eseguite regolarmente ad intervalli di meno di 16 giorni.</dd>
</dl>
<p class="absatz "><sup>3</sup> In caso di transito a vuoto, il vettore dovrà giustificare che attraversa a vuoto il territorio dell’altra Parte contraente.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Trasporto di merci</a>
</h6>
<div class="collapseable">
<p class="absatz "><sup>1</sup> Ad eccezione dei trasporti definiti al capoverso 5, i trasporti di merci effettuati tra i due Paesi, in provenienza o a destinazione del territorio di una delle due Parti contraenti come anche in transito attraverso il loro territorio, soggiacciono al regime dell’autorizzazione preventiva.</p>
<p class="absatz "><sup>2</sup> Le autorizzazioni sono rilasciate dalle autorità competenti dei Paesi d’immatricolazione del veicolo, nei limiti del contingente annuo stabilito, di comune intesa, dalle autorità competenti delle due Parti contraenti.</p>
<p class="absatz "><sup>3</sup> Qualsiasi vettore di una Parte contraente è autorizzato ad importare temporaneamente un veicolo vuoto o carico sul territorio dell’altra Parte contraente, allo scopo di trasportare merci:</p>
<dl>
<dt>a) </dt>
<dd>tra qualsiasi luogo del territorio di una Parte contraente e qualsiasi luogo del territorio dell’altra Parte contraente; oppure</dd>
<dt>b) </dt>
<dd>in transito attraverso il territorio dell’altra Parte contraente; oppure</dd>
<dt>c) </dt>
<dd>in partenza da un Paese terzo a destinazione dell’altra Parte contraente, a condizione che il veicolo attraversi, nel corso del medesimo viaggio e secondo l’itinerario normale, il Paese nel quale è stato immatricolato.</dd>
</dl>
<p class="absatz "><sup>4</sup> Senza autorizzazione speciale preventiva, rilasciata dalle autorità dell’altra Parte contraente, i vettori non sono autorizzati a effettuare trasporti di merci in partenza dal territorio di questa Parte contraente a destinazione di un Paese terzo.</p>
<p class="absatz "><sup>5</sup> Sono esenti da autorizzazione:</p>
<dl>
<dt>a)<sup><a href="#fn-d7e138" id="fnbck-d7e138">2</a></sup> </dt>
<dd>i trasporti di merci, in caso di dirottamenti di servizi aerei;</dd>
<dt>b) </dt>
<dd>i traslochi;</dd>
<dt>c) </dt>
<dd>i trasporti di merci destinati a fiere e a esposizioni;</dd>
<dt>d) </dt>
<dd>i trasporti di oggetti e opere d’arte;</dd>
<dt>e) </dt>
<dd>i trasporti di materiale, d’accessori e di animali, a destinazione o in provenienza da manifestazioni teatrali, musicali, cinematografiche, sportive, da circhi, esposizioni e fiere come anche i trasporti per registrazioni radiofoniche, per riprese cinematografiche o televisive;</dd>
<dt>f) </dt>
<dd>il viaggio a vuoto di<dl>
<dt>– </dt>
<dd>veicoli di sostituzione</dd>
<dt>– </dt>
<dd>veicoli per il trasporto di veicoli avariati</dd>
<dt>– </dt>
<dd>veicoli di traino o di riparazione, come anche</dd>
</dl>
</dd>
<dt>g) </dt>
<dd>il trasporto di veicoli avariati;</dd>
<dt>h) </dt>
<dd>i trasporti funebri;</dd>
<dt>i) </dt>
<dd>trasporti destinati all’aiuto in caso di catastrofi naturali.</dd>
</dl>
<p class="absatz "><sup>6</sup> Le autorità competenti delle Parti contraenti possono convenire che queste ultime rinunciano, su base di reciprocità, a esercitare durante un certo periodo il loro diritto all’applicazione della procedura d’autorizzazione prevista nel capoverso 3 del presente articolo.<sup><a href="#fn-d7e186" id="fnbck-d7e186">3</a></sup></p>
<div class="footnotes">
<p id="fn-d7e138"><sup><a href="#fnbck-d7e138">2</a></sup><sup></sup> <a href="https://fedlex.data.admin.ch/eli/oc/1982/__304" target="_blank">RU <b>1982</b> 304</a></p>
<p id="fn-d7e186"><sup><a href="#fnbck-d7e186">3</a></sup><sup></sup> Introdotto dallo scambio di note del 31 mar./30 lug. 1992 (<a href="https://fedlex.data.admin.ch/eli/oc/1999/307" target="_blank">RU <b>1999</b> 1865</a>).</p>
</div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Applicazione della legislazione nazionale</a>
</h6>
<div class="collapseable"><p class="absatz ">Per tutte le materie non disciplinate nel presente accordo o negli Accordi internazionali ai quali hanno aderito entrambe le Parti contraenti, i vettori e i conducenti di veicoli di una Parte contraente hanno l’obbligo di rispettare le disposizioni delle leggi e dei regolamenti dell’altra Parte contraente, quando circolano sul territorio di quest’ultima.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Divieto<b> </b>di eseguire trasporti interni</a>
</h6>
<div class="collapseable"><p class="absatz ">I vettori non sono autorizzati a effettuare trasporti stradali di persone o merci tra due punti situati sul territorio dell’altra Parte contraente.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Pagamenti</a>
</h6>
<div class="collapseable"><p class="absatz ">I pagamenti derivati dall’applicazione del presente Accordo devono essere effettuati conformemente alle disposizioni degli Accordi vigenti relativi ai pagamenti tra le due Parti contraenti.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Infrazioni</a>
</h6>
<div class="collapseable">
<p class="absatz "><sup>1</sup> Le autorità competenti delle Parti contraenti procedono affinché i vettori osservino le disposizioni del presente Accordo.</p>
<p class="absatz "><sup>2</sup> I vettori e i conducenti di veicoli i quali, sul territorio dell’altra Parte contraente, hanno commesso infrazioni alle disposizioni del presente Accordo o alle leggi e regolamenti inerenti ai trasporti stradali o alla circolazione stradale, vigenti su detto territorio, possono, a domanda dell’autorità competente di questo Paese, costituire oggetto dei seguenti provvedimenti, adottabili dalle autorità del Paese d’immatricolazione del veicolo:</p>
<dl>
<dt>a) </dt>
<dd>avvertimento;</dd>
<dt>b) </dt>
<dd>soppressione temporanea, parziale o totale, del diritto d’eseguire trasporti sul territorio della Parte contraente dove è stata commessa l’infrazione.</dd>
</dl>
<p class="absatz "><sup>3</sup> L’autorità competente cui è stata indirizzata tale domanda deve evaderla subito e informare l’autorità dell’altra Parte contraente circa i provvedimenti presi.</p>
<p class="absatz "><sup>4</sup> Sono riservate le sanzioni applicabili, in virtù della legislazione nazionale, dai tribunali e dalle autorità competenti della Parte contraente sul territorio della quale sono state commesse siffatte infrazioni.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Autorità competenti</a>
</h6>
<div class="collapseable"><p class="absatz ">Le Parti contraenti si comunicano reciprocamente le autorità incaricate d’applicare il presente Accordo. Fra quest’ultime sono mantenuti contatti diretti.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Modalità d’applicazione</a>
</h6>
<div class="collapseable">
<p class="absatz ">Le autorità competenti delle Parti contraenti convengono riguardo alle modalità d’applicazione del presente Accordo mediante un protocollo<sup><a href="#fn-d7e265" id="fnbck-d7e265">4</a></sup> compilato simultaneamente al medesimo.</p>
<div class="footnotes"><p id="fn-d7e265"><sup><a href="#fnbck-d7e265">4</a></sup><sup></sup> Non pubblicato nella RU. Può essere consultato presso l’Ufficio federale dei trasporti.</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Commissione mista</a>
</h6>
<div class="collapseable">
<p class="absatz "><sup>1</sup> L’autorità competente di una Parte contraente può domandare la convocazione di una commissione mista, composta di rappresentanti delle due Parti contraenti, per trattare questioni inerenti all’applicazione del presente Accordo; questa commissione è competente per modificare il protocollo menzionato nell’articolo 10.</p>
<p class="absatz "><sup>2</sup> La commissione si riunisce alternativamente sul territorio di ciascuna Parte contraente.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Applicazione al Principato del Liechtenstein</a>
</h6>
<div class="collapseable">
<p class="absatz ">Conformemente alla domanda formale del Principato del Liechtenstein, il presente Accordo s’estende parimenti al Principato fintanto che esso è vincolato alla Confederazione Svizzera da un trattato d’unione doganale<sup><a href="#fn-d7e292" id="fnbck-d7e292">5</a></sup>.</p>
<div class="footnotes"><p id="fn-d7e292"><sup><a href="#fnbck-d7e292">5</a></sup><sup></sup> <i>RS <b>0.63</b></i><b>l.ll2.5l4</b></p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore e durata della validità</a>
</h6>
<div class="collapseable">
<p class="absatz "><sup>1</sup> Il presente accordo entra in vigore 30 giorni dopo che ognuna delle Parti contraenti avrà notificato all’altra che sono adempiute le condizioni costituzionali, per essa determinanti, inerenti alla conclusione e alla messa in vigore di accordi internazionali.</p>
<p class="absatz "><sup>2</sup> L’Accordo è valido per un anno a contare dall’entrata in vigore ed è prorogato tacitamente di anno in anno, salvo che una delle Parti non lo disdica per iscritto almeno tre mesi prima della scadenza.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che</i>, i sottoscritti, debitamente autorizzati dai rispettivi Governi, hanno firmato il presente Accordo.</p>
<p class="absatz ">Fatto a Budapest, il 16 gennaio 1980, in due originali in lingua francese.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il Governo<br>della Repubblica popolare ungherese:</p></td>
</tr>
<tr>
<td><p class="unterschriften ">A. Geiser</p></td>
<td><p class="unterschriften ">L. Urbàn</p></td>
</tr>
</table></div>
<p class="absatz "></p>
<p class="abstand1seite "></p>
</div></section></main>
</div></body>
</html>
