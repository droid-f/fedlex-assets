<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.672.936.711.1--><p class="srnummer ">0.672.936.711.1</p>
<p class="ref "> RU <b>1961</b> 1080</p>
<h1 class="erlasstitel botschafttitel ">Scambio di note del 30 maggio 1961<br>tra la Svizzera e il Regno Unito della Gran Bretagna <br>e dell’Irlanda del Nord concernente la convenzione <br>intesa a evitare i casi di doppia imposizione <br>in materia di imposte sul reddito</h1>
<h2 class="erlasskurztitel ">(Applicazione alla Federazione della Rodesia e Nyassaland)<b><sup><a href="#fn-d7e25" id="fnbck-d7e25">1</a></sup></b>
</h2>
<p class="erlasssubtitel ">Entrato in vigore il 21 settembre 1961</p>
<p class="erlassdatum "> (Stato 7  giugno 2019)</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> Il presente scambio di note resta applicabile al Malawi (Nyassaland) (scambio di note dei 12 apr./3 mag. 1965 – <a href="https://fedlex.data.admin.ch/eli/oc/1965/1034_1046_1031" target="_blank">RU <b>1965</b> 1031</a>, <b></b><i><b>1990</b> 384</i>). Non è più applicabile<sup> ¶ ¶</sup> allo Zimbabwe (Rodesia del Sud) (<a href="https://fedlex.data.admin.ch/eli/oc/1977/2433_2433_2433" target="_blank">RU <b>1977</b> 2433 </a>I) né alla Zambia (Rodesia del Nord) (<a href="https://fedlex.data.admin.ch/eli/oc/2019/452" target="_blank">RU <b>2019</b> 2429</a>).</p></div>
</div>
<div id="preamble"><div>
<p class="absatz ">Il 30 maggio 1961 è avvenuto uno scambio di note tra il capo del Dipartimento politico federale e l’ambasciatore del Regno Unito della Gran Bretagna e dell’Irlanda del Nord, a Berna. Facciamo seguire il testo della nota del capo del Dipartimento politico:</p>
<p class="man-template-tab-krpr-r-kurs man-font-style-italic ">Traduzione</p>
<p class="absatz ">Signor Ambasciatore,</p>
<p class="absatz ">Ho l’onore di accusare ricevimento della nota odierna tramite la quale Sua Eccellenza mi comunica quanto segue:</p>
<dl>
<dt></dt>
<dd>«Secondo le istruzioni del primo Segretario di Stato di Sua Maestà per gli affari esteri, mi riferisco alla Convenzione tra il Governo del Regno Unito della Gran Bretagna e l’Irlanda del Nord e il Consiglio federale svizzero intesa ad evitare i casi di doppia imposizione in materia di imposte sul reddito, firmata a Londra il 30 settembre 1954<sup><a href="#fn-d7e71" id="fnbck-d7e71">2</a></sup>.</dd>
<dt></dt>
<dd>Ho l’onore di proporre, in nome del Governo del Regno Unito e conformemente alle disposizioni dell’articolo XXI, che la convenzione sopraccitata con le modificazioni e la data d’entrata in vigore specificate nell’aggiunta alla presente nota, sia estesa alla Federazione della Rodesia e del Nyassaland.</dd>
<dt></dt>
<dd>Se questa proposta trova l’approvazione del Governo svizzero, mi onoro di suggerire che la presente nota col suo annesso nonché la risposta di Sua Eccellenza vengano considerate come costituenti un accordo in materia fra i due Governi.»</dd>
</dl>
<p class="absatz ">Confermo a Sua Eccellenza che il Consiglio federale svizzero riferendosi all’articolo XXI della sopraccitata Convenzione, ha approvato il contenuto della Sua nota.</p>
<p class="absatz ">Di conseguenza, la Sua nota e la presente risposta nonché i loro annessi costituiranno un accordo in materia fra i nostri due Governi.</p>
<p class="absatz ">Approfitto dell’occasione per rinnovarLe, Signor Ambasciatore, i sensi della mia alta considerazione.</p>
<p></p>
<div class="table layout-table"><table><tr>
<td><p class="unterschriften1 "></p></td>
<td><p class="unterschriften1 ">Max Petitpierre</p></td>
</tr></table></div>
<p class="absatz "></p>
<div class="footnotes"><p id="fn-d7e71"><sup><a href="#fnbck-d7e71">2</a></sup><sup></sup> <a href="https://fedlex.data.admin.ch/eli/cc/1955/319_329_337" target="_blank">RS <b>0.672.936.711</b></a></p></div>
</div></div>
<div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Aggiunta</a>
</h1>
<div class="collapseable">
<section id="annex_u1/part_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/part_I">Parte I Applicazione della convenzione</a>
</h2>
<div class="collapseable">
<p class="absatz ">1.  La Convenzione sopraccitata si applica con le modificazioni contenute nella presente aggiunta:</p>
<dl>
<dt>a. </dt>
<dd>come se le Parti contraenti fossero il Consiglio federale svizzero e il Governo della Federazione della Rodesia e del Nyassaland;</dd>
<dt>b. </dt>
<dd>come se le imposte della Federazione della Rodesia e del Nyassaland fossero, l’imposta sul reddito, l’imposta suppletiva e l’imposta sui benefici non distribuiti; e</dd>
<dt>c. </dt>
<dd>come se i riferimenti alla «data della firma della presente Convenzione» fossero i riferimenti alla data dello scambio di note, cui la presente aggiunta è allegata.</dd>
</dl>
<p class="absatz ">2.  Quando sarà stata presa in Svizzera e nella Federazione della Rodesia e del Nyassaland l’ultima delle misure necessarie per dare valore legale alla presente estensione nei paesi sopraccitati, questa sarà applicabile:</p>
<dl>
<dt>a. </dt>
<dd>in Svizzera per gli anni fiscali a contare dal 1° gennaio 1959 o dopo tale data; e</dd>
<dt>b. </dt>
<dd>nella Federazione della Rodesia e Nyassaland: alle imposte prelevate per gli anni fiscali a contare dal 1° aprile 1959 e seguenti.</dd>
</dl>
<p class="absatz ">3.  Il Consiglio federale svizzero comunicherà, per iscritto e seguendo la via diplomatica, la data alla quale sarà stata presa in Svizzera l’ultima delle misure necessarie come indicato al numero 2.</p>
<p class="absatz ">Il Governo del Regno Unito comunicherà per iscritto e seguendo la via diplomatica, la data alla quale è stata presa, nella Federazione della Rodesia e del Nyassaland, l’ultima delle misure necessarie come indicato al numero 2.</p>
<p class="absatz ">4.  Questa estensione resta in vigore per una durata illimitata, ma può venire disdetta il 30 giugno di ogni anno civile a contare dal 1962, dal Consiglio federale svizzero o dal Governo del Regno Unito, mediante una notificazione scritta, indirizzata all’uno o all’altro per via diplomatica; in tal caso l’applicazione della presente estensione cessa:</p>
<dl>
<dt>a. </dt>
<dd>in Svizzera: per gli anni fiscali a contare o dal 1° gennaio dell’anno successivo alla disdetta o a contare da quest’ultima data;</dd>
<dt>b. </dt>
<dd>nella Federazione della Rodesia e del Nyassaland: per gli anni fiscali a contare dal 1° aprile dell’anno successivo a quello della disdetta o a contare da quest’ultima data.</dd>
</dl>
</div></section><section id="annex_u1/part_II"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/part_II">Parte II Modificazioni della convenzione</a>
</h2>
<div class="collapseable">
<p class="absatz ">La convenzione sopraccitata, al fine dell’estensione alla Federazione della Rodesia e del Nyassaland, si applica con le seguenti modificazioni:</p>
<dl>
<dt>a. </dt>
<dd>L’articolo VI è sostituito dalla seguente disposizione: Quando una società con sede in uno dei territori consegue degli utili o delle rendite nell’altro territorio, non saranno sottoposti a imposta in quest’ultimo i dividendi versati da detta società ai soci quivi non residenti e tanto meno sarà sottoposto, a titolo d’imposizione sui benefici non distribuiti, la società stessa, anche se i dividendi versati o i benefici non distribuiti furono conseguiti in parte o totalmente sul territorio in questione; tuttavia i dividendi versati da una società costituita o organizzata a norma del diritto svizzero possono essere sottoposti al diritto di bollo svizzero sulle cedole e all’imposta preventiva sui dividendi.</dd>
<dt>b. </dt>
<dd>L’articolo X si applica alle retribuzioni, pensioni comprese, attribuite ad una persona fisica dal Governo di ogni territorio costituente la Federazione della Rodesia e del Nyassaland o da una cassa da esso creata, per servizi resi a questo Governo nell’esercizio delle pubbliche funzioni, allo stesso modo come viene applicato questo articolo a simili pagamenti effettuati dal Governo della Federazione o da una cassa da esso creata.</dd>
<dt>c. </dt>
<dd>Riferimenti alla legislazione del Regno Unito vanno intesi come riferimenti alla «Legislazione della Federazione della Rodesia e del Nyassaland».</dd>
</dl>
</div></section>
</div></section></div>
</div></body>
</html>
