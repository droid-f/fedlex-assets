<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.672.964.95--><p class="srnummer ">0.672.964.95</p>
<p class="ref "> RU <b>1961 </b>586</p>
<h1 class="erlasstitel botschafttitel ">Scambio di note <br>del 13 giugno 1961 tra la Svizzera <br>e la Polonia concernente l’imposizione delle imprese <br>di navigazione marittima o aerea</h1>
<p class="erlasssubtitel ">Entrato in vigore il 13 giugno 1961</p>
<p class="erlassdatum "> (Stato 13  giugno 1961)</p>
</div>
<div id="preamble"><div>
<p class="absatz ">Il 13 giugno 1961, l’ambasciatore di Svizzera a Varsavia e il viceministro degli esteri della Repubblica popolare di Polonia hanno scambiato note concernenti l’imposizione delle imprese di navigazione marittima o aerea. I testi delle due note sono i seguenti:</p>
<?del-struct abstand18pt><p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e31" id="fnbck-d7e31">1</a></sup></i></p>
<?del-struct abstand4pt><?del-struct abstand4pt><div class="footnotes"><p id="fn-d7e31"><sup><a href="#fnbck-d7e31">1</a></sup><sup></sup> Il testo originale è pubblicato sotto lo stesso numero nell’ediz. franc. della presente  Raccolta.</p></div>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Nota svizzera</a>
</h1>
<div class="collapseable">
<p class="absatz ">Signor Viceministro,</p>
<p class="absatz ">Secondo le istruzioni del mio Governo, ho l’onore di comunicarLe quanto segue:</p>
<p class="absatz ">1.  Il Consiglio federale svizzero in virtù della facoltà conferitagli dal decreto federale del 1° ottobre 1952<sup><a href="#fn-d7e47" id="fnbck-d7e47">2</a></sup> che lo autorizza a procedere allo scambio di dichiarazioni di reciprocità sull’imposizione delle imprese di navigazione marittima, interna o aerea, dichiara, con riserva di reciprocità, che le imprese polacche di navigazione marittima o aerea sono esentate, in Svizzera, da ogni imposta (federale, cantonale e comunale) su gli utili o i redditi provenienti dall’esercizio della navigazione marittima o aerea; quest’esenzione si estende alle imposte (federali, cantonali e comunali) sui beni mobili, compresi le navi e gli aeromobili gestiti da queste imprese.</p>
<p class="absatz ">2.  L’esenzione prevista nel numero 1 è parimente applicabile alle imprese polacche di navigazione aerea le quali partecipino a un fondo comune (pool), a un esercizio in comune o a un organismo internazionale d’esercizio.</p>
<p class="absatz ">3.  La locuzione «esercizio della navigazione marittima o aerea» designa il trasporto professionale di persone o di cose, eseguito dai proprietari, locatari o noleggiatori di navi o aeromobili.</p>
<p class="absatz ">4.  La locuzione «imprese polacche» designa ogni impresa di navigazione marittima o aerea la cui direzione si trovi in Polonia e che sia gestita o da persone fisiche di nazionalità polacca, residenti in Polonia e non domiciliate in Svizzera, o da società di persone o di capitali (comprese quelle a compartecipazione statale) costituite conformemente alle leggi polacche, oppure dallo Stato polacco stesso.</p>
<p class="absatz ">5.  Lesenzione prevista nei numeri 1 e 2 si estenderà alle imposte svizzere riscosse per tutti gli anni civili successivi al 31 dicembre 1957.</p>
<p class="absatz ">6.  Il Consiglio federale svizzero si riserva di revocare la presente dichiarazione, mediante un preavviso scritto di sei mesi, per la fine di un anno civile; in tale caso, l’esenzione sarà applicata, l’ultima volta, alle imposte svizzere riscosse per detto anno civile.</p>
<p class="absatz ">Voglia gradire, Signor Viceministro, l’espressione della mia alta considerazione.</p>
<p></p>
<div class="table layout-table"><table>
<tr>
<td><p class="unterschriften1 ">Varsavia, 13 giugno 1961</p></td>
<td><p class="unterschriften1 ">L’Ambasciatore di Svizzera:</p></td>
</tr>
<tr>
<td><p class="unterschriften "></p></td>
<td><p class="unterschriften ">Gygax</p></td>
</tr>
</table></div>
<p class="absatz "></p>
<div class="footnotes"><p id="fn-d7e47"><sup><a href="#fnbck-d7e47">2</a></sup><sup></sup> <a href="https://fedlex.data.admin.ch/eli/cc/1953/1_1_1" target="_blank">RS <b>672.1</b></a></p></div>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Traduzione</a><i><sup><a href="#fn-d7e90" id="fnbck-d7e90">3</a></sup></i>
</h1>
<div class="footnotes"><p id="fn-d7e90"><sup><a href="#fnbck-d7e90">3</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
<div class="collapseable"><section id="annex_u1/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u2">Nota polacca</a>
</h2>
<div class="collapseable">
<p class="absatz ">Signor Ambasciatore,</p>
<p class="absatz ">Secondo le istruzioni del mio Governo, ho l’onore di comunicarLe quanto segue:</p>
<p class="absatz ">1.  Il Governo della Repubblica popolare di Polonia, in virtù della facoltà conferitagli dall’articolo 3 del decreto del 26 ottobre 1950 (Dziennik Ustaw del 1950, n. 49, pos. 152), dichiara, con riserva di reciprocità, che le imprese svizzere di navigazione marittima o aerea sono esentate, in Polonia, da ogni imposta su gli utili o i redditi provenienti dall’esercizio della navigazione marittima o aerea; quest’esenzione si estende alle imposte sui beni mobili, compresi le navi e gli aeromobili gestiti da queste imprese.</p>
<p class="absatz ">2.  L’esenzione prevista nel numero 1 è parimente applicabile alle imprese svizzere di navigazione aerea le quali partecipino a un fondo comune (pool), a un esercizio in comune o a un organismo  internazionale d’esercizio.</p>
<p class="absatz ">3.  La locuzione «esercizio della navigazione marittima o aerea» designa il trasporto professionale di persone o di cose, eseguito dai proprietari, locatari e noleggiatori di navi o aeromobili.</p>
<p class="absatz ">4.  La locuzione «imprese svizzere» designa ogni impresa di navigazione marittima o aerea la cui direzione si trovi in Svizzera e che sia gestita o da persone fisiche di nazionalità svizzera, residenti in Svizzera e non domiciliate in Polonia, o da società di persone o di capitali (comprese quelle a compartecipazione federale o cantonale) costituite conformemente alle leggi svizzere, oppure dalla Confederazione Svizzera stessa o da uno dei suoi Cantoni.</p>
<p class="absatz ">5.  L’esenzione prevista nei numeri 1 e 2 si estenderà alle imposte polacche riscosse per tutti gli anni civili successivi al 31 dicembre 1957.</p>
<p class="absatz ">6.  Il Governo polacco si riserva di revocare la presente dichiarazione, mediante un preavviso scritto di sei mesi, per la fine di un anno civile; in tale caso, l’esenzione sarà applicata, l’ultima volta, alle imposte polacche riscosse per detto anno civile.</p>
<p class="absatz ">Voglia gradire, Eccellenza, l’espressione della mia alta considerazione.</p>
<p></p>
<div class="table layout-table"><table><tr>
<td><p class="unterschriften1 ">Varsavia, 13 giugno 1961</p></td>
<td><p class="unterschriften1 ">Naszkowski</p></td>
</tr></table></div>
<p class="absatz "></p>
<p class="abstand1seite "></p>
</div></section></div></section></div>
</div></body>
</html>
