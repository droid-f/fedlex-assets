<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--721.311 --><p class="srnummer">721.311 </p>
<h1 class="erlasstitel botschafttitel">Decreto federale</h1>
<h2 class="erlasskurztitel man-space-before-4">che accorda un sussidio al Cantone di Zurigo per una correzione della Limmat e per la costruzione, a Zurigo, di una nuova diga per la sistemazione del livello delle acque del lago di Zurigo</h2>
<p class="erlassdatum man-space-before-3">del 24 giugno 1938 (Stato 24 giugno 1938)</p>
</div>
<div id="preamble"><div>
<p class="man-template-autor man-space-before-10">L’Assemblea federale della Confederazione Svizzera,</p>
<p class="ingress man-space-before-3">visto l’articolo 23 della Costituzione federale<sup><a href="#fn-d7e18" id="fnbck-d7e18">1</a></sup>;<br>vista la lettera ufficiale del Consiglio di Stato del Cantone di Zurigo del 15 luglio 1937;<br>visto il messaggio del Consiglio federale del 29 aprile 1938,</p>
<p class="man-template-verb man-space-before-3 man-space-after-18">decreta:</p>
<div class="footnotes"><p id="fn-d7e18"><sup><a href="#fnbck-d7e18">1</a></sup><sup></sup><sup> </sup>[CS <b>1</b> 3]</p></div>
</div></div>
<main id="maintext"><section id="lvl_u1"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u1">Sussidio federale</a>
</div>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz man-space-before-4"><sup>1</sup> Al Cantone di Zurigo è accordato un sussidio per la correzione della Limmat e la costruzione di una diga di sistemazione a Zurigo. Questi lavori hanno per iscopo di abbassare gli alti livelli del lago di Zurigo, di garantire in generale una migliore sistemazione dei suoi livelli nell’interesse dei tre Cantoni rivieraschi, Zurigo, Svitto e San Gallo, e di favorire, lungo il tratto corretto, lo sviluppo edilizio della città di Zurigo.</p>
<p class="absatz man-space-before-4"><sup>2</sup> Questo sussidio è fissato al quaranta per cento delle spese effettive. Esso non potrà superare l’importo di 1 780 000 franchi, cioè il quaranta per cento del preventivo ammontare a 4 450 000 franchi.</p>
<p class="absatz man-space-before-4"><sup>3</sup> Esso sarà versato mediante acconti annuali non superiori a 700 000 franchi e a mano a mano che progrediscano i lavori.</p>
<p class="absatz man-space-before-4"><sup>4</sup> I Cantoni di Zurigo, Svitto e San Gallo si metteranno d’accordo circa la ripartizione delle spese dei lavori, previa deduzione del sussidio federale.</p>
<p class="absatz man-space-before-4"><sup>5</sup> Se l’Etzelwerk S.A. verserà un contributo finanziario ai lavori di sistemazione, alla Confederazione spetterà una parte dello stesso proporzionata al suo sussidio.</p>
<p class="absatz man-space-before-4"><sup>6</sup> Se durante il periodo di costruzione la vendita di immobili situati lungo il tratto della correzione della Limmat, procurerà al Cantone di Zurigo nuove entrate, la Confederazione e i Cantoni riceveranno quote proporzionate all’ammontare dei loro sussidi, purché quelle entrate risultino da opere sussidiate dalla Confederazione.</p>
</div></article></div></section><section id="lvl_u2"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u2">Progetto di correzione</a>
</div>
<div class="collapseable"><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz man-space-before-4">I lavori di correzione e la diga di sistemazione saranno eseguiti secondo il progetto allestito nel 1935 dalla città di Zurigo. Le aperture della diga dovranno poter essere chiuse mediante impianti di soccorso; dovrà pure essere costruita una rampa d’approdo. Il progetto non potrà subire modificazioni importanti senza il consenso del Dipartimento federale dell’ambiente, dei trasporti, dell’energia e delle comunicazioni<sup><a href="#fn-d7e70" id="fnbck-d7e70">2</a></sup>, nonché dei Cantoni di Svitto e di San Gallo.</p>
<div class="footnotes"><p id="fn-d7e70"><sup><a href="#fnbck-d7e70">2</a></sup><sup></sup><sup> </sup>La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/vocabulary/legal-taxonomy/4976" target="_blank" data-rs-uri="https://fedlex.data.admin.ch/eli/cc/2015/670" data-rs="170.512.1" data-lang="it">RS <b>170.512.1</b></a>). Di detta modificazione è stato tenuto conto in tutto il presente testo.</p></div>
</div></article></div></section><section id="lvl_u3"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u3">Esecuzione dei lavori</a>
</div>
<div class="collapseable"><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz man-space-before-4"><sup>1</sup> Il Cantone di Zurigo assumerà l’esecuzione dei lavori d’intesa con i Cantoni di Svitto e di San Gallo. Esso potrà incaricarne la città di Zurigo, ma anche se farà uso di questa facoltà, resterà responsabile verso la Confederazione.</p>
<p class="absatz man-space-before-4"><sup>2</sup> Il concorso per l’appalto dei lavori non sarà limitato al Cantone di Zurigo; esso si estenderà a tutta la Svizzera.</p>
<p class="absatz man-space-before-4"><sup>3</sup> La direzione dei lavori vigilerà affinché durante i lavori le condizioni di scolo del lago di Zurigo non peggiorino in misura notevole rispetto a quelle attuali. La sistemazione del livello del lago durante il periodo di costruzione avrà luogo secondo i principi contenuti nel regolamento provvisorio.</p>
<p class="absatz man-space-before-4"><sup>4</sup> Le opere che la città di Zurigo intende eseguire essa stessa in relazione con la sistemazione del lago dovranno essere adattate a questi lavori e non comprometterne gli effetti.</p>
</div></article></div></section><section id="lvl_u4"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u4">Manutenzione</a>
</div>
<div class="collapseable"><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz man-space-before-4">Il Cantone di Zurigo risponde, di fronte alla Confederazione, del costante buono stato e del funzionamento sicuro dell’insieme degli impianti.</p></div></article></div></section><section id="lvl_u5"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u5">Uso</a>
</div>
<div class="collapseable"><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz man-space-before-4"><sup>1</sup> Il Cantone di Zurigo, d’intesa con i Cantoni di Svito e di San Gallo, emanerà il «Regolamento per la sistemazione dei livelli delle acque del lago di Zurigo», che sarà sottoposto all’approvazione del Consiglio federale. Se i Cantoni non potessero mettersi d’accordo entro il termine fissato dal Consiglio federale, quest’ultimo emanerà esso stesso il regolamento. La sistemazione avrà luogo secondo i principi del regolamento provvisorio fino all’entrata in vigore del regolamento definitivo.</p>
<p class="absatz man-space-before-4"><sup>2</sup> Il Cantone di Zurigo assicurerà a sue spese il funzionamento della diga di sistemazione. Esso potrà incaricarne la città di Zurigo; ma risponderà di fronte alla Confederazione e agli altri Cantoni. Ogni mese esso fornirà ai Cantoni di Svitto e di San Gallo le indicazioni necessarie concernenti le posizioni delle chiuse della diga.</p>
<p class="absatz man-space-before-4"><sup>3</sup> La sistemazione dovrà apportare al regime delle acque solo modificazioni insensibili.</p>
</div></article></div></section><section id="lvl_u6"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u6">Termini</a>
</div>
<div class="collapseable"><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz man-space-before-4"><sup>1</sup> I lavori dovranno essere incominciati nel termine di un anno<sup><a href="#fn-d7e137" id="fnbck-d7e137">3</a></sup> a decorrere dal giorno in cui gli elettori del Cantone di Zurigo avranno votato il credito necessario; la durata dei lavori non dovrà oltrepassare quattro anni.</p>
<p class="absatz man-space-before-4"><sup>2</sup> È assegnato al Cantone di Zurigo il termine di dieci mesi per dichiarare se accetta il presente decreto. In caso contrario questo cesserà di avere effetto.</p>
<p class="absatz man-space-before-4"><sup>3</sup> Durante i lavori il Cantone di Zurigo invierà ciascun trimestre un rapporto sul loro avanzamento all’Ufficio federale dell’ambiente<sup><a href="#fn-d7e157" id="fnbck-d7e157">4</a></sup>.</p>
<p class="absatz man-space-before-4"><sup>4</sup> Alla chiusura dei conti, il Cantone di Zurigo consegnerà i principali piani d’esecuzione al Dipartimento federale dell’ambiente, dei trasporti, dell’energia e delle comunicazioni.</p>
<div class="footnotes">
<p id="fn-d7e137"><sup><a href="#fnbck-d7e137">3</a></sup><sup></sup><sup> </sup>I lavori sono incominciati nel 1949, il termine essendo stato prorogato due volte, di cui l’ultima dal DCF 16 feb. 1943 concernente la correzione della Limmat e la costruzione di una diga per la sistemazione del livello del lago di Zurigo [<a href="https://fedlex.data.admin.ch/eli/oc/59/133_127_137" target="_blank">RU <b>59</b> 137</a>].</p>
<p id="fn-d7e157"><sup><a href="#fnbck-d7e157">4</a></sup><sup></sup><sup> </sup>La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/vocabulary/legal-taxonomy/4976" target="_blank" data-rs-uri="https://fedlex.data.admin.ch/eli/cc/2015/670" data-rs="170.512.1" data-lang="it">RS <b>170.512.1</b></a>).</p>
</div>
</div></article></div></section><section id="lvl_u7"><div class="heading" role="heading" aria-level="6">
<span class="display-icon"></span><span class="external-link-icon"></span><a href="#lvl_u7">Entrata in vigore ed esecuzione</a>
</div>
<div class="collapseable"><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz man-space-before-4"><sup>1</sup> Il presente decreto, non essendo di carattere obbligatorio generale, entra immediatamente in vigore.</p>
<p class="absatz man-space-before-4"><sup>2</sup> Il Consiglio federale è incaricato di eseguirlo.</p>
<p class="abstand1seite man-space-before-0"></p>
</div></article></div></section></main>
</div></body>
</html>
