<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-43-110_118_114-19270524-it-docx-1</title>
</head>
<body><div id="lawcontent">
<div id="preface">
<!--0.274.187.721 --><p class="srnummer ">0.274.187.721 </p>
<p> CS <b>12</b> 296; FF <b>1926</b> II 913 ediz. ted. 963 ediz. franc.</p>
<p class=" man-font-style-italic ">Traduzione<i><sup><a href="#fn-d6e16" id="fnbck-d6e16">1</a></sup></i></p>
<h1 class="erlasstitel botschafttitel ">Dichiarazione <br>fra la Svizzera e l’Estonia <br>concernente l’applicazione reciproca <br>della convenzione dell’Aja relativa alla procedura civile</h1>
<p>Data il 29 ottobre 1926<br>Approvata dall’Assemblea federale il 2 aprile 1927<sup><a href="#fn-d6e33" id="fnbck-d6e33">2</a></sup><br>Istrumenti di ratificazione scambiati il 24 maggio 1927<br>Entrata in vigore il 24 maggio 1927</p>
<p> (Stato 24  maggio 1927)</p>
<div class="footnotes">
<p id="fn-d6e16"><sup><a href="#fnbck-d6e16">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d6e33"><sup><a href="#fnbck-d6e33">2</a></sup> <i>RU <b>43</b> 113</i></p>
</div>
</div>
<div id="preamble">
<p>Nell’intento di determinare in diverse materie le relazioni giuridiche fra</p>
<p>la Confederazione svizzera e la Repubblica d’Estonia, i sottoscritti, debitamente autorizzati dai loro governi rispettivi, fanno di comune accordo</p>
<p>la dichiarazione seguente:</p>
<p>Gli articoli 1 a 24 della convenzione relativa alla procedura civile conchiusa fra parecchi Stati all’Aja il 17 luglio 1905<sup><a href="#fn-d6e56" id="fnbck-d6e56">3</a></sup> saranno applicati, tanto in Estonia a favore della Svizzera e dei cittadini svizzeri quanto nella Svizzera a favore dell’Estonia e dei cittadini estoni, con riserva delle disposizioni seguenti per ciò che concerne gli articoli 1, 9 e 18:</p>
<dl>
<dt>a) </dt>
<dd>Gli atti da notificare le commissioni rogatorie da eseguire (art. 1 e 9) saranno trasmessi direttamente dalla Divisione della polizia<sup><a href="#fn-d6e84" id="fnbck-d6e84">4</a></sup> del Dipartimento federale di giustizia e polizia, in Berna, al ministero di giustizia dell’Estonia, in Tallinn, e direttamente dal ministero di giustizia dell’Estonia, in Tallinn, alla Divisione della polizia<sup><a href="#fn-d6e89" id="fnbck-d6e89">5</a></sup> del Dipartimento federale di giustizia e polizia, in Berna.</dd>
<dt>b) </dt>
<dd>Gli interessati avranno diritto di domandare direttamente l’esecuzione delle decisioni contemplate nell’articolo 18 della detta convenzione.</dd>
</dl>
<p>La presente dichiarazione sarà ratificata e le ratificazioni saranno scambiate a Berlino. Essa avrà effetto a contare dal giorno dello scambio delle ratificazioni e resterà in vigore per sei mesi dopo la disdetta che potrà essere fatta in ogni tempo.</p>
<div class="footnotes">
<p id="fn-d6e56"><sup><a href="#fnbck-d6e56">3</a></sup> <a href="https://fedlex.data.admin.ch/eli/cc/25/421_479_419" target="_blank">RS <b>0.274.11</b></a>. Tra la Svizzera e l’Estonia sono attualmente applicabili anche la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>), la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>) e la Conv. dell’Aja del<b> </b>25 ott. 1980 volta a facilitare l’accesso internazionale alla giustizia (<a href="https://fedlex.data.admin.ch/eli/cc/1994/2835_2835_2835" target="_blank">RS <b>0.274.133</b></a>).</p>
<p id="fn-d6e84"><sup><a href="#fnbck-d6e84">4</a></sup> Ora: Ufficio federale di giustizia.</p>
<p id="fn-d6e89"><sup><a href="#fnbck-d6e89">5</a></sup> Ora: Ufficio federale di giustizia. </p>
</div>
</div>
</div></body>
</html>
