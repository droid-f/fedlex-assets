<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-43-30_30_30-19920427-it-docx-5</title>
</head>
<body><div id="lawcontent">
<div id="preface">
<p> (Stato 17  agosto 2004)0.631.121.1Nicht löschen bitte "<sup><a href="#fn-d9570e7">1</a></sup> " !! </p>
<!--0.631.121.1--><p class="srnummer">0.631.121.1</p>
<p>Traduzione<i><sup><a href="#fn-d9570e26">2</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione internazionale<br>per la semplificazione delle formalità doganali</h1>
<?del-struct abstand18pt><p>Conchiusa a Ginevra il 3 novembre 1923<br>Approvata dall’Assemblea federale il 7 dicembre 1926<sup><a href="#fn-d9570e42">3</a></sup><br>Istrumento di ratificazione depositato dalla Svizzera il 3 gennaio 1927<br>Entrata in vigore per la Svizzera il 3 aprile 1927</p>
<p> (Stato 17  agosto 2004)</p>
<div class="footnotes">
<p id="fn-d9570e7"><sup>1</sup> CS <b>12 </b>623; <i>FF <b>1926</b> 1869<b> </b></i>ediz. ted. 933 ediz. franc.</p>
<p id="fn-d9570e26"><sup>2</sup> Il testo originale francese è pubblicato sotto lo stesso numero nell’ediz. franc. della pre­sente Raccolta.</p>
<p id="fn-d9570e42"><sup>3</sup> <i>RU <b>43</b> 29</i></p>
</div>
</div>
<div id="preamble">
<p>L’Austria, il Belgio, il Brasile, l’Impero Britannico (compresi il Commonwealth d’Australia, l’Unione del Sud Africa, la Nuova Zelanda e l’India), la Bulgaria,<br>la Cecoslovacchia, il Chili, la Cina, la Danimarca, l’Egitto, la Finlandia, la Francia, la Germania, il Giappone, la Grecia, l’Italia, la Lituania, il Lussemburgo,<br>il Protettorato francese al Marocco, la Norvegia, il Paraguay, i Paesi Bassi,<br>la Polonia, il Porto­gallo, la Rumenia, il Regno dei Serbi, Croati, Sloveni, il Siam,<br>la Spagna, la Svezia, la Svizzera, la Reggenza di Tunisi (Protettorato francese), l’Ungheria e l’Uruguay,</p>
<p>animati dal desiderio d’assicurare l’applicazione del principio dell’equo trattamento al commercio, proclamato nell’articolo 23 del Patto della Società delle Nazioni<sup><a href="#fn-d9570e69">4</a></sup>,</p>
<p>convinti che, liberando il commercio internazionale dal fardello delle formalità doganali o simili, inutili, eccessive od arbitrarie, farebbero un passo importante verso l’attuazione di questo disegno,</p>
<p>considerando che il miglior modo di conseguire un risultato in questa materia è di far capo ad un’accordo internazionale fondato sopra una giusta reciprocità,</p>
<p>hanno deciso di conchiudere una Convenzione a questo scopo,</p>
<p>in conseguenza di che, le Alti Parti contraenti hanno nominato loro Plenipotenziari:</p>
<p>(Seguono i nomi dei plenipotenziari)</p>
<p>i quali, dopo essersi comunicati i loro pieni poteri, e trovatili in buona e debita forma, hanno convenuto quanto segue:</p>
<div class="footnotes"><p id="fn-d9570e69"><sup>4</sup> La Società delle Nazioni è stata sciolta con risoluzione della sua assemblea del 18 apr. 1946 (<i>FF <b>1946 </b>II 1233<b> </b></i>ediz. ted. 1193 ediz. franc.).  L’art. 23 lett. e del Patto della Società delle Nazioni aveva il seguente tenore: «In conformità e nei limiti delle Convenzioni internazionali vigenti e che saranno conchiuse in seguito, i Membri della Società:  ……  e) prenderanno provvedimenti per assicurare e mantenere la libertà di comunica­zioni e di transito, e un equo trattamento al commercio di tutti i Membri della Società; saranno tenute presenti, a questo riguardo, le speciali necessità delle regioni devastate dalla guerra 1914–1918».</p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p>Gli Stati contraenti, allo scopo di applicare tra loro il principio e le disposizioni dell’articolo 23 del Patto della Società delle Nazioni<sup><a href="#fn-d9570e107">5</a></sup> per quanto concerne l’equo trattamento al commercio, si impegnano a non intralciare le loro relazioni commer­ciali con formalità doganali o simili che fossero inutili, eccessive o arbitrarie.</p>
<p>A questo scopo, gli Stati contraenti si impegnano a procedere, con tutte le misure legislative o amministrative idonee, alla revisione delle disposizioni stabilite dalle loro leggi o regolamenti o dalle ordinanze ed istruzioni delle loro autorità ammini­strative, per quanto concerne le formalità doganali e simili allo scopo di semplifi­carle ed adattarle, di tempo in tempo, ai bisogni delle relazioni commerciali con l’estero ed evitare a queste ultime qualsiasi ostacolo che non fosse indispensabile alla protezione degli interessi vitali del paese.</p>
<div class="footnotes"><p id="fn-d9570e107"><sup>5</sup> Vedi la nota 3 dell’ingr.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>Gli Stati contraenti si impegnano ad osservare strettamente il principio dell’equo trattamento per quanto concerne la legislazione o le procedure doganali o simili, le formalità relative al rilascio dei permessi, i metodi di verificazione o d’analisi o qualsiasi altra questione contemplata dalla presente Convenzione e, conformemente a questo principio, essi si asterranno, in tali materie, da ogni ingiusta disparità di trattamento diretta contro il commercio d’uno Stato contraente.</p>
<p>Il suddetto principio è applicabile anche nei casi in cui certi Stati contraenti potes­sero, conformemente alla loro legislazione o ai loro accordi commerciali, consentirsi reciprocamente la concessione di facilitazioni maggiori di quelle risultanti dalla pre­sente Convenzione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>Considerati i seri ostacoli che i divieti e le restrizioni di importazione o d’esporta­zione oppongono al commercio internazionale, gli Stati contraenti si impe­gnano ad adottare e ad applicare, non appena le circostanze lo permettano, tutte le misure atte a ridurre al minimo possibile i divieti e le restrizioni suddetti e, in tutti i casi, a prendere, in materia di permessi deroganti ai divieti d’entrata o d’uscita, tutte le disposizioni opportune:</p>
<dl>
<dt>a)</dt>
<dd>affinchè le condizioni e le formalità da adempiere per ottenere questi per­messi siano immediatamente portate, nella forma più chiara e precisa, a noti­zia del pubblico;</dd>
<dt>b)</dt>
<dd>affinchè questi permessi siano rilasciati nel modo più semplice e stabile pos­sibile;</dd>
<dt>c)</dt>
<dd>affinchè l’esame delle domande e la concessione dei permessi siano fatti con la massima rapidità;</dd>
<dt>d)</dt>
<dd>affinchè il sistema di concessione di questi permessi sia stabilito in modo da prevenire il loro traffico. A questo scopo, i permessi, quando sono concessi a singole persone, devono portare il nome del beneficiario e non devono poter essere usati da altri;</dd>
<dt>e)</dt>
<dd>affinchè, in caso di fissazione di contingenti, le formalità imposte dal paese importatore non siano tali da impedire un’equa ripartizione delle quantità di merci la cui importazione è consentita.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>Gli Stati contraenti dovranno pubblicare, senza indugio, tutti i regolamenti concer­nenti le formalità doganali e simili, come pure tutte le modificazioni inerenti ad esse, che non fossero state pubblicate fin qui, in modo che gli interessati possano, in avvenire, prenderne conoscenza e resti così evitato il pregiudizio che potesse derivare dall’applicazione di formalità doganali da essi ignorate.</p>
<p>Gli Stati contraenti si impegnano a non mettere in vigore nessuna misura in materia doganale prima d’averla portata a notizia del pubblico mediante pubblicazione sul Foglio Ufficiale del paese o in altro modo adeguato di pubblicazione officiale o pri­vata.</p>
<p>Lo stesso obbligo di precedente pubblicazione si applica a tutto quanto concerne le tariffe, i divieti e le restrizioni di importazione o d’esportazione.</p>
<p>Tuttavia, in casi di carattere eccezionale, in cui la pubblicazione anticipata rischie­rebbe di danneggiare gli interessi essenziali del paese, le disposizioni dei precedenti capoversi secondo e terzo perdono il loro carattere obbligatorio. In casi simili, la pubblicazione dovrà tuttavia coincidere, per quanto è possibile, con l’entrata in vi­gore delle misure prese.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>Ogni Stato contraente che, con misure frammentarie o rimaneggiamenti successivi, avrà modificata la sua tariffa per un numero notevole di articoli, dovrà darne al pub­blico un’immagine esatta, pubblicando, in forma facilmente accessibile, tutte le tasse applicabili in virtù dell’insieme delle disposizioni in vigore.</p>
<p>A questo scopo, tutte le tasse che le autorità doganali riscuotono in virtù del­l’importazione o dell’esportazione delle merci dovranno essere metodicamente indicate, sia che si tratti di dazi, di tasse accessorie, di tasse di consumo, di circola­zione, di manipolazione o simili e, in generale, di qualsiasi tassa., indipendente­mente dalla sua natura, restando inteso che l’obbligo di cui sopra resta limitato ai dazi e alle tasse da riscuotere sulle merci esportate od importate, per conto dello Stato e per il fatto dello sdoganamento.</p>
<p>Così indicati senza ambiguità gli oneri gravanti sulla merce, si dovrà, per quanto concerne le tasse di consumo e le altre da riscuotere per conto dello Stato per il fatto dello sdoganamento, indicare se la merce straniera è colpita da un onere speciale risultante dal fatto che, in via eccezionale, queste tasse non sarebbero imponibili alle merci del paese di importazione o lo sarebbero solo parzialmente.</p>
<p>Gli Stati contraenti si impegnano a prendere le misure necessarie per dare ai com­mercianti la possibilità di procurarsi informazioni ufficiali concernenti le tariffe doganali e specialmente le aliquote dei dazi a cui è soggetta una determinata merce.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable">
<p>Allo scopo di permettere agli Stati contraenti e ai loro attinenti di venire informati il più rapidamente possibile di ogni misura di cui agli articoli 4 e 5 che interessi il loro commercio, ogni Stato contraente si impegna a comunicare al rappresentante diplo­matico di ciascuno degli altri Stati, o a qualsiasi altro rappresentante designato a questo scopo e residente sul suo territorio, tutte le pubblicazioni fatte in esecuzione degli articoli suddetti; questa comunicazione va data non appena uscite le pubblica­zioni e in doppio esemplare. In mancanza di un rappresentante diplomatico od altro, la comunicazione va data allo Stato interessato per la via che questi indicherà a tale scopo.</p>
<p>Ogni Stato contraente si impegna, inoltre, non appena usciranno delle pubblicazioni inerenti agli articoli suddetti, a trasmetterne dieci esemplari al Segretario della So­cietà delle Nazioni<sup><a href="#fn-d9570e186">6</a></sup>. Ogni Stato contraente si impegna pure a trasmettere, immedia­tamente dopo la loro pubblicazione, dieci esemplari delle tariffe doganali o delle modificazioni da esso apportate a dette tariffe, all’«Ufficio internazionale per la pubblicazione delle tariffe doganali » di Bruxelles, incaricato dalla Convenzione internazionale del 5 luglio 1890<sup><a href="#fn-d9570e198">7</a></sup> della traduzione e della pubblicazione delle tariffe.</p>
<div class="footnotes">
<p id="fn-d9570e186"><sup>6</sup> Dopo lo scioglimento della Società delle Nazioni, incaricato delle funzioni qui menzionate è il Segretario generale delle Nazioni Unite (<i>FF <b>1946</b> II 1222 </i><i>1227 </i>e segg. ediz. ted., 1181 1187 ediz. franc. e segg.).</p>
<p id="fn-d9570e198"><sup>7</sup> <a href="https://fedlex.data.admin.ch/eli/cc/12/305_288_305/20040220">RS <b>0.632.01</b></a></p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable">
<p>Gli Stati contraenti si impegnano a prendere, sia per via legislativa, sia per via amministrativa, tutte le misure più appropriate per impedire l’applicazione arbitraria od ingiusta delle loro leggi e dei loro regolamenti in materia doganale o affine, come pure per assicurare la possibilità di ricorrere per via amministrativa, giudiziaria o arbitrale alle persone che fossero state lese da tali abusi.</p>
<p>Tutte le misure di questo ordine che sono attualmente in vigore, o che fossero prese in avvenire, dovranno essere pubblicate nelle condizioni previste agli articoli 4 e 5.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable"><p>Salvo il caso in cui le merci siano soggette a divieto e in quanto la presenza della merce non sia indispensabile alla soluzione della controversia, le merci che sono oggetto di litigio quanto alla tassazione, all’origine, alla provenienza o al valore, devono, a domanda del debitore del dazio, esser messe immediatamente a sua dispo­sizione senza aspettare la soluzione del litigio, con riserva delle misure necessarie per salvaguardare gli interessi dello Stato. Resta inteso che il rimborso delle tasse depositate o l’annullamento della garanzia sottoscritta dal dichiarante, avrà luogo appena intervenuta la soluzione del litigio, la quale, in ogni caso, dovrà essere più rapida che sia possibile.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> </a>
</h6>
<div class="collapseable">
<p>Allo scopo di rilevare i progressi compiuti nel campo della semplificazione delle formalità doganali o simili di cui agli articoli precedenti, ogni Stato contraente dovrà presentare al Segretariato generale della Società delle Nazioni<sup><a href="#fn-d9570e232">8</a></sup>, nei dodici mesi che seguiranno la messa in vigore, per quanto lo concerne, della presente Convenzione, un riassunto delle misure che esso ha preso per assicurare la detta semplificazione.</p>
<p>Riassunti analoghi saranno in seguito presentati ogni tre anni e ogni volta che il Consiglio della Società ne faccia domanda.</p>
<div class="footnotes"><p id="fn-d9570e232"><sup>8</sup> Vedi la nota 1 all’art. 6.</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable">
<p>I campioni e i modelli, soggetti a tasse d’entrata, ma non colpiti da divieti, importati direttamente o pel tramite di viaggiatori di commercio, da fabbricanti o commer­cianti stabiliti in uno qualunque degli Stati contraenti, sono ammessi in franchigia provvisoria nel territorio di ciascuno degli Stati contraenti, verso deposito del dazio d’entrata o impegno con cauzione che garantisca l’eventuale pagamento di questo dazio.</p>
<p>Per poter fruire di questa facilitazione i fabbricanti o commercianti e i viaggiatori di commercio devono conformarsi alle leggi, regolamenti e formalità doganali emanati in materia dagli Stati suddetti; queste leggi e questi regolamenti potranno imporre agli interessati l’obbligo di una tessera di legittimazione.</p>
<p>Per l’applicazione del presente articolo, sono considerati come campioni o modelli tutti gli oggetti che rappresentano una merce determinata con la doppia riserva, d’una parte, che questi oggetti offrano la possibilità d’essere debitamente identificati all’atto della riesportazione e, d’altra parte, che gli oggetti così importati non rappre­sentino delle quantità o dei valori tali da non aver più, nel loro insieme, il carattere usuale di campioni.</p>
<p>Le autorità doganali di uno qualunque degli Stati contraenti considereranno come sufficiente, dal lato del riconoscimento ulteriore della identità dei campioni o dei modelli, le marche che vi saranno state apposte dalla dogana di un altro Stato con­traente, a condizione che i campioni o i modelli siano accompagnati da un elenco descrittivo certificato dalle autorità doganali di quest’ultimo Stato. Delle marche suppletive potranno tuttavia venir apposte sui campioni o modelli dalla dogana del paese di importazione in tutti i casi in cui quest’ultima giudicasse indispensabile tale supplemento di garanzia per assicurare l’identificazione dei campioni o dei modelli all’atto della loro riesportazione. Salvo quest’ultimo caso, la verificazione doganale consisterà semplicemente nel riconoscere l’identità dei campioni e nel determinare l’ammontare dei dazi e delle tasse eventualmente esigibili.</p>
<p>Il termine di riesportazione è fissato al minimo a sei mesi, salva la facoltà di proroga riservata all’amministrazione doganale del paese di importazione. Trascorso il ter­mine fissato, verranno riscosse le tasse sui campioni non riesportati.</p>
<p>Il rimborso delle tasse pagate all’entrata o la liberazione della cauzione che garanti­sce il pagamento di queste tasse saranno fatti senza indugio presso tutti gli uffici di confine o dell’interno del paese a ciò autorizzati, deducendone, dato il caso, le tasse applicate ai campioni ed ai modelli che non sono presentati alla riesportazione. Gli Stati contraenti pubblicheranno l’elenco degli uffici ai quali verranno conferite le competenze suddette.</p>
<p>Nei casi in cui fosse richiesta una tessera di legittimazione, questa dovrà essere conforme al modello allegato al presente articolo e dovrà venir rilasciata da un’autorità designata a tale scopo dallo Stato nel quale i fabbricanti o i commercianti hanno la sede dei loro affari. A condizione di reciprocità, le tessere di legittimazione saranno esentate dal visto consolare od altro, salvo nel caso in cui uno Stato giustifi­chi che circostanze speciali od eccezionali lo obbligano ad esigerlo. In questo caso la tassa del visto dovrà venir fissata al minimo possibile e non potrà essere superiore al costo dell’emissione.</p>
<p>Gli Stati contraenti si comunicheranno direttamente, entro un termine breve, e comunicheranno pure al Segretariato della Società delle Nazioni<sup><a href="#fn-d9570e261">9</a></sup>, l’elenco delle auto­rità riconosciute competenti a rilasciare le tessere di legittimazione.</p>
<p>Fino all’istaurazione definitiva del regime definito più sopra, le facilitazioni che gli Stati avessero già accordate non potranno subire alcuna restrizione.</p>
<p>Le disposizioni del presente articolo, salve quelle concernenti la tessera di legitti­mazione, sono applicabili ai campioni ed ai modelli, soggetti alle tasse d’entrata e non colpiti da divieto, importati dai fabbricanti, commercianti o viaggiatori di com­mercio stabiliti in uno qualunque degli Stati contraenti, anche se questi fabbricanti, commercianti o viaggiatori di commercio non accompagnano i campioni o i modelli suddetti.</p>
<p><br>Modello</p>
<p><b>Nome dello Stato</b></p>
<p>(Autorità che rilascia la tessera)</p>
<div class="footnotes"><p id="fn-d9570e261"><sup>9</sup> Vedi la nota 1 all’art. 6</p></div>
</div></article></main><div id="annex">
<section id="lvl_d886e13"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d886e13">Tessera di legittimazione per viaggiatori di commercio </a>
</h1>
<div class="collapseable">
<p>valevole 12 mesi a contare dalla data del rilascio</p>
<p></p>
<div class="table"><table border="1">
<tr>
<td><p>Buono per </p></td>
<td><p>N° della tessera</p></td>
</tr>
<tr>
<td><p></p></td>
<td><p></p></td>
</tr>
<tr><td><p>Si certifica con la presente che il portatore di questa tessera,</p></td></tr>
<tr>
<td><p>Signor</p></td>
<td><p>nato a</p></td>
</tr>
<tr>
<td><p>domiciliato a</p></td>
<td><p>via</p></td>
<td><p>n°</p></td>
</tr>
<tr><td><p>possiede*)</p></td></tr>
<tr><td><p>a</p></td></tr>
<tr><td><p>sotto la ragione commerciale</p></td></tr>
<tr>
<td><p>(o) è commesso viaggiatore al servizio della ditta/delle ditte</p></td>
<td><p></p></td>
</tr>
<tr>
<td><p>a</p></td>
<td><p></p></td>
<td><p></p></td>
</tr>
<tr><td><p>che possiede*/possiedono</p></td></tr>
<tr>
<td><p>sotto la ragione commerciale</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
</table></div>
<p xmlns:tmp="urn:com:c-moria:legi4ch:xslt:temp">Il portatore della presente tessera avendo intenzione di raccogliere delle ordinazioni nei paesi soprascritti e di fare delle compere per la (le) ditta(e) di cui si tratta, si certifica che la (le) dit­ta(e) suddetta(e) è (sono) autorizzata(e) a praticare la (le) sua (loro) industria(e) e il (i) suo (loro) commercio (i) a (<inl name="w:u" md="S" id="d71e2214"></inl>                            <inl md="E" id="d71e2214"></inl>) e vi paga (no) i contributi legali a questo scopo.</p>
<p></p>
<div class="table"><table border="1">
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>,</p></td>
<td><p>19</p></td>
</tr>
<tr>
<td><p></p></td>
<td><p></p></td>
</tr>
</table></div>
<p>Firma del capo della (delle) ditta(e):</p>
<p></p>
<div class="table"><table border="1"><tr>
<td><p></p></td>
<td><p></p></td>
<td><p></p></td>
</tr></table></div>
<p><b>Connotati del portatore:</b></p>
<p></p>
<div class="table"><table border="1">
<tr><td><p>Età:</p></td></tr>
<tr><td><p>Statura:</p></td></tr>
<tr><td><p>Capelli:</p></td></tr>
<tr><td><p>Segni particolari:</p></td></tr>
</table></div>
<p></p>
<div class="table"><table border="1"><tr><td><p>Firma del portatore:</p></td></tr></table></div>
<p></p>
<div class="table"><table border="1"><tr><td><p></p></td></tr></table></div>
<p>* Indicazione della fabbrica o del commercio</p>
<p>NB. – Quando si tratta del capo di uno stabilimento commerciale o industriale, riempire solo la rubrica I del formulario.</p>
<article id="lvl_d886e13/art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_d886e13/art_11"><b>Art. 11</b> </a>
</h6>
<div class="collapseable">
<p>Gli Stati contraenti limiteranno nella maggior misura possibile i casi in cui i certifi­cati d’origine sono richiesti.</p>
<p>In conformità di questo principio e restando inteso che le amministrazioni doganali conservano il loro pieno diritto di controllo quanto all’origine reale delle merci e quindi la facoltà d’esigere, nonostante la produzione di certificati, tutte le altre giu­stificazioni che reputassero necessarie, gli Stati contraenti accettano di conformarsi alle disposizioni seguenti:</p>
<dl>
<dt>1.</dt>
<dd>Gli Stati contraenti si adopreranno a rendere più semplici ed eque che sia possibile la procedura e le formalità relative al rilascio e al riconoscimento dei certificati d’origine, e porteranno a notizia del pubblico i casi in cui i certificati sono richiesti e le condizioni alle quali sono rilasciati.</dd>
<dt>2.</dt>
<dd>I certificati d’origine possono emanare non soltanto dalle autorità ufficiali degli Stati contraenti, ma anche da tutti gli organi che ne hanno la compe­tenza e presentano tutte le garanzie necessarie che fossero state preventiva­mente gradite da ciascuno degli Stati interessati.<sup><a href="#fn-d9570e457">10</a></sup> Ciascun Stato contraente comunicherà il più presto possibile al Segretariato della Società delle Na­zioni<sup><a href="#fn-d9570e466">11</a></sup>, l’elenco degli organi autorizzati a rilasciare certificati d’origine. Cia­scun Stato si riserva il diritto di ritirare il suo gradimento ad uno qualunque degli organi così notificati, qualora accertasse che questo organo ha emesso indebitamente i detti certificati.</dd>
<dt>3.</dt>
<dd>Nei casi in cui la merce non fosse importata direttamente dallo Stato d’origine, ma pervenisse per la via d’un terzo Stato contraente, le ammini­strazioni doganali ammetteranno i certificati d’origine rilasciati dagli organi competenti del detto terzo Stato, pur riservando il loro diritto di verificare se questi certificati possano essere considerati equivalenti a quelli rilasciati dallo Stato d’origine.</dd>
<dt>4.</dt>
<dd>Le amministrazioni doganali non richiederanno la produzione del certificato d’origine:<dl>
<dt>a)</dt>
<dd>quando l’interessato rinunci a chiedere di fruire d’un regime la cui applicazione è subordinata alla produzione di un tale certificato;</dd>
<dt>b)</dt>
<dd>quando la natura stessa delle merci stabilisca incontestabilmente la loro origine e un accordo preventivo sia intervenuto a questo riguardo fra gli Stati interessati;</dd>
<dt>c)</dt>
<dd>quando la merce sia scortata da un certificato attestante ch’essa ha di­ritto ad una denominazione regionale, semprechè questo titolo sia stato rilasciato da un organo a ciò autorizzato, e gradito dallo Stato importa­tore.</dd>
</dl>
</dd>
<dt>5.</dt>
<dd>Semprechè la legislazione dei loro rispettivi Stati non vi si opponga, le amministrazioni doganali dovranno, nei casi in cui la reciprocità sia assicurata:<dl>
<dt>a)</dt>
<dd>dispensare parimente dalla giustificazione dell’origine, salvo il caso di sospetto d’abuso, le importazioni che, manifestamente, non presentino un carattere commerciale o che, possedendo questo carattere, non abbiano se non uno scarso valore;</dd>
<dt>b)</dt>
<dd>accettare i certificati d’origine rilasciati per merci che non fossero state esportate immediatamente, semprechè la spedizione di queste merci sia avvenuta entro un termine fissato a un mese o a due mesi, secondo che il paese di spedizione e il paese di destinazione sono o no limitrofi; questi termini possono essere prorogati se le ragioni addotte per spie­gare il ritardo del trasporto sembrano sufficienti.</dd>
</dl>
</dd>
<dt>6.</dt>
<dd>Quando, per una ragione plausibile, l’importatore delle merci non sia in grado di presentare il certificato d’origine all’atto dell’importazione delle merci, il termine necessario per produrlo potrà essergli concesso alle condi­zioni che le amministrazioni doganali reputeranno atte a garantire il paga­mento dei dazi eventualmente esigibili. Se il certificato viene prodotto posti­cipata­mente, i dazi che fossero stati pagati o depositati di troppo saranno rimborsati il più presto possibile.</dd>
<dt>Nell’applicare la presente disposizione sarà tenuto conto delle condizioni che, dato il caso, risultassero dalla detrazione di contingenti.</dt>
<dd></dd>
<dt>7.</dt>
<dd>I certificati potranno essere stesi sia nella lingua dello Stato importatore, sia in quella dello Stato esportatore; la dogana dello Stato di importazione si ri­serva, in caso di dubbio sul tenore del documento, la facoltà di richiederne una traduzione.</dd>
<dt>8.</dt>
<dd>I certificati d’origine saranno in massima dispensati dal visto consolare, spe­cialmente se emanano dalle amministrazioni doganali. Se, in casi eccezio­nali, il visto consolare rimane richiesto, gli interessati possono, a loro scelta, sottoporre i certificati d’origine al visto, sia del console della loro giurisdi­zione, sia di quello d’una giurisdizione vicina; il costo del visto deve essere il minimo possibile e non potrà superare il costo dell’emissione, special­mente quando si tratti di spedizioni di scarso valore.</dd>
<dt>9.</dt>
<dd>Le disposizioni del presente articolo sono applicabili a tutti i documenti che valgono come certificati d’origine.</dd>
</dl>
<div class="footnotes">
<p id="fn-d9570e457"><sup>10</sup> Vedi l’elenco degli uffici svizzeri dei certificati d’origine nell’all. 1 all’O del 4 lug. 1984 sull’attestazione dell’origine (<a href="https://fedlex.data.admin.ch/eli/cc/2008/271/20140901">RS <b>946.31</b></a>).</p>
<p id="fn-d9570e466"><sup>11</sup> Vedi la nota 1 all’art. 6.</p>
</div>
</div></article><article id="lvl_d886e13/art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_d886e13/art_12"><b>Art. 12</b> </a>
</h6>
<div class="collapseable">
<p>I documenti detti « fatture consolari » non saranno esigibili se non quando la produ­zione ne sia resa necessaria, tanto per stabilire l’origine della merce importata – allorchè l’origine può influire sulle condizioni d’ammissione della merce – quanto per determinare il valore di questa ultima, nel caso di tariffe basate sul valore per l’applicazione delle quali la fattura commerciale non fosse sufficiente.</p>
<p>Il contesto delle fatture consolari sarà semplificato in modo da evitare qualsiasi complicazione o difficoltà e da agevolare l’allestimento di questi documenti da parte del commercio interessato.</p>
<p>Il costo del visto delle fatture consolari importerà solo una tassa fissa, la quale sarà il più possibile esigua e non sarà richiesto, per una stessa fattura, un numero di esem­plari superiore a tre.</p>
</div></article><article id="lvl_d886e13/art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_d886e13/art_13"><b>Art. 13</b> </a>
</h6>
<div class="collapseable">
<p>Quando il regime applicabile a una categoria qualunque di merci importate di­pende dall’esecuzione di condizioni tecniche speciali, per ciò che concerne la loro composizione, il loro grado di purezza, la loro qualità, il loro stato sanitario, la loro zona di produzione o di altre condizioni analoghe, gli Stati contraenti si adopreranno per conchiudere degli accordi, secondo i quali i certificati rilasciati, nonché i bolli o le marche apposti nel paese esportatore per garantire che le dette condizioni sono adempite, saranno accettati, senza che le merci vengano sottoposte a una seconda analisi o ad un nuovo saggio nello Stato importatore, con riserva di garanzie speciali qualora si possa presumere che le condizioni richieste non siano state adempite. Lo Stato importatore dovrebbe avere parimente tutte le garanzie per ciò che concerne l’autorità che rilascia i certificati, nonché la natura e il carattere delle prove richieste nello Stato esportatore. D’altra parte, l’amministrazione doganale dello Stato importatore dovrebbe conservare il diritto di procedere ad una contro analisi tutte le volte che essa avesse ragioni particolari per farvi capo.</p>
<p>Per rendere generali il più possibile siffatti accordi, sarebbe utile di introdurvi le disposizioni specificative seguenti:</p>
<dl>
<dt>a)</dt>
<dd>metodi da seguire uniformemente da tutti i laboratori incaricati di procedere alle analisi o agli assaggi, i quali metodi possono essere riveduti periodica­mente a domanda d’uno o di più Stati contraenti dell’accordo;</dd>
<dt>b)</dt>
<dd>natura e carattere dei saggi da praticarsi in ciascuno degli Stati contraenti degli accordi suddetti, avendo cura di determinare il grado di purezza esigi­bile per i prodotti, in modo da non giungere a una vera proibizione.</dd>
</dl>
</div></article><article id="lvl_d886e13/art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_d886e13/art_14"><b>Art. 14</b> </a>
</h6>
<div class="collapseable">
<p>Gli Stati contraenti esamineranno quali metodi si possano applicare con maggior efficacia, procedendo individualmente o di concerto, per semplificare, rendere più uniformi e nello stesso tempo più eque, le formalità relative allo sdoganamento ra­pido delle merci, alla visita dei bagagli dei viaggiatori, al regime delle merci nei ma­gazzini di deposito, alle tasse di magazzinaggio e alle altre materie contemplate nell’allegato al presente articolo.</p>
<p>Per l’applicazione del detto articolo, gli Stati contraenti terranno debito conto delle raccomandazioni contenute in esso allegato.</p>
<p><br>Allegato all’articolo 14</p>
</div></article><section id="lvl_d886e13/lvl_A"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d886e13/lvl_A">A. Sdoganamento rapido delle merci </a>
</h2>
<div class="collapseable">
<p class="untertit">Organizzazione e funzionamento del servizio</p>
<p>1.  Per evitare una congestione del traffico in certi uffici doganali di confine, è desi­derabile che le operazioni di sdoganamento negli uffici o magazzini di deposito doganali dell’interno siano facilitate, se lo permettono i regolamenti interni, le condi­zioni di trasporto e la natura delle merci.</p>
<p>2.  È desiderabile che, eccettuato il caso di sospetto d’abuso e restando impregiudi­cati i diritti competenti agli Stati in virtù della loro legislazione, i piombi o sigilli doganali apposti da uno Stato su merci in transito o dirette a un magazzino di depo­sito doganale siano riconosciuti e rispettati dagli altri Stati, restando riservata la fa­coltà, per questi ultimi, di completare la piombatura o i sigilli con l’apposizione di nuove marche doganali.</p>
<p class="untertit">Sdoganamento delle merci</p>
<p>3.  È desiderabile che, in tutta la misura del possibile e senza pregiudizio della fa­coltà di riscuotere delle tasse speciali, gli Stati</p>
<dl>
<dt>a)</dt>
<dd>facilitino lo sdoganamento delle derrate alimentari deperibili fuori delle ore di servizio degli uffici e dei giorni feriali;</dd>
<dt>b)</dt>
<dd>consentano, nei limiti della loro legislazione, il caricamento e lo scarica­mento delle navi e delle barche, fuori dei giorni e delle ore ordinarie di ser­vizio della dogana.</dd>
</dl>
<p class="untertit">Agevolezze da accordare al dichiarante</p>
<p>4.  È desiderabile che il destinatario sia sempre libero, salvo le stipulazioni dell’arti­colo 10 della Convenzione di Berna del 14 ottobre 1890 sul trasporto di merci per strada ferrata, modificata dalla Convenzione di Berna del 19 settembre 1906<sup><a href="#fn-d9570e576">12</a></sup>, di dichiarare egli stesso le merci in dogana o di farle dichiarare da una per­sona da lui designata.</p>
<p>5.  È desiderabile – là dove il sistema sarà riconosciuto applicabile – che sia adottato un modulo contenente la dichiarazione in dogana da riempire dall’interessato, il cer­tificato di verificazione e, quando il paese interessato lo stimi conveniente, la quie­tanza attestante il pagamento delle tasse d’entrata.</p>
<p>6.  È desiderabile che gli Stati si astengano, per quanto è possibile, dall’infliggere pene severe per lievi contravvenzioni alla procedura o al regolamento doganale. Particolarmente nel caso in cui la produzione di documenti è richiesta per lo sdoga­namento d’una merce, se siano stati commessi un’omissione o un errore manifesta­mente scevri da qualsiasi intenzione dolosa e facilmente riparabili, l’eventuale ammenda dovrà essere ridotta al minimo così che, essendo il meno possibile onerosa, essa non abbia altro carattere che quello d’una sanzione di principio, cioè d’un sem­plice avvertimento.</p>
<p>7.  Sarebbe utile esaminare la possibilità di impiegare, per il pagamento o la garanzia dei diritti doganali, degli chèques postali o bancari verso prestazione anticipata di una cauzione permanente.</p>
<p>8.  È desiderabile che le autorità doganali siano per quanto possibile autorizzate, quando l’identità delle merci possa essere stabilita in modo soddisfacente per loro, a rimborsare, in caso di riesportazione delle merci, i dazi pagati all’atto della loro importazione alla condizione che esse merci siano rimaste ininterrottamente sotto il controllo della dogana. È pure desiderabile che nessuna tassa d’uscita sia fatta pa­gare alla riesportazione di queste merci.</p>
<p>9.  Converrebbe prendere dei provvedimenti acconci per evitare qualsiasi ritardo nello sdoganamento dei cataloghi di commercio e d’altri stampati dello stesso ge­nere, destinati alla réclame, quando sono spediti per posta o imballati insieme con la merce alla quale si riferiscono.</p>
<p>10.  È desiderabile che, qualora certi documenti necessari alle formalità doganali dovessero portare il visto d’un console o d’un’altra autorità, l’ufficio incaricato di apporre il visto si sforzi di adottare, per quanto è possibile, le ore di servizio in uso negli ambienti commerciali del luogo in cui si trova; è pure desiderabile che, quando siano riscosse delle tasse per ore supplementari, queste siano limitate a un importo il più possibile ragionevole.</p>
<div class="footnotes"><p id="fn-d9570e576"><sup>12</sup> [<i>RU <b>24</b> 815</i>. <i>RU <b>44</b> 4571</i>. Ora: le stipulazioni dell’art. 25 dell’all. B della conv. del  9 mag. 1980 relativa ai trasporti internazionali per ferrovia (<a href="https://fedlex.data.admin.ch/eli/cc/1985/505_505_505/20070101">RS <b>0.742.403.1</b></a>).</p></div>
</div></section>
</div></section><section id="lvl_B"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_B">B. Visita dei bagagli dei viaggiatori </a>
</h1>
<div class="collapseable">
<p>11.  È desiderabile che si generalizzi per quanto è possibile la pratica della visita doganale dei bagagli a mano nei treni composti intieramente di carrozze intercomu­nicanti, sia durante il viaggio, sia durante la fermata dei treni nella stazione di con­fine.</p>
<p>12.  È desiderabile che la pratica raccomandata al numero 11 precedente, per quanto concerne la visita dei bagagli dei viaggiatori, sia, per quanto possibile, estesa ai viaggi marittimi e fluviali. La visita dovrebbe, nella misura del possibile, farsi a bordo dei navigli sia durante il viaggio quando la traversata non è lunga, sia all’arrivo in porto.</p>
<p>13.  È desiderabile che siano affissi nei locali della dogana e, per quanto possibile, nelle carrozze ferroviarie e nei piroscafi, i prospetti dei dazi e delle tasse a cui sono soggetti i principali oggetti che il viaggiatore vuole portare con sè, come pure l’elenco degli oggetti proibiti.</p>
</div></section><section id="lvl_C"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_C">C. Regime delle merci nei magazzini di deposito doganali e tasse di magazzinaggio </a>
</h1>
<div class="collapseable">
<br><p>14.  È desiderabile che gli Stati nei quali non esistono ancora degli stabilimenti di questo genere istituiscano o approvino l’istituzione di così detti magazzini di depo­sito fittizi o privati; questi stabilimenti potrebbero essere consentiti per delle merci che a causa della loro natura richiedono cure speciali.</p>
<p>15.  È desiderabile che le tasse di magazzinaggio nei magazzini di deposito siano calcolate su di una base ragionevole e in modo che non superino, di regola, la copertura delle spese generali e il frutto del capitale impegnato.</p>
<p>16.  È desiderabile che ogni persona che abbia delle merci nel magazzino di deposito sia autorizzata a ritirare le merci avariate; queste sarebbero distrutte in presenza di funzionari delle dogane o rimandate allo speditore, senza essere soggette al paga­mento d’alcun dazio.</p>
</div></section><section id="lvl_D"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_D">D. Merci figuranti nel manifesto e non sbarcate </a>
</h1>
<div class="collapseable"><p>17.  È desiderabile che le tasse d’entrata non siano riscosse su merci che, quantun­que figurino nel manifesto, non sono effettivamente importate nel paese, semprechè ciò sia provato in modo irrefutabile o dal trasportatore o dal capitano nel termine stabilito dall’amministrazione doganale.</p></div></section><section id="lvl_E"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_E">E. Cooperazione dei servizi interessati </a>
</h1>
<div class="collapseable">
<p>18.  È desiderabile che si sviluppi l’istituzione delle stazioni internazionali e che sia attuata la cooperazione effettiva dei diversi servizi nazionali che vi sono impiantati.</p>
<p>Sarebbe ugualmente opportuno che si stabilisse, per quanto possibile, la concor­danza effettiva delle attribuzioni e delle ore d’apertura degli uffici corrispondenti di due paesi limitrofi e situati da una parte e dall’altra del confine, si tratti di strade, di vie fluviali o di strade ferrate. L’istituzione di uffici doganali di paesi limitrofi in uno stesso luogo e, se la cosa è fattibile, nel medesimo edificio, dovrebbe essere generalizzata nella misura del possibile.</p>
<p>Allo scopo di tradurre in atto le raccomandazioni contenute nella presente sezione E, è desiderabile che sia riunita una Conferenza internazionale alla quale partecipe­ranno dei rappresentanti di tutte le amministrazioni ed organismi interessati.</p>
<article id="lvl_E/art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_15"><b>Art. 15</b> </a>
</h6>
<div class="collapseable"><p>Ciascuno degli Stati contraenti si impegna, verso garanzie sufficienti da parte dei trasportatori e riservate le pene di diritto in caso di frode o d’importazione illecita, a permettere l’avviamento diretto e d’ufficio, senza visita doganale al confine, dei bagagli registrati, dal luogo d’esportazione all’estero a un ufficio dell’interno del suo territorio, se quest’ufficio è competente a ciò. Gli Stati pubblicheranno l’elenco de­gli uffici muniti di questa competenza. Resta inteso che il viaggiatore avrà la facoltà di dichiarare i suoi bagagli al primo ufficio d’entrata.</p></div></article><article id="lvl_E/art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_16"><b>Art. 16</b> </a>
</h6>
<div class="collapseable">
<p>Gli Stati contraenti, pur riservandosi ogni diritto in quanto all’economia della loro propria legislazione in materia d’importazioni e d’esportazioni temporanee, si ispire­ranno, per quanto è possibile, alle nozioni esposte nell’allegato al presente articolo per quanto concerne il regime delle merci importate o esportate per subire un’ulteriore trasformazione, degli oggetti destinati a figurare in esposizione di ca­rattere pubblico aventi uno scopo industriale, commerciale, artistico o scientifico, degli apparecchi ed oggetti per esperimenti e dimostrazioni, dei veicoli da turismo o da sgombero, dei campioni, degli imballaggi, delle merci esportate con riserva del ritorno e di tutte le altre specie affini.</p>
<p>Allegato all’articolo 16</p>
<p>1.  È desiderabile che le disposizioni delle leggi e regolamenti sulle importazioni e le esportazioni temporanee siano semplificate in quanto lo permettano le circostanze e che ricevano la pubblicità prevista agli articoli 4 e 5 della presente Convenzione.</p>
<p>2.  È desiderabile che le misure d’applicazione siano, per quanto è possibile, oggetto di disposizioni generali, affinchè tutte le persone o ditte interessate possano averne conoscenza e fruirne.</p>
<p>3.  È desiderabile che i procedimenti impiegati per l’identificazione delle merci siano il più possibile semplici e, a questo scopo, si raccomanda:</p>
<dl>
<dt>a)</dt>
<dd>di tener conto delle garanzie risultanti dall’esistenza, sugli oggetti, di marche apposte dalle amministrazioni doganali d’altri Stati;</dd>
<dt>b)</dt>
<dd>di ammettere il sistema d’identificazione per mezzo di modelli o di cam­pioni, come pure per mezzo di disegni o di descrizioni complete e particola­reggiate, soprattutto quando l’apposizione di marche fosse impossibile o presentasse inconvenienti.</dd>
</dl>
<p>4.  È desiderabile che le formalità, così di dichiarazione come di verificazione, pos­sano essere compiute non solo negli uffici di confine, ma anche in tutti gli uffici tro­vantisi nell’interno del paese e muniti delle attribuzioni necessarie a questo scopo.</p>
<p>5.  È desiderabile che siano accordati termini sufficienti per l’esecuzione dei lavori per i quali sono fatte le importazioni e le esportazioni temporanee, che si tenga conto delle circostanze impreviste che possono ritardare il compimento e che il termine sia prolungato in caso di bisogno.</p>
<p>6.  È desiderabile che le garanzie siano accettate sotto forma tanto di riconoscimenti di debito con fideiussione quanto di versamenti in contanti.</p>
<p>7.  È desiderabile che, non appena siano stati soddisfatti tutti gli obblighi contratti, le cauzioni siano restituite o liberate.</p>
</div></article><article id="lvl_E/art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_17"><b>Art. 17</b> </a>
</h6>
<div class="collapseable"><p>La presente Convenzione non pregiudica le misure generali o particolari che uno Stato contraente fosse eccezionalmente costretto a prendere in caso d’avvenimenti gravi che toccassero la sicurezza del paese o i suoi interessi vitali, restando inteso che si debba sempre osservare nella misura del possibile in principio dell’equo trat­tamento al commercio. Essa non deve neppure pregiudicare le misure che gli Stati contraenti potessero essere indotti a prendere per assicurare la salute degli uomini, degli animali o delle piante.</p></div></article><article id="lvl_E/art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_18"><b>Art. 18</b> </a>
</h6>
<div class="collapseable"><p>La presente Convenzione non impone ad alcuno degli Stati contraenti degli obblighi incompatibili con i diritti e i doveri inerenti alla sua qualità di membro della Società delle Nazioni.</p></div></article><article id="lvl_E/art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_19"><b>Art. 19</b> </a>
</h6>
<div class="collapseable">
<p>Gli impegni sottoscritti da Stati contraenti in materia di regolamento doganale, in virtù di trattati, convenzioni o accordi, conchiusi da essi prima del 3 novembre 1923 non vengono ad essere abrogati con la messa in vigore della presente Convenzione.</p>
<p>Per questa non abrogazione, gli Stati contraenti si impegnano, non appena le circo­stanze lo permetteranno e al più tardi al momento dello spirare di questi accordi, a portare agli impegni così mantenuti che contravvenissero alle disposizioni della pre­sente Convenzione, tutte le modificazioni destinate a metterli in armonia con queste ultime, restando inteso che tale impegno non si applica alle stipulazioni dei trattati che hanno posto fine alla guerra del 1914–1918, i quali non possono essere toccati dalla presente Convenzione.</p>
</div></article><article id="lvl_E/art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_20"><b>Art. 20</b> </a>
</h6>
<div class="collapseable">
<p>Conformemente all’articolo 23, lettera e) del Patto della Società delle Nazioni<sup><a href="#fn-d9570e710">13</a></sup>, ogni Stato contraente che potrà invocare valevolmente contro la applicazione di una qualunque delle disposizioni della presente Convenzione, su tutto il suo territorio o parte di esso, una situazione economica grave, risultante da devastazioni commesse sul suo suolo durante la guerra del 1914–1918, sarà considerato come temporanea­mente dispensato dagli obblighi risultanti dall’applicazione di detta disposizione, restando inteso che il principio dell’equo trattamento al commercio, al quale si obbligano gli Stati contraenti, dev’essere osservato nella misura del possibile.</p>
<div class="footnotes"><p id="fn-d9570e710"><sup>13</sup> Vedi la nota 3 dell’ingr.</p></div>
</div></article><article id="lvl_E/art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_21"><b>Art. 21</b> </a>
</h6>
<div class="collapseable"><p>Resta inteso che questa Convenzione non dev’essere interpretata come regolante in checchessia i diritti e gli obblighi reciproci di territori che fanno parte di uno stesso Stato sovrano o sono posti sotto la sua protezione, siano o no, questi territori presi individualmente, degli Stati contraenti.</p></div></article><article id="lvl_E/art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_22"><b>Art. 22</b> </a>
</h6>
<div class="collapseable">
<p>Se tra due o più Stati contraenti nasce una divergenza circa l’interpretazione o l’applicazione delle disposizioni della presente Convenzione e se questa divergenza non può essere composta sia direttamente tra le parti, sia per mezzo di qualsiasi altro regolamento amichevole, le parti in causa potranno, prima di ricorrere a qualsiasi procedura arbitrale o giudiziaria, sottoporre la divergenza, per amichevole composi­zione, a qualsiasi organismo tecnico che il Consiglio della Società delle Nazioni po­trà designare a questo scopo. Quest’organismo emetterà un parere consultivo dopo aver sentito le parti e, se occorre, dopo averle riunite.</p>
<p>Il parere consultivo emesso da detto organismo non vincolerà le parti in causa, salvo che non sia accettato da ciascuna di esse, e le parti conserveranno la libertà, sia dopo aver ricorso alla procedura summenzionata, sia per sostituire questa procedura, di ricorrere a qualsiasi altra procedura arbitrale o giudiziaria a loro scelta, compresa l’istanza davanti alla Corte Permanente di Giustizia Internazionale<sup><a href="#fn-d9570e734">14</a></sup>, per tutte le materie di competenza della Corte, a’ sensi del suo statuto.</p>
<p>Se una divergenza della natura specificata nel primo capoverso del presente articolo sorge circa l’interpretazione o l’applicazione, sia dell’articolo 4, capoverso 2 o 3, sia dell’articolo 7 della presente Convenzione, le parti dovranno, a richiesta di una di esse, sottoporre l’oggetto della lite alla decisione della Corte Permanente di Giusti­zia Internazionale<sup><a href="#fn-d9570e750">15</a></sup>, abbiano esse o no ricorso precedentemente alla procedura spe­cificata nel primo capoverso del presente articolo.</p>
<p>La procedura aperta innanzi all’organismo di cui sopra o il parere da esso emesso non produrranno in nessun caso la sospensione della misura che è oggetto della lite; lo stesso avverrà nel caso di un’istanza davanti alla Corte Permanente di Giustizia Internazionale<sup><a href="#fn-d9570e766">16</a></sup>, salvo che questa non risolva altrimenti a’ sensi dell’articolo 41 del suo Statuto<sup><a href="#fn-d9570e780">17</a></sup>.</p>
<div class="footnotes">
<p id="fn-d9570e734"><sup>14</sup> La Corte Permanente di Giustizia Internazionale è stata sciolta con Risoluzione del  18 apr. 1946, dell’Assemblea della Società delle Nazioni (<i>FF <b>1946</b> II 1227 </i>ediz. ted, 1186 ediz. franc.) e sostituita dalla Corte Internazionale di Giustizia (<a href="https://fedlex.data.admin.ch/eli/cc/2003/160/20150623">RS <b>0.120 </b></a>art. 92–98).</p>
<p id="fn-d9570e750"><sup>15</sup> La Corte Permanente di Giustizia Internazionale è stata sciolta con Risoluzione del  18 apr. 1946, dell’Assemblea della Società delle Nazioni (<i>FF <b>1946</b> II 1227 </i>ediz. ted, 1186 ediz. franc.) e sostituita dalla Corte Internazionale di Giustizia (<a href="https://fedlex.data.admin.ch/eli/cc/2003/160/20150623">RS <b>0.120 </b></a>art. 92–98).</p>
<p id="fn-d9570e766"><sup>16</sup> La Corte Permanente di Giustizia Internazionale è stata sciolta con Risoluzione del  18 apr. 1946, dell’Assemblea della Società delle Nazioni (<i>FF <b>1946</b> II 1227 </i>ediz. ted, 1186 ediz. franc.) e sostituita dalla Corte Internazionale di Giustizia (<a href="https://fedlex.data.admin.ch/eli/cc/2003/160/20150623">RS <b>0.120 </b></a>art. 92–98).</p>
<p id="fn-d9570e780"><sup>17</sup> [<i>RU <b>37</b> 862</i>]. A questo articolo corrisponde ora l’art. 41 dello Statuto della Corte Internazionale di Giustizia del 26 giugno 1945 (<a href="https://fedlex.data.admin.ch/eli/cc/1948/1048_1037_1010/20171122">RS <b>0.193.501</b></a>).</p>
</div>
</div></article><article id="lvl_E/art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_23"><b>Art. 23</b> </a>
</h6>
<div class="collapseable"><p>La presente Convenzione, i cui testi francese e inglese faranno egualmente fede, porterà la data di questo giorno e sarà, fino al 31 ottobre 1924, aperta alla firma di ogni Stato rappresentato alla Conferenza di Ginevra, di ogni membro della Società delle Nazioni e di ogni Stato al quale il Consiglio della Società delle Nazioni avrà, a questo scopo, comunicato un esemplare della presente Convenzione.</p></div></article><article id="lvl_E/art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_24"><b>Art. 24</b> </a>
</h6>
<div class="collapseable"><p>La presente Convenzione dovrà essere ratificata. Gli istrumenti di ratificazione saranno trasmessi al Segretariato generale della Società delle Nazioni, che ne notifi­cherà il deposito ai Membri della Società delle Nazioni firmatari della Convenzione, come pure agli altri Stati firmatari.</p></div></article><article id="lvl_E/art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_25"><b>Art. 25</b> </a>
</h6>
<div class="collapseable">
<p>A contare dal 31 ottobre 1924, ogni Stato rappresentato alla Conferenza di cui all’articolo 23, che non sia firmatario della Convenzione, ogni membro della Società delle Nazioni e ogni Stato al quale il Consiglio della Società delle Nazioni avrà, a questo scopo, comunicato un esemplare, potrà aderire alla presente Convenzione.</p>
<p>Quest’adesione si farà per mezzo d’un istrumento comunicato al Segretariato gene­rale della Società delle Nazioni<sup><a href="#fn-d9570e820">18</a></sup>, per essere deposto negli archivi del Segretariato. Il Segretariato generale notificherà immediatamente questo deposito ai membri della Società delle Nazioni, firmatari della Convenzione, come pure agli altri Stati firma­tari.</p>
<div class="footnotes"><p id="fn-d9570e820"><sup>18</sup> Vedi la nota 1 all’art. 6.</p></div>
</div></article><article id="lvl_E/art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_26"><b>Art. 26</b> </a>
</h6>
<div class="collapseable">
<p>La presente Convenzione non entrerà in vigore se non dopo essere stata ratificata da cinque Potenze. La data della sua entrata in vigore sarà il novantesimo giorno da che il Segretario generale della Società delle Nazioni avrà ricevuto la quinta ratifica­zione. Ulteriormente, la presente Convenzione comincerà ad avere effetto, per quanto concerne ciascuna delle parti, novanta giorni dopo il ricevimento della ratifi­cazione o della notificazione dell’adesione.</p>
<p>Conformemente alle disposizioni dell’articolo 18 del Patto della Società delle Nazioni, il segretario generale registrerà la presente Convenzione il giorno della sua entrata in vigore.</p>
</div></article><article id="lvl_E/art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_27"><b>Art. 27</b> </a>
</h6>
<div class="collapseable">
<p>Il Segretario generale della Società delle Nazioni<sup><a href="#fn-d9570e843">19</a></sup> terrà un elenco speciale indicante quali parti hanno firmato o ratificato la presente Convenzione, vi hanno aderito o l’hanno denunziata. Questo elenco sarà sempre ostensibile ai membri della Società e sarà pubblicato il più spesso possibile secondo le indicazioni del Consiglio.</p>
<div class="footnotes"><p id="fn-d9570e843"><sup>19</sup> Vedi la nota 1 all’art. 6.</p></div>
</div></article><article id="lvl_E/art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_28"><b>Art. 28</b> </a>
</h6>
<div class="collapseable">
<p>La presente Convenzione può essere denunziata mediante notificazione scritta, di­retta al Segretario generale della Società delle Nazioni<sup><a href="#fn-d9570e856">20</a></sup>. La denunzia diventerà ef­fettiva un anno dopo la data del suo ricevimento da parte del Segretario generale e non avrà effetto se non per ciò che concerne il membro della Società delle Nazioni o lo Stato denunziante.</p>
<p>Il Segretario generale della Società delle Nazioni<sup><a href="#fn-d9570e863">21</a></sup> porterà a conoscenza di ciascuno dei Membri della Società delle Nazioni firmatari della Convenzione o aderenti alla Convenzione e degli altri Stati firmatari o aderenti ogni denunzia ch’esso avrà rice­vuto.</p>
<div class="footnotes">
<p id="fn-d9570e856"><sup>20</sup> Vedi la nota 1 all’art. 6.</p>
<p id="fn-d9570e863"><sup>21</sup> Vedi la nota 1 all’art. 6.</p>
</div>
</div></article><article id="lvl_E/art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_29"><b>Art. 29</b> </a>
</h6>
<div class="collapseable">
<p>Ogni Stato firmatario della presente Convenzione o aderente ad essa può dichiarare, sia al momento della sua firma, sia al momento della sua ratificazione o della sua adesione, che l’accettazione, da parte sua, della presente Convenzione non impegna sia l’insieme, sia uno de’ suoi protettorati, colonie, possedimenti o territori d’oltre mare posti sotto la sua sovranità od autorità e può, ulteriormente e conformemente all’articolo 25, aderire separatamente in nome di uno qualunque de’ suoi protetto­rati, colonie, possedimenti o territori d’oltre mare esclusi mediante questa dichiara­zione.</p>
<p>La denunzia potrà egualmente essere fatta separatamente per ogni protettorato, colo­nia, possedimento o territorio d’oltre mare; le disposizioni dell’articolo 28 s’applicheranno alla denunzia stessa.</p>
</div></article><article id="lvl_E/art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#lvl_E/art_30"><b>Art. 30</b> </a>
</h6>
<div class="collapseable">
<p>Il Consiglio della Società delle Nazioni è pregato di considerare l’opportunità di riunire una Conferenza intesa a rivedere la presente Convenzione, se un terzo degli Stati contraenti ne fa domanda.</p>
<p><i>In fede di che,</i> i suddetti plenipotenziari hanno firmato la presente Convenzione.</p>
<p>Fatto a Ginevra, il tre novembre mille nove cento ventitrè, in un solo esemplare che sarà depositato negli archivi del Segretariato della Società delle Nazioni<sup><a href="#fn-d9570e891">22</a></sup>, ne sarà rimessa copia conforme a tutti gli Stati rappresentati alla Conferenza.</p>
<p>(Seguono le firme)</p>
<div class="footnotes"><p id="fn-d9570e891"><sup>22</sup> Vedi la nota 1 all’art. 6.</p></div>
</div></article><section id="lvl_E/lvl_d886e42"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_E/lvl_d886e42">Protocollo </a>
</h2>
<div class="collapseable">
<p>Nell’atto di firmare la Convenzione per la semplificazione delle formalità doganali, conchiusa in data d’oggi, i sottoscritti, debitamente autorizzati, hanno convenuto quanto segue:</p>
<dl>
<dt>1.</dt>
<dd>Resta inteso che gli obblighi che risultano, per gli Stati contraenti, dalla Convenzione di cui sopra, non toccano in alcun modo quelli che essi hanno contratto o potranno contrarre in avvenire, in conformità a trattati od accordi internazionali intesi a salvaguardare la salute degli uomini, degli animali o delle piante (specialmente la Convenzione internazionale dell’oppio)<sup><a href="#fn-d9570e907">23</a></sup>, o destinati a difendere la moralità pubblica o aventi per iscopo la sicurezza internazionale.</dd>
<dt>2.</dt>
<dd>Per quanto concerne l’applicazione dell’articolo 3, l’impegno sottoscritto dal Canadà<sup><a href="#fn-d9570e919">24</a></sup> non vincola che il Governo federale senza impegnare i Governi delle Province ai quali la Costituzione Canadese dà il potere di vietare o di restringere, sul loro territorio, l’importazione di certi prodotti.</dd>
<dt>3.</dt>
<dd>Per quanto concerne l’applicazione degli articoli 4 e 5, l’adesione del Brasile e del Canadà<sup><a href="#fn-d9570e928">25</a></sup> non implica, per questi Stati, la responsabilità del Governo federale, in materia d’esportazione, se non in quanto prenda esso stesso delle disposizioni tariffarie o regolamentari previste nei detti articoli, senza che possa assumere alcuna responsabilità per quanto concerne le disposizioni dello stesso ordine prese dagli Stati o Province in virtù dei diritti che la Costituzione del paese conferisce loro.</dd>
<dt>4.</dt>
<dd>Per quanto concerne l’applicazione dell’articolo 4 e dell’articolo 5, capo­verso 2, l’impegno sottoscritto dalla Germania non implica l’obbligo di pub­blicare certe tasse minime ch’essa riscuote o certe formalità speciali ch’essa applica, le quali non siano stabilite da essa, ma istituite da uno qualunque degli Stati confederati o da un’autorità locale qualunque.</dd>
<dt>5.</dt>
<dd>Per l’applicazione dell’articolo 11, gli Stati contraenti riconoscono che le regole stabilite da essi costituiscono delle garanzie minime che potranno essere reclamate da tutti gli Stati contraenti, ma non escludono l’estensione o l’adattamento di dette regole in accordi bilaterali o altri, che i detti Stati istituissero volontariamente tra di loro.</dd>
<dt>6.</dt>
<dd>Date le condizioni speciali in cui si trovano, i Governi di Spagna<sup><a href="#fn-d9570e943">26</a></sup>, di Fin­landia, di Polonia e di Portogallo<sup><a href="#fn-d9570e948">27</a></sup> hanno dichiarato che si riservano la fa­coltà d’accettare, all’atto della ratificazione, l’articolo 10 e che non si obbli­gano ad applicare detto articolo se non dopo un periodo di cinque anni a contare da oggi.</dd>
</dl>
<p>Una dichiarazione analoga è stata fatta dai Governi di Spagna<sup><a href="#fn-d9570e955">28</a></sup>, di Grecia e di Por­togallo<sup><a href="#fn-d9570e960">29</a></sup> per quanto concerne l’articolo 11, capoverso 8, della Convenzione e dai Governi di Spagna<sup><a href="#fn-d9570e965">30</a></sup> e di Portogallo<sup><a href="#fn-d9570e970">31</a></sup> circa il terzo capoverso dello stesso articolo. Il Governo polacco ha fatto una dichiarazione analoga circa l’applicazione dell’insieme di quest’articolo ad eccezione dei capoversi primo, secondo, quarto, quinto, settimo e nono, alle cui prescrizioni accetta di uniformarsi dopo la messa in vigore, per quanto lo concerne, di detta Convenzione.</p>
<p>Gli altri Stati contraenti, dichiarando che accettano le riserve così formulate, stipu­lano che non saranno vincolati essi stessi, per le materie che ne sono oggetto, ri­spetto agli Stati che ne fruiscono, se non quando l’applicazione delle stipulazioni così differite sarà, da parte di questi Stati, divenuta effettiva.</p>
<p>Le eccezioni formulate più tardi da altri Governi al momento della loro ratificazione o della loro adesione, per quanto concerne l’articolo 10, l’articolo 11 o singole disposizioni di questi articoli, saranno ammesse, per la durata prevista al primo capo­verso e nelle condizioni menzionate nel terzo capoverso precedente, se il Consiglio della Società delle Nazioni decida così, dopo aver consultato l’organo tecnico previ­sto all’articolo 22 della Convenzione.</p>
<p>Il presente protocollo avrà eguale forza, valore e durata che la Convenzione con­chiusa in data d’oggi di cui dev’essere considerato come parte integrante.</p>
<p><i>In fede di che,</i> i suddetti plenipotenziari hanno firmato la presente Convenzione.</p>
<p>Fatto a Ginevra, il tre novembre mille nove cento ventitrè, in un solo esemplare che sarà depositato negli Archivi del Segretariato della Società delle Nazioni; ne sarà mandata copia conforme a tutti gli Stati rappresentati alla Conferenza.</p>
<p>(Seguono le firme)</p>
<div class="footnotes">
<p id="fn-d9570e907"><sup>23</sup> <a href="https://fedlex.data.admin.ch/eli/cc/41/670_692_686/19710901">RS <b>0.812.121.2</b></a></p>
<p id="fn-d9570e919"><sup>24</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e928"><sup>25</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e943"><sup>26</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e948"><sup>27</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e955"><sup>28</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e960"><sup>29</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e965"><sup>30</sup> Questo Stato ha firmato la presente Convenzione, ma non l’ha ratificata.</p>
<p id="fn-d9570e970"><sup>31</sup> Questo Stato ha firmato la presente Convenzione, ma non l’ha ratificata.</p>
</div>
</div></section><section id="lvl_E/lvl_d886e43"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_E/lvl_d886e43">Campo d’applicazione della convenzione il 25 maggio 2004 </a>
</h2>
<div class="collapseable">
<p></p>
<div class="table"><table border="1">
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Stati partecipanti</p></td>
<td><p>Ratifica<br>Adesione (A)<br>Dichiarazione di successione (S)</p></td>
<td><p></p></td>
<td><p>Entrata in vigore</p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Australiaa</p></td>
<td><p>13 marzo</p></td>
<td><p>1925</p></td>
<td><p>11 giugno</p></td>
<td><p>1925</p></td>
</tr>
<tr>
<td><p>Austria</p></td>
<td><p>11 settembre</p></td>
<td><p>1924</p></td>
<td><p>10 dicembre</p></td>
<td><p>1924</p></td>
</tr>
<tr>
<td><p>Belgio </p></td>
<td><p>  4 ottobre</p></td>
<td><p>1924</p></td>
<td><p>  2 gennaio</p></td>
<td><p>1925</p></td>
</tr>
<tr>
<td><p>Brasile*</p></td>
<td><p>10 luglio</p></td>
<td><p>1929</p></td>
<td><p>  8 ottobre</p></td>
<td><p>1929</p></td>
</tr>
<tr>
<td><p>Bulgaria</p></td>
<td><p>10 dicembre</p></td>
<td><p>1926</p></td>
<td><p>10 marzo</p></td>
<td><p>1927</p></td>
</tr>
<tr>
<td><p>Cina </p></td>
<td><p>23 febbraio</p></td>
<td><p>1926</p></td>
<td><p>24 maggio</p></td>
<td><p>1926</p></td>
</tr>
<tr>
<td><dl>
<dt>Hong Kongb</dt>
<dd></dd>
</dl></td>
<td><p>  6 giugno</p></td>
<td><p>1997</p></td>
<td><p>1° luglio</p></td>
<td><p>1997</p></td>
</tr>
<tr>
<td><p>Cipro</p></td>
<td><p>  6 maggio</p></td>
<td><p>1964 S</p></td>
<td><p>16 agosto</p></td>
<td><p>1960</p></td>
</tr>
<tr>
<td><p>Danimarca</p></td>
<td><p>17 maggio</p></td>
<td><p>1924</p></td>
<td><p>27 novembre</p></td>
<td><p>1924</p></td>
</tr>
<tr>
<td><p>Egitto</p></td>
<td><p>23 marzo</p></td>
<td><p>1925</p></td>
<td><p>21 giugno</p></td>
<td><p>1925</p></td>
</tr>
<tr>
<td><p>Estonia</p></td>
<td><p>28 febbraio</p></td>
<td><p>1930</p></td>
<td><p>29 maggio</p></td>
<td><p>1930</p></td>
</tr>
<tr>
<td><p>Finlandia*</p></td>
<td><p>23 maggio</p></td>
<td><p>1928</p></td>
<td><p>21 agosto</p></td>
<td><p>1928</p></td>
</tr>
<tr>
<td><p>Franciac </p></td>
<td><p>13 settembre</p></td>
<td><p>1926</p></td>
<td><p>12 dicembre</p></td>
<td><p>1926</p></td>
</tr>
<tr>
<td><p>Germania*</p></td>
<td><p>1° agosto</p></td>
<td><p>1925</p></td>
<td><p>30 ottobre</p></td>
<td><p>1925</p></td>
</tr>
<tr>
<td><p>Giappone</p></td>
<td><p>29 luglio</p></td>
<td><p>1952</p></td>
<td><p>27 ottobre</p></td>
<td><p>1952</p></td>
</tr>
<tr>
<td><p>Grecia*</p></td>
<td><p>  6 luglio</p></td>
<td><p>1927</p></td>
<td><p>  4 ottobre</p></td>
<td><p>1927</p></td>
</tr>
<tr>
<td><p>India</p></td>
<td><p>13 marzo</p></td>
<td><p>1925</p></td>
<td><p>11 giugno</p></td>
<td><p>1925</p></td>
</tr>
<tr>
<td><p>Iran</p></td>
<td><p>  8 maggio</p></td>
<td><p>1925 A</p></td>
<td><p>  6 agosto</p></td>
<td><p>1925</p></td>
</tr>
<tr>
<td><p>Iraq</p></td>
<td><p>  3 maggio</p></td>
<td><p>1934 A</p></td>
<td><p>1° agosto</p></td>
<td><p>1934</p></td>
</tr>
<tr>
<td><p>Israele</p></td>
<td><p>29 agosto</p></td>
<td><p>1966 A</p></td>
<td><p>27 novembre</p></td>
<td><p>1966</p></td>
</tr>
<tr>
<td><p>Italia</p></td>
<td><p>13 giugno</p></td>
<td><p>1924</p></td>
<td><p>27 novembre</p></td>
<td><p>1924</p></td>
</tr>
<tr>
<td><p>Lesotho</p></td>
<td><p>12 gennaio</p></td>
<td><p>1970 A</p></td>
<td><p>12 aprile</p></td>
<td><p>1970</p></td>
</tr>
<tr>
<td><p>Lettonia</p></td>
<td><p>28 settembre</p></td>
<td><p>1931</p></td>
<td><p>27 dicembre</p></td>
<td><p>1931</p></td>
</tr>
<tr>
<td><p>Libano</p></td>
<td><p>  9 marzo</p></td>
<td><p>1933 A</p></td>
<td><p>  7 giugno</p></td>
<td><p>1933</p></td>
</tr>
<tr>
<td><p>Lussemburgo</p></td>
<td><p>10 giugno</p></td>
<td><p>1927</p></td>
<td><p>  8 settembre</p></td>
<td><p>1927</p></td>
</tr>
<tr>
<td><p>Malawi</p></td>
<td><p>16 febbraio</p></td>
<td><p>1967 A</p></td>
<td><p>17 maggio</p></td>
<td><p>1967</p></td>
</tr>
<tr>
<td><p>Myanmar</p></td>
<td><p>13 marzo</p></td>
<td><p>1925 A</p></td>
<td><p>11 giugno</p></td>
<td><p>1925</p></td>
</tr>
<tr>
<td><p>Niger</p></td>
<td><p>14 marzo</p></td>
<td><p>1966 A</p></td>
<td><p>12 giugno</p></td>
<td><p>1966</p></td>
</tr>
<tr>
<td><p>Nigeria</p></td>
<td><p>14 settembre</p></td>
<td><p>1964 S</p></td>
<td><p>1° ottobre</p></td>
<td><p>1960</p></td>
</tr>
<tr>
<td><p>Norvegia</p></td>
<td><p>  7 settembre</p></td>
<td><p>1926</p></td>
<td><p>  6 dicembre</p></td>
<td><p>1926</p></td>
</tr>
<tr>
<td><p>Nuova Zelanda</p></td>
<td><p>29 agosto</p></td>
<td><p>1924</p></td>
<td><p>27 novembre</p></td>
<td><p>1924</p></td>
</tr>
<tr>
<td><p>Paesi Bassi</p></td>
<td><p>30 maggio</p></td>
<td><p>1925</p></td>
<td><p>28 agosto</p></td>
<td><p>1925</p></td>
</tr>
<tr>
<td><dl>
<dt>Curaçao</dt>
<dd></dd>
</dl></td>
<td><p>30 maggio</p></td>
<td><p>1925</p></td>
<td><p>28 agosto</p></td>
<td><p>1925</p></td>
</tr>
<tr>
<td><p>Pakistan</p></td>
<td><p>27 gennaio</p></td>
<td><p>1951 S</p></td>
<td><p>15 agosto</p></td>
<td><p>1947</p></td>
</tr>
<tr>
<td><p>Polonia*</p></td>
<td><p>  4 settembre</p></td>
<td><p>1931</p></td>
<td><p>  3 dicembre</p></td>
<td><p>1931</p></td>
</tr>
<tr>
<td><p>Regno Unito*</p></td>
<td><p>29 agosto</p></td>
<td><p>1924</p></td>
<td><p>27 novembre</p></td>
<td><p>1924</p></td>
</tr>
<tr>
<td><p>Repubblica Ceca</p></td>
<td><p>  9 febbraio</p></td>
<td><p>1996 S</p></td>
<td><p>1° gennaio</p></td>
<td><p>1993</p></td>
</tr>
<tr>
<td><p>Romania*</p></td>
<td><p>23 dicembre</p></td>
<td><p>1925</p></td>
<td><p>23 marzo</p></td>
<td><p>1926</p></td>
</tr>
<tr>
<td><p>Salomone, Isole</p></td>
<td><p>  3 settembre</p></td>
<td><p>1981 S</p></td>
<td><p>  7 luglio</p></td>
<td><p>1978</p></td>
</tr>
<tr>
<td><p>Serbia e Montenegro</p></td>
<td><p>12 marzo</p></td>
<td><p>2001 S</p></td>
<td><p>27 aprile</p></td>
<td><p>1992</p></td>
</tr>
<tr>
<td><p>Singapore</p></td>
<td><p>22 dicembre</p></td>
<td><p>1967 A</p></td>
<td><p>21 marzo</p></td>
<td><p>1968</p></td>
</tr>
<tr>
<td><p>Siria</p></td>
<td><p>  9 marzo</p></td>
<td><p>1933 A</p></td>
<td><p>  7 giugno</p></td>
<td><p>1933</p></td>
</tr>
<tr>
<td><p>Slovacchia</p></td>
<td><p>28 maggio</p></td>
<td><p>1993 S</p></td>
<td><p>1° gennaio</p></td>
<td><p>1993</p></td>
</tr>
<tr>
<td><p>Sudafrica</p></td>
<td><p>29 agosto</p></td>
<td><p>1924</p></td>
<td><p>27 novembre</p></td>
<td><p>1924</p></td>
</tr>
<tr>
<td><p>Svezia</p></td>
<td><p>12 febbraio</p></td>
<td><p>1926</p></td>
<td><p>13 maggio</p></td>
<td><p>1926</p></td>
</tr>
<tr>
<td><p>Svizzera</p></td>
<td><p>  3 gennaio</p></td>
<td><p>1927</p></td>
<td><p>  3 aprile</p></td>
<td><p>1927</p></td>
</tr>
<tr>
<td><p>Thailandia</p></td>
<td><p>19 maggio</p></td>
<td><p>1925</p></td>
<td><p>17 agosto</p></td>
<td><p>1925</p></td>
</tr>
<tr>
<td><p>Tonga</p></td>
<td><p>11 novembre</p></td>
<td><p>1977 S</p></td>
<td><p>  4 giugno</p></td>
<td><p>1970</p></td>
</tr>
<tr>
<td><p>Ungheria</p></td>
<td><p>23 febbraio</p></td>
<td><p>1926</p></td>
<td><p>24 maggio</p></td>
<td><p>1926</p></td>
</tr>
<tr>
<td><p>Zimbabwe</p></td>
<td><p>1° dicembre</p></td>
<td><p>1998</p></td>
<td><p>18 aprile</p></td>
<td><p>1980</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>*</p></td>
<td><p>Riserve e dichiarazioni, vedi qui appresso</p></td>
</tr>
<tr>
<td><p>a</p></td>
<td><p>Esclusa l’isola di Nortfolk.</p></td>
</tr>
<tr>
<td><p>b</p></td>
<td><p>Dal 30 ott. 1995 al 30 giu. 1997 la Conv. era applicabile a Hong Kong in base a una dichiarazione d’estensione territoriale del Regno Unito. Dal 1° lug. 1997 Hong Kong è diventata una Regione amministrativa speciale (RAS) della Repubblica Popolare Cinese.<br>In virtù della dichiarazione cinese del 6 giu. 1997, la Conv. è applicabile anche alla RAS Hong Kong dal 1° lug. 1997.</p></td>
</tr>
<tr>
<td><p>c</p></td>
<td><p>Non s’applica alle colonie sotto sovranità francese</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
</table></div>
</div></section><section id="lvl_E/lvl_d886e44"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_E/lvl_d886e44">Riserve e dichiarazioni </a>
</h2>
<div class="collapseable">
<p class="untertit">Brasile</p>
<p>Vedi il n. 3 del Protocollo pubblicato qui sopra.</p>
<p class="untertit">Finlandia</p>
<p>Vedi il n. 6 del Protocollo pubblicato qui sopra.</p>
<p class="untertit">Germania</p>
<p>Vedi il n. 4 del Protocollo pubblicato qui sopra.</p>
<p class="untertit">Grecia</p>
<p>Vedi il n. 6 del Protocollo pubblicato qui sopra.</p>
<p class="untertit">Paesi Bassi</p>
<p>Riferendomi all’articolo 29 della Convenzione, dichiaro che il Governo dei Paesi Bassi, pur accettando la Convenzione solo per il Regno in Europa, non esclude in modo categorico la sua adesione per ciò che concerne i territori d’oltre mare, ade­sione che esso deve differire con riserva di darla ulteriormente, sia per il complesso, sia per l’uno o l’altro dei suoi territori d’oltre mare.</p>
<p class="untertit">Polonia</p>
<p>Vedi il n. 6 del Protocollo pubblicato qui sopra.</p>
<p class="untertit">Regno Unito</p>
<p>Nello strumento si dichiara che la ratificazione non si estende al Dominio del Ca­nadà, al Commonwealth d’Australia (e qualunque territorio sotto sua autorità), allo Stato libero d’Irlanda, nè all’India e che, in virtù della facoltà prevista nell’articolo 29 della Convenzione, la ratificazione stessa non si estende all’Isola di Terranuova, nè ai territori sotto mandato di Sua Maestà Britannica: Irak e Nauru; inoltre non si estende al Sudan.</p>
<p class="untertit">Romania</p>
<p>In nome del Governo Reale di Romania faccio le stesse riserve formulate dai vari Governi ‑ inserite nel numero 6 del Protocollo – precisando che il Governo Reale intende che l’articolo 22 della Convenzione conferisca il diritto di ricorrere alla pro­cedura prevista nell’articolo suddetto – per le questioni d’ordine generale – solo alle Alte Parti contraenti, mentre i semplici privati non possono adire che le istanze giu­diziarie nazionali in caso di controversia con le autorità del Regno.</p>
<p></p>
</div></section>
</div></section>
</div>
</div></body>
</html>
