<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2019-602-20210511-it-docx</title>
</head>
<body><div id="lawcontent">
<div id="preface">
<!--0.362.380.086 --><p class="srnummer ">0.362.380.086 </p>
<p> RU <b>2019</b> 3289; FF <b>2020</b> 3117</p>
<h1 class="erlasstitel botschafttitel ">Scambio di note del 20 dicembre 2018<br>tra la Svizzera e l’Unione europea concernente il recepimento del regolamento (UE) 2018/1862 sull’istituzione, l’esercizio e l’uso del SIS nel settore della cooperazione di polizia e della cooperazione giudiziaria in materia penale, che modifica e abroga la decisione 2007/533/GAI e abroga il regolamento (CE) n. 1986/2006 e la decisione 2010/261/UE </h1>
<h2 class="erlasskurztitel ">(Sviluppo dell’acquis di Schengen)</h2>
<p>Applicato provvisoriamente dalla Svizzera dal 28 dicembre 2019<sup><a href="#fn-d6e22" id="fnbck-d6e22">1</a></sup></p>
<p>Approvato dall’Assemblea federale il 18 dicembre 2021<sup><a href="#fn-d6e31" id="fnbck-d6e31">2</a></sup></p>
<p>Entrato in vigore mediante scambio di note l’11 maggio 2021<sup><a href="#fn-d6e41" id="fnbck-d6e41">3</a></sup></p>
<p> (Stato 11  maggio 2021)</p>
<div class="footnotes">
<p id="fn-d6e22"><sup><a href="#fnbck-d6e22">1</a></sup> Le seguenti disposizioni del regolamento (UE) 2018/1862 del Parlamento europeo e del Consiglio, del 28 novembre 2018, sull’istituzione, l’esercizio e l’uso del sistema d’informazione Schengen (SIS) nel settore della cooperazione di polizia e della cooperazione giudiziaria in materia penale, che modifica e abroga la decisione 2007/533/GAI del Consiglio e abroga il regolamento (CE) n. 1986/2006 del Parlamento europeo e del Consiglio e la decisione 2010/261/UE della Commissione, sono applicate provvisoriamente dalla Svizzera: art. 77 n. 7 e <i>8</i>.</p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/oc/2021/365" target="_blank">RU <b>2021</b> 365</a></p>
<p id="fn-d6e41"><sup><a href="#fnbck-d6e41">3</a></sup> <a href="https://fedlex.data.admin.ch/eli/oc/2021/367" target="_blank">RU <b>2021</b> 367</a></p>
</div>
</div>
<div id="preamble">
<p class=" man-font-style-italic man-text-align-right ">Traduzione</p>
<p></p>
<div class="table"><table border="1"><tr>
<td>
<p>Missione della Svizzera </p>
<p>presso l’Unione europea</p>
</td>
<td>
<p>Bruxelles, 20 dicembre 2018</p>
<p></p>
<p>Segretariato generale del <br>Consiglio dell’Unione europea</p>
<p>Direzione generale D</p>
<p>Giustizia e affari interni</p>
<p>Bruxelles</p>
</td>
</tr></table></div>
<p>La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 20 novembre 2018, emessa in virtù dell’articolo 7 paragrafo 2 lettera a primo periodo dell’Accordo tra la Confederazione svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d6e78" id="fnbck-d6e78">4</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p>«Conformemente all’articolo 7 paragrafo 2 lettera a primo periodo in combinato disposto con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl>
<dt></dt>
<dd>Regolamento del Parlamento Europeo e del Consiglio sull’istituzione, l’esercizio e l’uso del sistema d’informazione Schengen (SIS) nel settore della cooperazione di polizia e della cooperazione giudiziaria in materia penale, che modifica e abroga la decisione 2007/533/GAI del Consiglio e abroga il regolamento (CE) n. 1986/2006 del Parlamento europeo e del Consiglio e la decisione 2010/261/UE della Commissione</dd>
<dt></dt>
<dd>Documento del Consiglio: PE-CONS 36/18</dd>
<dt></dt>
<dd>Data dell’adozione: 19 novembre 2018»<sup><a href="#fn-d6e99" id="fnbck-d6e99">5</a></sup>
</dd>
</dl>
<p>Conformemente all’articolo 7 paragrafo 2 lettere a e b dell’Accordo di associazione e con riserva del soddisfacimento dei requisiti costituzionali della Svizzera, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 2 lettera b dell’Accordo di associazione, la Svizzera informa immediatamente il Segretariato generale del Consiglio dell’Unione europea non appena tutti i requisiti costituzionali sono stati soddisfatti.</p>
<p>Conformemente all’articolo 7 paragrafo 3 dell’Accordo di associazione, la notifica del Consiglio del 20 novembre 2018 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p>Il presente accordo entrerà in vigore quando la Svizzera avrà notificato il soddisfacimento dei requisiti costituzionali. Esso può essere denunciato alle condizioni di cui agli articoli 7 e 17 dell’Accordo di associazione.</p>
<p>Con la messa in servizio del Sistema d’informazione Schengen adattato, la quale sarà decisa dalla Commissione europea conformemente all’articolo 79 paragrafo 2 del regolamento summenzionato, i seguenti scambi di note saranno estinti:</p>
<dl>
<dt>– </dt>
<dd>scambio di note del 28 marzo 2008<sup><a href="#fn-d6e118" id="fnbck-d6e118">6</a></sup> tra la Svizzera e la Comunità europea concernente il recepimento del regolamento (CE) n. 1986/2006 del Parlamento europeo e del Consiglio del 20 dicembre 2006 sull’accesso al SIS II dei servizi competenti negli Stati membri per il rilascio delle carte di circolazione;</dd>
<dt>– </dt>
<dd>scambio di note del 28 marzo 2008<sup><a href="#fn-d6e132" id="fnbck-d6e132">7</a></sup> tra la Svizzera e l’Unione europea concernente il recepimento della decisione 2007/533/GAI del Consiglio del 12 giugno 2007 sull’istituzione, l’esercizio e l’uso del sistema d’informazione Schengen di seconda generazione (SIS II).</dd>
</dl>
<p>Una copia della presente nota è trasmessa alla Commissione europea, Segretariato generale, SG.A.3, Bruxelles.</p>
<p>La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<p></p>
<div class="footnotes">
<p id="fn-d6e78"><sup><a href="#fnbck-d6e78">4</a></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d6e99"><sup><a href="#fnbck-d6e99">5</a></sup> Regolamento (UE) 2018/1862 del Parlamento europeo e del Consiglio, del 28 novembre 2018, sull’istituzione, l’esercizio e l’uso del sistema d’informazione Schengen (SIS) nel settore della cooperazione di polizia e della cooperazione giudiziaria in materia penale, che modifica e abroga la decisione 2007/533/GAI del Consiglio e che abroga il regolamento (CE) n. 1986/2006 del Parlamento europeo e del Consiglio e la decisione 2010/261/UE della Commissione, versione della GU L 312 del 7.12.2018, pag. 56.</p>
<p id="fn-d6e118"><sup><a href="#fnbck-d6e118">6</a></sup> [<a href="https://fedlex.data.admin.ch/eli/oc/2008/715" target="_blank">RU <b>2008</b> 5121</a>]</p>
<p id="fn-d6e132"><sup><a href="#fnbck-d6e132">7</a></sup> [<a href="https://fedlex.data.admin.ch/eli/oc/2008/713" target="_blank">RU <b>2008</b> 5117</a>]</p>
</div>
</div>
</div></body>
</html>
