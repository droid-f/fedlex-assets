<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--425.1 --><p class="srnummer ">425.1 </p>
<h1 class="erlasstitel botschafttitel ">Legge federale <br>sull’Istituto svizzero di diritto comparato</h1>
<h2 class="erlasskurztitel ">(LISDC)</h2>
<p class="erlassdatum ">del 28 settembre 2018 (Stato 1° gennaio 2020)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 64 capoversi 1 e 3 della Costituzione federale<sup><a href="#fn-d7e21" id="fnbck-d7e21">1</a></sup>; <br>visto il messaggio del Consiglio federale del 31 gennaio 2018<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2018/336" target="_blank">FF <b>2018 </b>771</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Istituto e scopo</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Nome, forma giuridica e sede</a>
</h6>
<div class="collapseable">
<p class="absatz "><sup>1</sup> La Confederazione gestisce l’«Istituto svizzero di diritto comparato» (Istituto) in forma di istituto federale di diritto pubblico dotato di personalità giuridica, ma privo di contabilità propria.</p>
<p class="absatz "><sup>2</sup> L’Istituto è iscritto nel registro di commercio.</p>
<p class="absatz "><sup>3</sup> Ha sede a Ecublens (VD), nel campus dell’Università di Losanna.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo e statuto</a>
</h6>
<div class="collapseable">
<p class="absatz "><sup>1</sup> L’Istituto è un centro di documentazione e di ricerca in materia di diritto comparato, diritto estero e diritto internazionale.</p>
<p class="absatz "><sup>2</sup> È un centro di ricerca ai sensi degli articoli 5 e 17 della legge federale del 14 dicembre 2012<sup><a href="#fn-d7e74" id="fnbck-d7e74">3</a></sup> sulla promozione della ricerca e dell’innovazione.</p>
<div class="footnotes"><p id="fn-d7e74"><sup><a href="#fnbck-d7e74">3</a></sup><sup></sup> <a href="https://fedlex.data.admin.ch/eli/cc/2013/786" target="_blank">RS <b>420.1</b></a></p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Compiti e indipendenza</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti</a>
</h6>
<div class="collapseable">
<p class="absatz "><sup>1</sup> L’Istituto ha i seguenti compiti:</p>
<dl>
<dt>a. </dt>
<dd>predispone per le autorità federali i documenti e gli studi necessari all’elaborazione di atti normativi e alla conclusione di trattati internazionali;</dd>
<dt>b. </dt>
<dd>partecipa agli sforzi internazionali di avvicinamento o unificazione del diritto;</dd>
<dt>c. </dt>
<dd>fornisce informazioni e pareri giuridici ai tribunali e alle autorità cantonali;</dd>
<dt>d. </dt>
<dd>conduce ricerche scientifiche proprie, sostiene e coordina progetti di ricerca nelle scuole universitarie svizzere e offre ai ricercatori in Svizzera un adeguato centro di ricerca.</dd>
</dl>
<p class="absatz "><sup>2</sup> Gestisce una biblioteca specializzata e una documentazione sul diritto estero e sul diritto internazionale.</p>
<p class="absatz "><sup>3</sup> Il Consiglio federale può assegnare ulteriori compiti all’Istituto, sempre che siano correlati ai compiti di cui ai capoversi 1 e 2 e non ne pregiudichino l’adempimento.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Collaborazione con le facoltà di diritto e con altre istituzioni</a>
</h6>
<div class="collapseable"><p class="absatz ">Per adempiere i suoi compiti, l’Istituto collabora con le facoltà di diritto e le sezioni giuridiche delle scuole universitarie svizzere, nonché con altre istituzioni, organizzazioni e biblioteche in Svizzera e all’estero.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Indipendenza scientifica</a>
</h6>
<div class="collapseable"><p class="absatz ">L’indipendenza scientifica dell’Istituto è garantita. Sotto questo profilo l’Istituto non sottostà alle direttive né del Consiglio federale né del Dipartimento competente.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Organizzazione</a>
</h1>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Organi dell’Istituto</a>
</h6>
<div class="collapseable">
<p class="absatz ">Gli organi dell’Istituto sono:</p>
<dl>
<dt>a. </dt>
<dd>il consiglio d’Istituto;</dd>
<dt>b. </dt>
<dd>la direzione.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Consiglio d’Istituto: funzione, composizione, nomina e organizzazione</a>
</h6>
<div class="collapseable">
<p class="absatz "><sup>1</sup> Il consiglio d’Istituto è l’organo direttivo supremo dell’Istituto. </p>
<p class="absatz "><sup>2</sup> Esso si compone di al massimo nove membri, rappresentanti segnatamente la formazione e la ricerca, le autorità giudiziarie e l’Amministrazione federale; un membro rappresenta il Cantone d’ubicazione.</p>
<p class="absatz "><sup>3</sup> Il Consiglio federale nomina i membri del consiglio d’Istituto e ne designa il presidente. </p>
<p class="absatz "><sup>4</sup> I candidati alla nomina nel consiglio d’Istituto devono dichiarare al Consiglio federale le loro relazioni d’interesse.</p>
<p class="absatz "><sup>5</sup> La durata del mandato è di quattro anni al massimo. Il Consiglio federale può rieleggere i membri per due volte. Può destituirli in qualsiasi momento dall’incarico per motivi gravi.</p>
<p class="absatz "><sup>6</sup> Il direttore dell’Istituto partecipa alle sedute del consiglio d’Istituto con voto consultivo; possono essere chiamati a partecipare altri collaboratori dell’Istituto.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Consiglio d’Istituto: condizioni contrattuali e obblighi dei membri</a>
</h6>
<div class="collapseable">
<p class="absatz "><sup>1</sup> Il Consiglio federale fissa gli onorari e le altre condizioni contrattuali dei membri del consiglio d’Istituto. Il rapporto contrattuale tra i membri del consiglio d’Istituto e l’Istituto sottostà al diritto pubblico. In via complementare si applicano per analogia le disposizioni del Codice delle obbligazioni<sup><a href="#fn-d7e179" id="fnbck-d7e179">4</a></sup>.</p>
<p class="absatz "><sup>2</sup> I membri del consiglio d’Istituto adempiono i propri compiti e obblighi con la massima diligenza e tutelano in buona fede gli interessi dell’Istituto.</p>
<p class="absatz "><sup>3</sup> Sono tenuti a serbare il segreto d’ufficio sia durante il mandato sia dopo la sua cessazione.</p>
<p class="absatz "><sup>4</sup> I membri comunicano senza indugio al consiglio d’Istituto eventuali cambiamenti nelle loro relazioni d’interesse. Il consiglio d’Istituto ne informa il Consiglio federale nell’ambito del rapporto annuale. </p>
<p class="absatz "><sup>5</sup> Se una relazione d’interesse è incompatibile con l’appartenenza al consiglio d’Istituto e il membro in questione persiste nel mantenerla, il consiglio d’Istituto chiede al Consiglio federale di revocarlo.</p>
<div class="footnotes"><p id="fn-d7e179"><sup><a href="#fnbck-d7e179">4</a></sup><sup></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Consiglio d’Istituto: compiti</a>
</h6>
<div class="collapseable">
<p class="absatz ">Il consiglio d’Istituto ha i seguenti compiti:</p>
<dl>
<dt>a. </dt>
<dd>provvede all’attuazione degli obiettivi strategici stabiliti dal Consiglio federale, al quale riferisce annualmente sull’adempimento degli stessi;</dd>
<dt>b. </dt>
<dd>pianifica e determina nelle linee fondamentali l’attività dell’Istituto e ne definisce il programma di ricerca e di lavoro;</dd>
<dt>c. </dt>
<dd>decide se accettare importanti mandati di ricerca;</dd>
<dt>d. </dt>
<dd>prende i provvedimenti necessari per salvaguardare gli interessi dell’Istituto e prevenire conflitti di interessi;</dd>
<dt>e. </dt>
<dd>emana il regolamento d’organizzazione;</dd>
<dt>f. </dt>
<dd>emana un regolamento sull’accettazione di mezzi finanziari di terzi;</dd>
<dt>g. </dt>
<dd>fissa le condizioni generali per la prestazione di servizi;</dd>
<dt>h. </dt>
<dd>sottopone il rapporto annuale al Consiglio federale per approvazione e chiede il discarico; il rapporto annuale illustra gli sviluppi organizzativi e operativi nonché i cambiamenti nelle relazioni d’interesse dei membri del consiglio d’Istituto;</dd>
<dt>i. </dt>
<dd>decide in merito alla costituzione, alla modifica e alla risoluzione del rapporto di lavoro del direttore; la costituzione e la risoluzione sono subordinate all’approvazione del Consiglio federale;</dd>
<dt>j. </dt>
<dd>decide, su proposta del direttore, in merito alla costituzione, alla modifica e alla risoluzione del rapporto di lavoro degli altri membri della direzione;</dd>
<dt>k. </dt>
<dd>fissa i principi relativi agli acquisti della biblioteca;</dd>
<dt>l. </dt>
<dd>esercita la vigilanza sulla direzione;</dd>
<dt>m. </dt>
<dd>provvede a istituire sistemi adeguati di controllo interno e di gestione dei rischi.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Comitato scientifico</a>
</h6>
<div class="collapseable">
<p class="absatz "><sup>1</sup> Il consiglio d’Istituto può istituire un comitato scientifico con funzione consultiva che assista la direzione nelle questioni scientifiche. </p>
<p class="absatz "><sup>2</sup> Nel comitato scientifico sono rappresentate, per quanto possibile, tutte le facoltà svizzere di diritto; vi sono rappresentate anche facoltà estere di diritto.</p>
<p class="absatz "><sup>3</sup> Il regolamento interno del comitato scientifico richiede l’approvazione del consiglio d’Istituto. </p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Direzione: funzione e composizione</a>
</h6>
<div class="collapseable">
<p class="absatz "><sup>1</sup> La direzione è l’organo operativo dell’Istituto. </p>
<p class="absatz "><sup>2</sup> Essa si compone di un direttore e di al massimo due direttori supplenti.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Direzione: compiti</a>
</h6>
<div class="collapseable">
<p class="absatz ">La direzione ha i compiti seguenti:</p>
<dl>
<dt>a. </dt>
<dd>gestisce gli affari;</dd>
<dt>b. </dt>
<dd>emana decisioni, in particolare sugli emolumenti;</dd>
<dt>c. </dt>
<dd>elabora le basi per le decisioni del consiglio d’Istituto e prepara gli affari del comitato scientifico; sottopone al consiglio d’Istituto le proposte di nomina dei membri del comitato scientifico;</dd>
<dt>d. </dt>
<dd>riferisce almeno una volta all’anno al consiglio d’Istituto e lo informa senza indugio in caso di avvenimenti particolari;</dd>
<dt>e. </dt>
<dd>rappresenta l’Istituto verso l’esterno;</dd>
<dt>f. </dt>
<dd>decide in merito alla costituzione, alla modifica e alla risoluzione del rapporto di lavoro del personale dell’Istituto; è fatto salvo l’articolo 9 lettere i e j;</dd>
<dt>g. </dt>
<dd>adempie tutti i compiti che la presente legge non attribuisce a un altro organo.</dd>
</dl>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Personale</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Condizioni d’impiego</a>
</h6>
<div class="collapseable">
<p class="absatz ">Ai membri della direzione e al personale rimanente si applica la legge del 24 marzo 2000<sup><a href="#fn-d7e316" id="fnbck-d7e316">5</a></sup> sul personale federale (LPers).</p>
<div class="footnotes"><p id="fn-d7e316"><sup><a href="#fnbck-d7e316">5</a></sup><sup></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Cassa pensioni</a>
</h6>
<div class="collapseable">
<p class="absatz ">I membri della direzione e il personale rimanente sono assicurati presso la cassa pensioni della Confederazione (PUBLICA) conformemente agli articoli 32<i>a</i>–32<i>m</i> LPers<sup><a href="#fn-d7e337" id="fnbck-d7e337">6</a></sup>.</p>
<div class="footnotes"><p id="fn-d7e337"><sup><a href="#fnbck-d7e337">6</a></sup><sup></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Finanziamento ed emolumenti, beni mobili e immobili</a>
</h1>
<div class="collapseable">
<article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Finanziamento dell’esercizio</a>
</h6>
<div class="collapseable"><p class="absatz ">Le spese d’esercizio dell’Istituto sono a carico della Confederazione.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Mezzi finanziari di terzi</a>
</h6>
<div class="collapseable">
<p class="absatz "><sup>1</sup> L’Istituto può accettare o procurarsi mezzi finanziari di terzi, purché ciò sia compatibile con la sua indipendenza, i suoi compiti e i suoi obiettivi.</p>
<p class="absatz "><sup>2</sup> Sono mezzi finanziari di terzi in particolare:</p>
<dl>
<dt>a. </dt>
<dd>le liberalità di terzi;</dd>
<dt>b. </dt>
<dd>i contributi da programmi di ricerca.</dd>
</dl>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Emolumenti</a>
</h6>
<div class="collapseable">
<p class="absatz "><sup>1</sup> Il Consiglio federale emana per l’Istituto un’ordinanza sugli emolumenti conformemente all’articolo 46<i>a</i> della legge del 21 marzo 1997<sup><a href="#fn-d7e386" id="fnbck-d7e386">7</a></sup> sull’organizzazione del Governo e dell’Amministrazione.</p>
<p class="absatz "><sup>2</sup> Prevede emolumenti ridotti per la fornitura di informazioni e pareri giuridici ai tribunali e alle autorità cantonali.</p>
<p class="absatz "><sup>3</sup> Per le organizzazioni internazionali l’emolumento può essere ridotto se il parere giuridico è d’interesse pubblico.</p>
<div class="footnotes"><p id="fn-d7e386"><sup><a href="#fnbck-d7e386">7</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Beni mobili</a>
</h6>
<div class="collapseable">
<p class="absatz "><sup>1</sup> La Confederazione concede all’Istituto l’usufrutto dei beni mobili di cui questo è in possesso al momento dell’entrata in vigore della presente legge, in particolare le biblioteche e le loro installazioni.</p>
<p class="absatz "><sup>2</sup> Può concedere all’Istituto l’usufrutto di altri beni mobili.</p>
<p class="absatz "><sup>3</sup> I beni mobili acquisiti in seguito dall’Istituto sono per legge di proprietà della Confederazione. L’Istituto li riceve in usufrutto dalla Confederazione.</p>
<p class="absatz "><sup>4</sup> L’Istituto assicura i beni mobili affidatigli dalla Confederazione o da terzi soltanto se previsto da un contratto con la Confederazione. La Confederazione può assumere la copertura dei rischi per i beni mobili affidati all’Istituto da essa stessa o da terzi.</p>
<p class="absatz "><sup>5</sup> I dettagli relativi all’usufrutto e gli obblighi assicurativi sono disciplinati in un contratto di diritto pubblico tra la Confederazione e l’Istituto.</p>
<p class="absatz "><sup>6</sup> Il fondo di documentazione di cui l’Istituto è in possesso in virtù della Convenzione del 1° luglio 1997<sup><a href="#fn-d7e425" id="fnbck-d7e425">8</a></sup> tra l’Istituto e la Fondazione Jean Monnet pour l’Europe e facente parte del Centro di documentazione europeo, resta di proprietà della Fondazione.</p>
<div class="footnotes"><p id="fn-d7e425"><sup><a href="#fnbck-d7e425">8</a></sup><sup></sup> Il testo della Conv. può essere consultato presso l’Istituto.</p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Immobile</a>
</h6>
<div class="collapseable">
<p class="absatz "><sup>1</sup> L’Istituto utilizza l’immobile messogli a disposizione dal Cantone di Vaud in virtù della Convenzione del 15 agosto 1979<sup><a href="#fn-d7e440" id="fnbck-d7e440">9</a></sup> tra la Confederazione e il Cantone di Vaud e del Protocollo aggiuntivo del 14 maggio/5 giugno 1997<sup><a href="#fn-d7e446" id="fnbck-d7e446">10</a></sup>, di cui il Cantone assicura la manutenzione.</p>
<p class="absatz "><sup>2</sup> Nei limiti dei crediti stanziati, la Confederazione può versare un contributo adeguato a un eventuale ampliamento dell’immobile. Il contributo non può eccedere il 50 per cento dei relativi costi.</p>
<div class="footnotes">
<p id="fn-d7e440"><sup><a href="#fnbck-d7e440">9</a></sup><sup></sup> Il testo della Conv. può essere consultato presso l’Istituto.</p>
<p id="fn-d7e446"><sup><a href="#fnbck-d7e446">10</a></sup><sup></sup> Il testo del Prot. aggiuntivo può essere consultato presso l’Istituto.</p>
</div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Salvaguardia degli interessi della Confederazione</a>
</h1>
<div class="collapseable">
<article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Obiettivi strategici</a>
</h6>
<div class="collapseable"><p class="absatz ">Il Consiglio federale fissa ogni quattro anni gli obiettivi strategici dell’Istituto nell’ambito dei compiti di cui all’articolo 3 e nel rispetto dell’indipendenza scientifica dell’Istituto.</p></div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Vigilanza della Confederazione</a>
</h6>
<div class="collapseable">
<p class="absatz "><sup>1</sup> Fatta salva la sua indipendenza scientifica, l’Istituto sottostà alla vigilanza del Consiglio federale. Quest’ultimo esercita la vigilanza in particolare:</p>
<dl>
<dt>a. </dt>
<dd>nominando e revocando i membri e il presidente del consiglio d’Istituto;</dd>
<dt>b. </dt>
<dd>approvando il rapporto annuale e dando discarico al consiglio d’Istituto;</dd>
<dt>c. </dt>
<dd>approvando la costituzione e la risoluzione del rapporto di lavoro del direttore;</dd>
<dt>d. </dt>
<dd>controllando il rispetto della presente legge e l’uso appropriato dei mezzi finanziari e riferendo in merito all’Assemblea federale nell’ambito del consuntivo.</dd>
</dl>
<p class="absatz "><sup>2</sup> Per assolvere il suo compito di vigilanza, il Consiglio federale ha il diritto di visionare tutti i documenti relativi all’attività dell’Istituto e di richiedere in qualsiasi momento informazioni sulle sue attività.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Prestazioni commerciali</a>
</h1>
<div class="collapseable"><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz "><sup>1</sup> L’Istituto può fornire prestazioni commerciali a terzi se queste:</p>
<dl>
<dt>a. </dt>
<dd>sono strettamente correlate ai suoi compiti principali;</dd>
<dt>b. </dt>
<dd>non pregiudicano l’adempimento dei suoi compiti; e</dd>
<dt>c. </dt>
<dd>non richiedono considerevoli risorse materiali o di personale supplementari.</dd>
</dl>
<p class="absatz "><sup>2</sup> Esso può in particolare redigere pareri giuridici.</p>
<p class="absatz "><sup>3</sup> Per le sue prestazioni commerciali, l’Istituto fissa prezzi che consentono almeno di coprire i costi. Il sovvenzionamento trasversale delle prestazioni commerciali non è consentito.</p>
<p class="absatz "><sup>4</sup> Per quanto riguarda le sue prestazioni commerciali, l’Istituto ha gli stessi diritti e obblighi degli offerenti privati.</p>
<p class="absatz "><sup>5</sup> L’Istituto è soggetto a imposizione per gli utili risultanti dalle prestazioni commerciali.</p>
</div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Disposizioni finali</a>
</h1>
<div class="collapseable">
<article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Abrogazione e modifica di altri atti normativi</a>
</h6>
<div class="collapseable">
<p class="absatz "><sup>1</sup> La legge federale del 6 ottobre 1978<sup><a href="#fn-d7e533" id="fnbck-d7e533">11</a></sup> sull’Istituto svizzero di diritto comparato è abrogata.</p>
<p class="absatz "><sup>2</sup> ...<sup><a href="#fn-d7e557" id="fnbck-d7e557">12</a></sup></p>
<div class="footnotes">
<p id="fn-d7e533"><sup><a href="#fnbck-d7e533">11</a></sup><sup></sup> [<a href="https://fedlex.data.admin.ch/eli/oc/1979/56_56_56" target="_blank">RU <b>1979</b> 56</a>, <b></b><a href="https://fedlex.data.admin.ch/eli/oc/1997/896_896_896" target="_blank"><b>1997</b> 896</a>, <b></b><a href="https://fedlex.data.admin.ch/eli/oc/2006/352" target="_blank"><b>2006</b> 2197 </a>all. n. 40]</p>
<p id="fn-d7e557"><sup><a href="#fnbck-d7e557">12</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2019/586" target="_blank">RU <b>2019 </b>3199</a>.</p>
</div>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° gennaio 2020<sup><a href="#fn-d7e581" id="fnbck-d7e581">13</a></sup></p>
<p class="abstand1seite "></p>
<div class="footnotes"><p id="fn-d7e581"><sup><a href="#fnbck-d7e581">13</a></sup><sup></sup> DCF del 9 ott. 2019.</p></div>
</div></article>
</div></section></main>
</div></body>
</html>
