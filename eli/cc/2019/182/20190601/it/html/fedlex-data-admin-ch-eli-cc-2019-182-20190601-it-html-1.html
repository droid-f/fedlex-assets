<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2019-182-20190601-it-docx</title>
</head>
<body><div id="lawcontent">
<div id="preface">
<!--814.71 --><p class="srnummer ">814.71 </p>
<h1 class="erlasstitel botschafttitel ">Legge federale<br>sulla protezione dai pericoli <br>delle radiazioni non ionizzanti e degli stimoli sonori</h1>
<h2 class="erlasskurztitel ">(LRNIS)</h2>
<p>del 16 giugno 2017 (Stato 1° giugno 2019)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 95 capoverso 1 e 118 capoverso 2 lettere a e b della Costituzione federale<sup><a href="#fn-d6e23" id="fnbck-d6e23">1</a></sup>;<br>visto il messaggio del Consiglio federale dell’11 dicembre 2015<sup><sup><a href="#fn-d6e34" id="fnbck-d6e34">2</a></sup></sup>,</p>
<p>decreta:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e34"><sup><a href="#fnbck-d6e34">2</a></sup> <a href="https://fedlex.data.admin.ch/eli/fga/2016/110" target="_blank">FF <b>2016</b> 351</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e campo d’applicazione</a>
</h6>
<div class="collapseable"> <p><sup>1</sup> La presente legge si prefigge di proteggere le persone dai pericoli delle radiazioni non ionizzanti e degli stimoli sonori.</p>
<p><sup>2</sup> A tale scopo, essa contiene disposizioni concernenti:</p>
<dl>
<dt>a. </dt>
<dd>l’utilizzo di prodotti;</dd>
<dt>b. </dt>
<dd>le misure da adottare in caso di esposizioni pericolose per la salute a radiazioni non ionizzanti e a stimoli sonori;</dd>
<dt>c. </dt>
<dd>l’informazione del pubblico.</dd>
</dl>
<p><sup>3</sup> Essa si applica per quanto la protezione di cui al capoverso 1 non sia garantita da altre disposizioni di diritto federale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable"> <p>Nella presente legge s’intende per:</p>
<dl>
<dt>a. </dt>
<dd>
<i>radiazioni non ionizzanti:</i> campi elettromagnetici con una lunghezza d’onda superiore a 100 nanometri;</dd>
<dt>b. </dt>
<dd>
<i>stimoli sonori:</i> suoni, infrasuoni e ultrasuoni;</dd>
<dt>c. </dt>
<dd>
<i>prodotto:</i> bene mobile pronto per l’utilizzo che genera radiazioni non ionizzanti o stimoli sonori, anche se incorporato in un altro bene mobile o immobile.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Utilizzo di prodotti</a>
</h6>
<div class="collapseable"> <p><sup>1</sup> Chi installa o utilizza un prodotto, oppure si occupa della sua manutenzione, deve attenersi alle norme di sicurezza del fabbricante e garantire che la salute delle persone non sia messa in pericolo o lo sia soltanto minimamente.</p>
<p><sup>2</sup> Per l’utilizzo a scopi commerciali o professionali di prodotti potenzialmente pericolosi il Consiglio federale può prevedere l’obbligo di:</p>
<dl>
<dt>a. </dt>
<dd>produrre un attestato di competenza;</dd>
<dt>b. </dt>
<dd>coinvolgere uno specialista competente in materia.</dd>
</dl>
<p><sup>3</sup> Il Consiglio federale può fissare requisiti riguardanti la formazione necessaria per ottenere l’attestato di competenza di cui al capoverso 2 lettera a.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Misure in caso di esposizioni pericolose per la salute</a>
</h6>
<div class="collapseable"> <p><sup>1</sup> Il Consiglio federale può emanare disposizioni sulle misure da adottare per ridurre i rischi e prevenire i danni in caso di esposizioni pericolose per la salute a radiazioni non ionizzanti e a stimoli sonori.</p>
<p><sup>2</sup> Esso può in particolare:</p>
<dl>
<dt>a. </dt>
<dd>fissare valori di esposizione e disciplinarne la sorveglianza; </dd>
<dt>b. </dt>
<dd>prevedere un obbligo d’informazione;</dd>
<dt>c. </dt>
<dd>prevedere misure di protezione;</dd>
<dt>d. </dt>
<dd>prevedere un obbligo di annuncio per talune manifestazioni. </dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Divieti</a>
</h6>
<div class="collapseable"> <p>Se la salute delle persone non può essere protetta a sufficienza da nessun’altra misura, il Consiglio federale può vietare:</p>
<dl>
<dt>a. </dt>
<dd>l’importazione, il transito, la consegna o il possesso di prodotti potenzialmente molto pericolosi; </dd>
<dt>b. </dt>
<dd>l’utilizzo potenzialmente molto pericoloso di prodotti a scopi commerciali o professionali.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Informazione del pubblico</a>
</h6>
<div class="collapseable"> <p>L’Ufficio federale della sanità pubblica informa il pubblico sulle ripercussioni e i rischi sanitari delle radiazioni non ionizzanti e degli stimoli sonori.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Esecuzione da parte della Confederazione</a>
</h6>
<div class="collapseable"> <p><sup>1</sup> La Confederazione esegue la presente legge, fatto salvo l’articolo 8.</p>
<p><sup>2</sup> Il Consiglio federale può dichiarare competente la Confederazione per i controlli di taluni aspetti particolari delle misure di cui all’articolo 4.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Esecuzione da parte dei Cantoni</a>
</h6>
<div class="collapseable"> <p>I Cantoni controllano con prove a campione il rispetto:</p>
<dl>
<dt>a. </dt>
<dd>delle norme di sicurezza del fabbricante di cui all’articolo 3 capoverso 1 nell’installazione, nell’utilizzo e nella manutenzione a scopi commerciali o professionali di prodotti potenzialmente pericolosi;</dd>
<dt>b. </dt>
<dd>dell’obbligo di cui all’articolo 3 capoverso 2 di produrre un attestato di competenza o di coinvolgere uno specialista; </dd>
<dt>c. </dt>
<dd>delle misure stabilite in virtù dell’articolo 4;</dd>
<dt>d. </dt>
<dd>dei divieti di consegna e possesso di cui all’articolo 5 lettera a;</dd>
<dt>e. </dt>
<dd>dei divieti di utilizzo di cui all’articolo 5 lettera b.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Provvedimenti amministrativi</a>
</h6>
<div class="collapseable"> <p><sup>1</sup> Gli organi d’esecuzione possono controllare sul posto l’installazione, l’utilizzo e la manutenzione di prodotti nonché l’attuazione delle misure di cui all’articolo 4. </p>
<p><sup>2</sup> Possono disporre provvedimenti adeguati oppure ordinarli sul posto se dal controllo risulta che non sono rispettate le prescrizioni o le norme di sicurezza del fabbricante.</p>
<p><sup>3</sup> Se necessario per tutelare la salute dell’utilizzatore o di terzi, gli organi d’esecuzione possono in particolare: </p>
<dl>
<dt>a. </dt>
<dd>ordinare che il pubblico sia avvertito sui pericoli legati all’utilizzo;</dd>
<dt>b. </dt>
<dd>sequestrare e distruggere il prodotto o renderlo inutilizzabile nel caso di mancato rispetto di un divieto di possesso, di consegna o di utilizzo;</dd>
<dt>c. </dt>
<dd>sequestrare e distruggere il prodotto o renderlo inutilizzabile nel caso di mancato rispetto delle norme di sicurezza del fabbricante nell’installazione, nell’utilizzo o nella manutenzione a scopi commerciali o professionali;</dd>
<dt>d. </dt>
<dd>ordinare l’immediata cessazione di esposizioni pericolose per la salute;</dd>
<dt>e. </dt>
<dd>provvedere affinché il riconoscimento dell’attestato di competenza sia revocato in caso di ripetuto utilizzo inappropriato a scopi commerciali o professionali di prodotti potenzialmente pericolosi.</dd>
</dl>
<p><sup>4</sup> Gli organi d’esecuzione avvertono il pubblico sui pericoli legati all’utilizzo se l’utilizzatore non adotta provvedimenti efficaci o non li adotta tempestivamente.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Emolumenti</a>
</h6>
<div class="collapseable"> <p><sup>1</sup> Il Consiglio federale disciplina gli emolumenti per i controlli e i provvedimenti degli organi d’esecuzione della Confederazione.</p>
<p><sup>2</sup> Per i controlli che non danno adito a contestazioni non sono riscossi emolumenti.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Protezione dei dati</a>
</h6>
<div class="collapseable"> <p>Gli organi d’esecuzione sono autorizzati a trattare e trasmettersi dati personali, sempre che ciò sia necessario per garantire l’uniformità dell’esecuzione della presente legge.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Delitti</a>
</h6>
<div class="collapseable"> <p>Chiunque importa, fa transitare, consegna, possiede o utilizza intenzionalmente un prodotto soggetto a un divieto di cui all’articolo 5 è punito con una pena detentiva sino a un anno o con una pena pecuniaria.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> </a><a href="http://www.admin.ch/opc/it/classified-compilation/19995887/index.html" target="_blank">Contravvenzioni</a>
</h6>
<div class="collapseable"> <p><sup>1</sup> È punito con la multa fino a 40 000 franchi chiunque intenzionalmente:</p>
<dl>
<dt>a. </dt>
<dd>non si attiene alle norme di sicurezza del fabbricante nell’installazione, nell’utilizzo o nella manutenzione a scopi commerciali o professionali;</dd>
<dt>b. </dt>
<dd>contravviene all’obbligo di cui all’articolo 3 capoverso 2 di produrre un attestato di competenza o di coinvolgere uno specialista;</dd>
<dt>c. </dt>
<dd>contravviene alle misure stabilite dal Consiglio federale in virtù dell’articolo 4 capoverso 2;</dd>
<dt>d. </dt>
<dd>viola una disposizione d’esecuzione la cui inosservanza è dichiarata punibile o non si conforma a una decisione che gli è stata notificata sotto la comminatoria della pena prevista dal presente articolo.</dd>
</dl>
<p><sup>2</sup> Se l’autore ha agito per negligenza, la pena è della multa fino a 20 000 franchi.</p>
<p><sup>3</sup> È punito con la multa fino a 40 000 franchi chiunque importa, fa transitare, consegna, possiede o utilizza per negligenza un prodotto soggetto a un divieto di cui all’articolo 5.</p>
<p><sup>4</sup> Sono applicabili gli articoli 6 e 7 della legge federale del 22 marzo 1974<sup><a href="#fn-d6e310" id="fnbck-d6e310">3</a></sup> sul diritto penale amministrativo.</p>
<div class="footnotes"><p id="fn-d6e310"><sup><a href="#fnbck-d6e310">3</a></sup> <a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Valutazione</a>
</h6>
<div class="collapseable"> <p>Il Consiglio federale presenta al Parlamento un rapporto sull’efficacia e sulla necessità della presente legge al più tardi otto anni dopo la sua entrata in vigore.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° giugno 2019<sup><a href="#fn-d6e342" id="fnbck-d6e342">4</a></sup></p>
<div class="footnotes"><p id="fn-d6e342"><sup><a href="#fnbck-d6e342">4</a></sup> DCF del 27 feb. 2019.</p></div>
</div></article></main>
</div></body>
</html>
