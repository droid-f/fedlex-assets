<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--510.93 --><p class="srnummer ">510.93 </p>
<h1 class="erlasstitel botschafttitel ">Ordinanza<br>sull’esecuzione di procedure di sicurezza relative<br>alle aziende nel quadro dei programmi europei<br>di navigazione satellitare Galileo ed EGNOS</h1>
<p class="erlassdatum ">del 27 febbraio 2019 (Stato 1° aprile 2019)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 184 capoverso 3 della Costituzione federale<sup><a href="#fn-d7e23" id="fnbck-d7e23">1</a></sup>,</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza disciplina l’esecuzione di procedure di sicurezza relative alle aziende nel quadro dei programmi di navigazione satellitare Galileo ed European Geostationary Navigation Overlay Service (EGNOS).</p>
<p class="absatz "><sup>2</sup> Si applica alle imprese di diritto pubblico o privato (aziende) con sede in Svizzera che desiderano candidarsi per un mandato sensibile sotto il profilo della sicurezza nel quadro dei programmi di cui al capoverso 1 e che, a tal proposito, necessitano di una dichiarazione di sicurezza aziendale nazionale.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Servizio specializzato competente</a>
</h6>
<div class="collapseable"><p class="absatz ">La procedura di sicurezza relativa alle aziende è eseguita dal servizio competente per l’esecuzione della procedura in materia di tutela del segreto (servizio specializzato PTS) in seno al Dipartimento federale della difesa, della protezione della popolazione e dello sport (DDPS).</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Avvio e consenso</a>
</h6>
<div class="collapseable">
<p class="absatz "><sup>1</sup> La procedura di sicurezza relativa alle aziende è avviata su domanda del servizio o dell’organizzazione competente per l’assegnazione di mandati sensibili sotto il profilo della sicurezza nel quadro dei programmi Galileo ed EGNOS (mandante).</p>
<p class="absatz "><sup>2</sup> Può essere eseguita soltanto con il consenso dell’azienda.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Abbandono della procedura di sicurezza relativa alle aziende</a>
</h6>
<div class="collapseable">
<p class="absatz "><sup>1</sup> La procedura di sicurezza è abbandonata se l’azienda:</p>
<dl>
<dt>a. </dt>
<dd>revoca il suo consenso o non collabora alla procedura;</dd>
<dt>b. </dt>
<dd>non entra più in considerazione per il mandato sensibile sotto il profilo della sicurezza.</dd>
</dl>
<p class="absatz "><sup>2</sup> In caso di abbandono della procedura sono distrutti tutti i dati e gli atti ad essa relativi.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Idoneità dell’azienda relativamente alla sicurezza</a>
</h6>
<div class="collapseable">
<p class="absatz "><sup>1</sup> Il servizio specializzato PTS valuta se, relativamente alla sicurezza, l’azienda è idonea a eseguire il mandato sensibile sotto il profilo della sicurezza o se sussiste un rischio per la sicurezza.</p>
<p class="absatz "><sup>2</sup> Può acquisire dati rilevanti per la valutazione dell’idoneità:</p>
<dl>
<dt>a. </dt>
<dd>presso l’azienda;</dd>
<dt>b. </dt>
<dd>presso il Servizio delle attività informative della Confederazione;</dd>
<dt>c. </dt>
<dd>da fonti accessibili al pubblico.</dd>
</dl>
<p class="absatz "><sup>3</sup> Può chiedere dati rilevanti per la valutazione dell’idoneità ad autorità estere.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Rischio per la sicurezza</a>
</h6>
<div class="collapseable">
<p class="absatz "><sup>1</sup> Sussiste un rischio per la sicurezza se, sulla base dei dati acquisiti, vi sono indizi concreti che, con elevata probabilità, l’azienda eseguirà in maniera contraria alle prescrizioni o non appropriata il mandato sensibile sotto il profilo della sicurezza.</p>
<p class="absatz "><sup>2</sup> La probabilità di un’esecuzione contraria alle prescrizioni o non appropriata del mandato sensibile sotto il profilo della sicurezza può essere considerata elevata in particolare se:</p>
<dl>
<dt>a. </dt>
<dd>a causa di infrazioni o altri eventi sussistono dubbi giustificati in merito all’affidabilità dell’azienda;</dd>
<dt>b. </dt>
<dd>l’azienda è controllata o influenzata da un altro Stato o da un’organizzazione estera di diritto pubblico o privato e tale controllo o influsso è incompatibile con gli interessi in materia di sicurezza della Confederazione o dei programmi Galileo ed EGNOS;</dd>
<dt>c. </dt>
<dd>nei confronti di persone che lavorano per l’azienda e indispensabili all’esecuzione del mandato sensibile sotto il profilo della sicurezza è stata emanata una decisione secondo l’articolo 22 capoverso 1 lettere b–d dell’ordinanza del 4 marzo 2011<sup><a href="#fn-d7e134" id="fnbck-d7e134">2</a></sup> sui controlli di sicurezza relativi alle persone (OCSP).</dd>
</dl>
<p class="absatz "><sup>3</sup> Il rischio per la sicurezza deve risultare dalle circostanze e situazioni effettive relative all’azienda, a prescindere da una colpa.</p>
<div class="footnotes"><p id="fn-d7e134"><sup><a href="#fnbck-d7e134">2</a></sup><sup></sup> <a href="https://fedlex.data.admin.ch/eli/cc/2011/155" target="_blank">RS <b>120.4</b></a></p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Piano in materia di sicurezza</a>
</h6>
<div class="collapseable">
<p class="absatz "><sup>1</sup> Se dalla valutazione secondo l’articolo 5 risulta che l’azienda è idonea, il servizio specializzato PTS allestisce un piano in materia di sicurezza.</p>
<p class="absatz "><sup>2</sup> Al riguardo, il servizio specializzato PTS tiene conto dei requisiti di sicurezza del mandante specifici al progetto.</p>
<p class="absatz "><sup>3</sup> Può acquisire i dati necessari all’allestimento del piano per scritto oppure mediante una visita all’azienda.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Controlli di sicurezza relativi alle persone</a>
</h6>
<div class="collapseable">
<p class="absatz "><sup>1</sup> Le persone che lavorano per l’azienda e che sono chiamate a partecipare all’esecuzione del mandato sensibile sotto il profilo della sicurezza sono sottoposte a un controllo di sicurezza relativo alle persone secondo l’OCSP<sup><a href="#fn-d7e170" id="fnbck-d7e170">3</a></sup>.</p>
<p class="absatz "><sup>2</sup> Per i controlli di sicurezza relativi alle persone eseguiti in applicazione della presente ordinanza, il servizio specializzato PTS è considerato autorità decisionale secondo l’articolo 24 capoverso 1 OCSP.</p>
<div class="footnotes"><p id="fn-d7e170"><sup><a href="#fnbck-d7e170">3</a></sup><sup></sup> <a href="https://fedlex.data.admin.ch/eli/cc/2011/155" target="_blank">RS <b>120.4</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Dichiarazione di sicurezza aziendale</a>
</h6>
<div class="collapseable">
<p class="absatz "><sup>1</sup> Il servizio specializzato PTS rilascia all’azienda una dichiarazione di sicurezza aziendale sotto forma di decisione non appena l’azienda ha applicato in maniera comprovata il piano in materia di sicurezza.</p>
<p class="absatz "><sup>2</sup> Se l’azienda non applica il piano in materia di sicurezza, il servizio specializzato PTS abbandona la procedura ed emana una corrispondente decisione.</p>
<p class="absatz "><sup>3</sup> Il servizio specializzato PTS comunica il contenuto della decisione al mandante.</p>
<p class="absatz "><sup>4</sup> Le dichiarazioni di sicurezza aziendale sono valevoli fino al 31 dicembre 2021.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Obblighi dell’azienda</a>
</h6>
<div class="collapseable">
<p class="absatz "><sup>1</sup> Le aziende titolari di una dichiarazione di sicurezza aziendale devono applicare in permanenza le misure del piano in materia di sicurezza.</p>
<p class="absatz "><sup>2</sup> Annunciano senza indugio al servizio specializzato PTS e al mandante tutti i cambiamenti e gli incidenti rilevanti sotto il profilo della sicurezza.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Controlli e misure di protezione</a>
</h6>
<div class="collapseable">
<p class="absatz "><sup>1</sup> Il servizio specializzato PTS, senza preavviso, è autorizzato a:</p>
<dl>
<dt>a. </dt>
<dd>ispezionare i settori nei quali è eseguito il mandato sensibile sotto il profilo della sicurezza;</dd>
<dt>b. </dt>
<dd>consultare documenti rilevanti per il mandato.</dd>
</dl>
<p class="absatz "><sup>2</sup> Se sussistono indizi concreti che nell’azienda la sicurezza delle informazioni è minacciata, il servizio specializzato PTS può adottare immediatamente le misure di protezione necessarie e in particolare mettere al sicuro documenti e materiali rilevanti per il mandato.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Ripetizione della procedura</a>
</h6>
<div class="collapseable"><p class="absatz ">La procedura di sicurezza relativa alle aziende è ripetuta se vi è un motivo concreto per presumere che in seguito a cambiamenti sostanziali in seno all’azienda sono emersi nuovi rischi per la sicurezza.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Revoca della dichiarazione di sicurezza aziendale</a>
</h6>
<div class="collapseable">
<p class="absatz "><sup>1</sup> Il servizio specializzato PTS revoca la dichiarazione di sicurezza aziendale se:</p>
<dl>
<dt>a. </dt>
<dd>l’azienda non adempie i propri obblighi secondo l’articolo 10;</dd>
<dt>b. </dt>
<dd>nel quadro di una ripetizione della procedura viene constatato un rischio per la sicurezza.</dd>
</dl>
<p class="absatz "><sup>2</sup> Emana una corrispondente decisione e ne comunica il contenuto al mandante.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Tutela giurisdizionale</a>
</h6>
<div class="collapseable"><p class="absatz ">Contro le decisioni del servizio specializzato PTS è ammesso il ricorso al Tribunale amministrativo federale.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Trattamento dei dati personali</a>
</h6>
<div class="collapseable">
<p class="absatz ">Il trattamento dei dati personali da parte del servizio specializzato PTS è retto dagli articoli 150–155 della legge federale del 3 ottobre 2008<sup><a href="#fn-d7e275" id="fnbck-d7e275">4</a></sup> sui sistemi d’informazione militari.</p>
<div class="footnotes"><p id="fn-d7e275"><sup><a href="#fnbck-d7e275">4</a></sup><sup></sup> <a href="https://fedlex.data.admin.ch/eli/cc/2009/823" target="_blank">RS <b>510.91</b></a></p></div>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Costi ed emolumenti</a>
</h6>
<div class="collapseable">
<p class="absatz "><sup>1</sup> I costi della procedura di sicurezza relativa alle aziende sono assunti dall’azienda stessa.</p>
<p class="absatz "><sup>2</sup> La riscossione di emolumenti è retta dall’ordinanza dell’8 novembre 2006<sup><a href="#fn-d7e296" id="fnbck-d7e296">5</a></sup> sugli emolumenti del DDPS.</p>
<div class="footnotes"><p id="fn-d7e296"><sup><a href="#fnbck-d7e296">5</a></sup><sup></sup> <a href="https://fedlex.data.admin.ch/eli/cc/2006/704" target="_blank">RS <b>172.045.103</b></a></p></div>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Esecuzione</a>
</h6>
<div class="collapseable">
<p class="absatz "><sup>1</sup> Il DDPS è incaricato dell’esecuzione della presente ordinanza.</p>
<p class="absatz "><sup>2</sup> Se necessario può emanare disposizioni esecutive.</p>
<p class="absatz "><sup>3</sup> Se non emana disposizioni esecutive, si applicano per analogia le disposizioni dell’ordinanza del 29 agosto 1990<sup><a href="#fn-d7e320" id="fnbck-d7e320">6</a></sup> sulla tutela del segreto.</p>
<div class="footnotes"><p id="fn-d7e320"><sup><a href="#fnbck-d7e320">6</a></sup><sup></sup> <a href="https://fedlex.data.admin.ch/eli/cc/1990/1774_1774_1774" target="_blank">RS <b>510.413</b></a></p></div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore e durata di validità</a>
</h6>
<div class="collapseable"><p class="absatz ">La presente ordinanza entra in vigore il 1° aprile 2019 con effetto sino al 31 dicembre 2021.</p></div></article></main>
</div></body>
</html>
