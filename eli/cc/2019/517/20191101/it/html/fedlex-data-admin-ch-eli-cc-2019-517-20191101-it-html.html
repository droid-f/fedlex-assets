<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2019-517-20191101-it-docx</title>
</head>
<body><div id="lawcontent">
<div id="preface">
<!--531.40 --><p class="srnummer">531.40 </p>
<h1 class="erlasstitel">Ordinanza <br>sui trasporti prioritari in situazioni eccezionali</h1>
<h2 class="erlasskurztitel">(OTPE)</h2>
<?del-struct abstand18pt><p>del 28 agosto 2019 (Stato 1° novembre 2019)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 97 della legge federale del 20 dicembre 1957<sup><a href="#fn-d1844e23">1</a></sup> sulle ferrovie (Lferr);<br>visto l’articolo 6 capoverso 2 della legge del 25 settembre 2015<sup><a href="#fn-d1844e33">2</a></sup><br>sul trasporto di merci;<br>visto l’articolo 41 della legge del 20 marzo 2009<sup><a href="#fn-d1844e44">3</a></sup> sul trasporto <br>di viaggiatori (LTV);<br>visto l’articolo 150 capoverso 1 della legge militare del 3 febbraio 1995<sup><a href="#fn-d1844e57">4</a></sup>;<br>visti gli articoli 27 e 57 capoverso 1 della legge del 17 giugno 2016<sup><a href="#fn-d1844e67">5</a></sup><br>sull’approvvigionamento del Paese,</p>
<p>ordina:</p>
<div class="footnotes">
<p id="fn-d1844e23"><sup>1</sup> <a href="https://fedlex.data.admin.ch/eli/cc/1958/335_341_347/20200701">RS <b>742.101</b></a></p>
<p id="fn-d1844e33"><sup>2</sup> <a href="https://fedlex.data.admin.ch/eli/cc/2016/328/20200701">RS <b>742.41</b></a></p>
<p id="fn-d1844e44"><sup>3</sup> <a href="https://fedlex.data.admin.ch/eli/cc/2009/680/20200701">RS <b>745.1</b></a></p>
<p id="fn-d1844e57"><sup>4</sup> <a href="https://fedlex.data.admin.ch/eli/cc/1995/4093_4093_4093/20200601">RS <b>510.10</b></a></p>
<p id="fn-d1844e67"><sup>5</sup> <i>RS <b>531</b></i></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina l’ordinazione, la preparazione e l’effettuazione di trasporti prioritari in situazioni eccezionali.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Situazioni eccezionali </a>
</h6>
<div class="collapseable"> <p>Per situazioni eccezionali s’intendono:</p>
<dl>
<dt>a.</dt>
<dd>situazioni nelle quali determinati compiti dello Stato non possono più essere gestiti con le procedure amministrative ordinarie (situazioni particolari);</dd>
<dt>b.</dt>
<dd>situazioni nelle quali le procedure amministrative ordinarie non sono sufficienti per gestire in numerosi ambiti e settori i problemi e le sfide dell’attività governativa (situazioni straordinarie);</dd>
<dt>c.</dt>
<dd>forti minacce per l’approvvigionamento economico del Paese, con il peri­colo imminente di considerevoli danni economici o forti perturbazioni dell’approvvigionamento economico del Paese (situazioni di grave penuria);</dd>
<dt>d.</dt>
<dd>eventi di origine naturale, tecnologica o sociale con ripercussioni sulla popolazione, sulle sue basi vitali o sul suo approvvigionamento in beni e servizi vitali a livello cantonale, intercantonale, nazionale o internazionale;</dd>
<dt>e.</dt>
<dd>minacce e pericoli in materia di politica di sicurezza in Svizzera e nelle regioni limitrofe;</dd>
<dt>f.</dt>
<dd>situazioni che richiedono la difesa del Paese e della sua popolazione o il sostegno alle autorità civili qualora i loro mezzi non siano più sufficienti.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Campo d’applicazione </a>
</h6>
<div class="collapseable"> <p><sup>1</sup> La presente ordinanza si applica alle imprese con:</p>
<dl>
<dt>a.</dt>
<dd>una concessione per il trasporto di viaggiatori secondo l’articolo 6 LTV;</dd>
<dt>b.</dt>
<dd>una concessione d’infrastruttura e un’autorizzazione di sicurezza secondo l’arti­colo 5 Lferr;</dd>
<dt>c.</dt>
<dd>un’autorizzazione di accesso alla rete e un certificato di sicurezza secondo l’articolo 8<i>c</i> Lferr.</dd>
</dl>
<p><sup>2</sup> Non si applica a trasporti su tratte senza funzione di collegamento secondo l’articolo 3 LTV e l’articolo 5 dell’ordinanza del 4 novembre 2009<sup><a href="#fn-d1844e142">6</a></sup> sul trasporto di viaggiatori.</p>
<div class="footnotes"><p id="fn-d1844e142"><sup>6</sup> <a href="https://fedlex.data.admin.ch/eli/cc/2009/739/20200701">RS <b>745.11</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esonero dall’obbligo di effettuare trasporti prioritari </a>
</h6>
<div class="collapseable"> <p>Il Dipartimento federale dell’ambiente, dei trasporti, dell’energia e delle comunicazioni può, su richiesta, esonerare un’impresa dall’obbligo di effettuare trasporti prioritari se è comprovato che l’impresa non ha alcun ruolo nella gestione di situazioni eccezionali.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Ordinazione </a>
</h6>
<div class="collapseable"> <p>Possono ordinare l’effettuazione di trasporti prioritari:</p>
<dl>
<dt>a.</dt>
<dd>le organizzazioni federali e cantonali incaricate di svolgere compiti nel campo della protezione della popolazione: per la protezione della popolazione o delle sue basi vitali;</dd>
<dt>b.</dt>
<dd>le organizzazioni e le imprese incaricate di svolgere compiti inerenti all’approv­vigionamento economico del Paese: per l’approvvigionamento della popolazione e dell’economia in beni e servizi vitali;</dd>
<dt>c.</dt>
<dd>l’esercito: per il sostegno alle autorità civili o la difesa del Paese e della sua popolazione.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Coordinamento dei trasporti </a>
</h6>
<div class="collapseable"> <p><sup>1</sup> In situazioni eccezionali le Ferrovie federali svizzere (FFS) coordinano senza discriminazioni l’effettuazione dei trasporti prioritari con gli altri gestori dell’infra­struttura e con le imprese di trasporto ferroviario, segnatamente per quanto concerne la gestione dei trasporti e l’orario.</p>
<p><sup>2</sup> In situazioni eccezionali AutoPostale SA coordina senza discriminazioni l’effettuazione dei trasporti prioritari con le imprese di trasporto concessionarie del traffico viaggiatori pubblico su strada locale e regionale, segnatamente per quanto concerne le capacità di trasporto disponibili e l’orario.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Determinazione delle priorità in materia di trasporti </a>
</h6>
<div class="collapseable"> <p><sup>1</sup> Se in una situazione eccezionale è comprovato che le tracce o i mezzi di trasporto delle imprese non sono sufficienti per l’effettuazione dei trasporti prioritari, l’Ufficio federale dei trasporti (UFT) decide le priorità in materia di trasporti, dopo aver consultato tutte le parti. </p>
<p><sup>2</sup> È fatto salvo il potere decisionale dell’esercito in caso di difesa del Paese e della sua popolazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Provvedimenti preparatori </a>
</h6>
<div class="collapseable"> <p><sup>1</sup> Le imprese devono adottare provvedimenti preparatori per le situazioni eccezionali affinché, con i mezzi a disposizione, possano effettuare trasporti prioritari e, per quanto possibile, mantenere gli altri servizi di trasporto.</p>
<p><sup>2</sup> A seconda della situazione eccezionale, i provvedimenti preparatori devono essere adatti a garantire il trasporto necessario di viaggiatori e merci 24 ore su 24.</p>
<p><sup>3</sup> Essi devono essere adottati in particolare nell’ottica di assicurare la disponibilità del personale necessario all’esercizio e di mettere a disposizione i mezzi necessari all’esercizio. Nel far questo devono essere tenute adeguatamente in considerazione le esigenze in materia di sicurezza dei trasporti e dell’esercizio nonché in materia di protezione dei lavoratori.</p>
<p><sup>4</sup> Le imprese devono programmare e adottare i provvedimenti preparatori con le autorità e le organizzazioni presenti sulla propria rete competenti in materia di protezione della popolazione, sicurezza interna ed economia. Nel far questo devono coinvolgere anche le imprese che offrono coincidenze nonché le FFS e AutoPostale  SA.</p>
<p><sup>5</sup> Devono documentare i provvedimenti preparatori previsti e adottati.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Vigilanza sui provvedimenti preparatori </a>
</h6>
<div class="collapseable"> <p>L’UFT vigila sui provvedimenti preparatori.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rimunerazione di prestazioni particolari  </a>
</h6>
<div class="collapseable"> <p><sup>1</sup> L’autorità che ordina i trasporti prioritari rimunera le imprese per le prestazioni particolari in situazioni eccezionali secondo i principi applicabili alle transazioni commerciali.</p>
<p><sup>2</sup> È fatta salva l’assunzione dei costi da parte della Confederazione per i casi di difesa nazionale e di trasporti militari.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione di un altro atto normativo </a>
</h6>
<div class="collapseable"> <p>L’ordinanza del 4 novembre 2009<sup><a href="#fn-d1844e257">7</a></sup> sull’impiego e i compiti delle imprese di tra­sporto concessionarie in situazioni particolari e straordinarie è abrogata.</p>
<div class="footnotes"><p id="fn-d1844e257"><sup>7</sup> [<a href="https://fedlex.data.admin.ch/eli/oc/2009/724">RU <b>2009</b> 5937</a>, <b></b><a href="https://fedlex.data.admin.ch/eli/oc/2016/329"><b>2016</b> 1859 </a>all. n. II 1, <b></b><a href="https://fedlex.data.admin.ch/eli/oc/2017/313"><b>2017</b> 3179 </a><i>I 3</i>]</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° novembre 2019.</p>
</div></article></main>
</div></body>
</html>
