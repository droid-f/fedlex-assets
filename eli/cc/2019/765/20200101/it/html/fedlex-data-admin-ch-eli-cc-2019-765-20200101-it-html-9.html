<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--956.134 --><p class="srnummer ">956.134 </p>
<h1 class="erlasstitel botschafttitel ">Ordinanza<br>sugli organismi di vigilanza nell’ambito della vigilanza sui mercati finanziari</h1>
<h2 class="erlasskurztitel ">(Ordinanza sugli organismi di vigilanza, OOV)</h2>
<p class="erlassdatum ">del 6 novembre 2019 (Stato 1° gennaio 2020)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 43<i>b</i> capoverso 3 e 55 della legge del 22 giugno 2007<sup><a href="#fn-d7e23" id="fnbck-d7e23">1</a></sup> sulla vigilanza dei mercati finanziari (LFINMA),</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2008/736" target="_blank">RS <b>956.1</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">La presente ordinanza disciplina le condizioni di autorizzazione e le attività di vigilanza degli organismi di vigilanza secondo il titolo terzo LFINMA.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Autorizzazione</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Richiesta</a>
</h6>
<div class="collapseable">
<p class="absatz "><sup>1</sup> L’organismo di vigilanza presenta all’Autorità federale di vigilanza sui mercati finanziari (FINMA) una richiesta di autorizzazione. Questa contiene tutte le indicazioni e i documenti necessari per la valutazione concernenti segnatamente:</p>
<dl>
<dt>a. </dt>
<dd>l’organizzazione;</dd>
<dt>b. </dt>
<dd>il luogo della direzione;</dd>
<dt>c. </dt>
<dd>il finanziamento durevole e sostenibile dell’attività;</dd>
<dt>d. </dt>
<dd>la garanzia di un’attività irreprensibile;</dd>
<dt>e. </dt>
<dd>i compiti e la loro eventuale delega.</dd>
</dl>
<p class="absatz "><sup>2</sup> La richiesta deve contenere in particolare le indicazioni e i documenti seguenti sulle persone incaricate dell’amministrazione e della gestione:</p>
<dl>
<dt>a. </dt>
<dd>indicazioni sulla cittadinanza e domicilio;</dd>
<dt>b. </dt>
<dd>indicazioni sulle partecipazioni qualificate nell’organismo di vigilanza o in altre società;</dd>
<dt>c. </dt>
<dd>indicazioni sui procedimenti giudiziari e amministrativi pendenti;</dd>
<dt>d. </dt>
<dd>un curriculum vitae firmato dalla persona interessata;</dd>
<dt>e. </dt>
<dd>referenze;</dd>
<dt>f. </dt>
<dd>un estratto del casellario giudiziale e del registro delle esecuzioni o un’attestazione corrispondente.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Forma giuridica e compiti</a>
</h6>
<div class="collapseable">
<p class="absatz "><sup>1</sup> L’organismo di vigilanza è una persona giuridica secondo il diritto svizzero.</p>
<p class="absatz "><sup>2</sup> L’organo incaricato dell’amministrazione ha in particolare i seguenti compiti:</p>
<dl>
<dt>a. </dt>
<dd>esercita l’alta direzione dell’organismo di vigilanza;</dd>
<dt>b. </dt>
<dd>definisce l’organizzazione dell’organismo di vigilanza;</dd>
<dt>c. </dt>
<dd>nomina le persone incaricate dell’alta vigilanza e della gestione.</dd>
</dl>
<p class="absatz "><sup>3</sup> L’organo incaricato della gestione ha in particolare i seguenti compiti:</p>
<dl>
<dt>a. </dt>
<dd>esercita la direzione operativa;</dd>
<dt>b. </dt>
<dd>elabora le basi decisionali per l’organo incaricato dell’amministrazione;</dd>
<dt>c. </dt>
<dd>attua le decisioni dell’organo incaricato dell’amministrazione.</dd>
</dl>
<p class="absatz "><sup>4</sup> L’organismo di vigilanza persegue una politica retributiva adeguata tenendo conto della propria attività, dei rischi e della situazione finanziaria e definisce tale politica nei propri regolamenti.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Garanzia e indipendenza</a>
</h6>
<div class="collapseable">
<p class="absatz "><sup>1</sup> Le persone indipendenti non possono accettare mandati dagli assoggettati alla vigilanza dell’organismo di vigilanza o a favore di questi ultimi. Non possono neppure detenere partecipazioni dirette o indirette negli assoggettati alla vigilanza. Le decisioni determinanti devono essere prese da una persona indipendente.</p>
<p class="absatz "><sup>2</sup> In caso di conflitti di interessi le persone coinvolte devono ricusarsi. L’organismo di vigilanza definisce nei documenti relativi all’organizzazione le modalità di gestione dei conflitti di interessi e i dettagli della ricusazione. In caso di conflitti di interessi durevoli non è dato il requisito dell’indipendenza.</p>
<p class="absatz "><sup>3</sup> L’organismo di vigilanza non può esercitare attività diverse da quelle menzionate all’articolo 43<i>a</i> LFINMA. In particolare non può:</p>
<dl>
<dt>a. </dt>
<dd>fornire consulenza agli assoggettati alla vigilanza;</dd>
<dt>b. </dt>
<dd>operare come organo di mediazione secondo il titolo quinto della legge del 15 giugno 2018<sup><a href="#fn-d7e156" id="fnbck-d7e156">2</a></sup> sui servizi finanziari.</dd>
</dl>
<div class="footnotes"><p id="fn-d7e156"><sup><a href="#fnbck-d7e156">2</a></sup><sup></sup> <a href="https://fedlex.data.admin.ch/eli/cc/2019/758" target="_blank">RS <b>950.1</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Mezzi finanziari</a>
</h6>
<div class="collapseable">
<p class="absatz "><sup>1</sup> L’organismo di vigilanza deve disporre di un capitale minimo versato integralmente di 500 000 franchi, di cui almeno un quarto deve essere liquido.</p>
<p class="absatz "><sup>2</sup> Fino alla prima costituzione delle riserve legali di cui all’articolo 43<i>f </i>capoverso 2 LFINMA è possibile computare i mutui di grado posteriore dell’ente responsabile dell’organismo di vigilanza. </p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Riserve</a>
</h6>
<div class="collapseable">
<p class="absatz "><sup>1</sup> Per la sua attività ai sensi dell’articolo 43<i>a</i> capoverso 1 LFINMA, l’organismo di vigilanza costituisce ogni anno riserve corrispondenti al 10 per cento delle uscite complessive annue finché la riserva totale raggiunge o raggiunge di nuovo l’importo di un preventivo annuale.</p>
<p class="absatz "><sup>2</sup> Al momento del rilascio dell’autorizzazione la FINMA stabilisce il termine entro il quale devono essere costituite riserve pari a un preventivo annuale. Di norma è considerato congruo un termine di dieci anni.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Mutui della Confederazione</a>
</h6>
<div class="collapseable">
<p class="absatz "><sup>1</sup> La concessione di mutui della Confederazione compete al Dipartimento federale delle finanze (DFF).</p>
<p class="absatz "><sup>2</sup> I mutui possono essere concessi soltanto nei limiti dei crediti stanziati. In caso di necessità il DFF stabilisce un ordine di priorità.</p>
<p class="absatz "><sup>3</sup> I mutui possono essere concessi soltanto agli organismi di vigilanza che dispongono di un’autorizzazione della FINMA. Il DFF può subordinare la concessione di mutui ad altre condizioni.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Presentazione dei conti</a>
</h6>
<div class="collapseable">
<p class="absatz ">L’organismo di vigilanza è soggetto all’obbligo di tenere la contabilità e di presentare i conti di cui agli articoli 957<i>a</i>–958<i>d</i> del Codice delle obbligazioni (CO)<sup><a href="#fn-d7e220" id="fnbck-d7e220">3</a></sup>.</p>
<div class="footnotes"><p id="fn-d7e220"><sup><a href="#fnbck-d7e220">3</a></sup><sup></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Vigilanza continua</a>
</h1>
<div class="collapseable">
<article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Elenchi dei membri</a>
</h6>
<div class="collapseable">
<p class="absatz "><sup>1</sup> Se svolge anche l’attività di un organismo di autodisciplina secondo la legge del 10 ottobre 1997<sup><a href="#fn-d7e240" id="fnbck-d7e240">4</a></sup> sul riciclaggio di denaro (LRD), l’organismo di vigilanza tiene elenchi separati dei membri in cui figurano i membri autorizzati dalla FINMA e quelli assoggettati alla vigilanza completa dell’organismo di vigilanza.</p>
<p class="absatz "><sup>2</sup> Gli elenchi dei membri devono essere accessibili al pubblico mediante una procedura di richiamo.</p>
<div class="footnotes"><p id="fn-d7e240"><sup><a href="#fnbck-d7e240">4</a></sup><sup></sup> <a href="https://fedlex.data.admin.ch/eli/cc/1998/892_892_892" target="_blank">RS <b>955.0</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Vigilanza continua</a>
</h6>
<div class="collapseable">
<p class="absatz "><sup>1</sup> Nell’ambito della vigilanza continua l’organismo di vigilanza valuta i rischi connessi sia all’attività sia all’organizzazione degli assoggettati alla vigilanza.</p>
<p class="absatz "><sup>2</sup> La FINMA può stabilire periodicamente i punti che l’organismo di vigilanza deve almeno verificare nell’ambito della vigilanza continua.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Notifiche alla FINMA</a>
</h6>
<div class="collapseable">
<p class="absatz "><sup>1</sup> L’organismo di vigilanza notifica immediatamente alla FINMA:</p>
<dl>
<dt>a. </dt>
<dd>le gravi violazioni del diritto in materia di vigilanza o altre irregolarità a cui non è possibile porre rimedio nell’ambito della vigilanza continua o per le quali non sembra opportuno impartire un termine per il ripristino della situazione conforme;</dd>
<dt>b. </dt>
<dd>se la situazione conforme non ha potuto essere ripristinata entro il termine impartito.</dd>
</dl>
<p class="absatz "><sup>2</sup> Esso presenta annualmente un rapporto alla FINMA sui termini impartiti secondo l’articolo 43<i>b</i> capoverso 2 LFINMA e sui miglioramenti ottenuti.</p>
<p class="absatz "><sup>3</sup> Esso notifica annualmente alla FINMA i risultati dell’attività di vigilanza continua e i dati sui rischi connessi all’attività dei singoli assoggettati alla vigilanza.</p>
<p class="absatz "><sup>4</sup> Le notifiche avvengono in forma elettronica; la FINMA stabilisce i dati da notificare e il loro formato.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Strumenti di vigilanza dell’organismo di vigilanza</a>
</h1>
<div class="collapseable">
<article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Verifica</a>
</h6>
<div class="collapseable">
<p class="absatz "><sup>1</sup> L’organismo di vigilanza può effettuare direttamente le verifiche degli assoggettati alla vigilanza o ricorrere a società di audit.</p>
<p class="absatz "><sup>2</sup> Se ricorre a società di audit, esso rilascia a tali società e agli auditor responsabili l’abilitazione necessaria e vigila sulla loro attività.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Abilitazione di società di audit</a>
</h6>
<div class="collapseable">
<p class="absatz "><sup>1</sup> La società di audit a cui ricorre l’organismo di vigilanza è sufficientemente organizzata se:</p>
<dl>
<dt>a. </dt>
<dd>dispone di almeno due auditor responsabili abilitati per l’ambito degli organismi di vigilanza;</dd>
<dt>b. </dt>
<dd>al più tardi tre anni dopo il rilascio dell’abilitazione dispone di almeno due mandati di verifica nell’ambito degli organismi di vigilanza;</dd>
<dt>c. </dt>
<dd>a prescindere dalla sua forma giuridica, rispetta le disposizioni riguardanti la documentazione e la conservazione dei documenti secondo l’articolo 730<i>c</i> CO<sup><a href="#fn-d7e327" id="fnbck-d7e327">5</a></sup>.</dd>
</dl>
<p class="absatz "><sup>2</sup> L’attività che necessita di un’autorizzazione secondo le leggi sui mercati finanziari di cui all’articolo 1 capoverso 1 LFINMA non è compatibile con l’abilitazione quale società di audit per eseguire verifiche nell’ambito degli organismi di vigilanza se la stessa è esercitata dalle seguenti persone:</p>
<dl>
<dt>a. </dt>
<dd>le società poste sotto una direzione unica con la società di audit;</dd>
<dt>b. </dt>
<dd>le persone fisiche che partecipano in modo diretto o indiretto a una società di cui alla lettera a almeno con il 10 per cento del capitale o dei diritti di voto o che possono influenzare in un altro modo determinante la sua attività;</dd>
<dt>c. </dt>
<dd>gli auditor responsabili.</dd>
</dl>
<p class="absatz "><sup>3</sup> Una società di audit è sufficientemente assicurata contro i rischi di responsabilità se, a copertura della responsabilità civile derivante da verifiche nell’ambito degli organismi di vigilanza, ha stipulato un’assicurazione per i danni patrimoniali o fornito garanzie finanziarie equivalenti. La copertura assicurativa messa a disposizione per tutti i danni patrimoniali in un anno deve ammontare almeno a 250 000 franchi.</p>
<div class="footnotes"><p id="fn-d7e327"><sup><a href="#fnbck-d7e327">5</a></sup><sup></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Abilitazione degli auditor responsabili</a>
</h6>
<div class="collapseable">
<p class="absatz "><sup>1</sup> Un auditor responsabile dispone delle conoscenze specialistiche e dell’esperienza professionale necessarie per essere abilitato a eseguire verifiche nell’ambito degli organismi di vigilanza se può dimostrare di soddisfare i seguenti requisiti:</p>
<dl>
<dt>a. </dt>
<dd>esperienza professionale di cinque anni nella fornitura di prestazioni di verifica nell’ambito previsto dall’articolo 84 dell’ordinanza del 6 novembre 2019<sup><a href="#fn-d7e366" id="fnbck-d7e366">6</a></sup> sugli istituti finanziari (OIsFi);</dd>
<dt>b. </dt>
<dd>200 ore di verifica nell’ambito previsto dall’articolo 84 OIsFi;</dd>
<dt>c. </dt>
<dd>otto ore di perfezionamento nell’ambito previsto dall’articolo 84 OIsFi, nell’anno precedente la presentazione della domanda di abilitazione.</dd>
</dl>
<p class="absatz "><sup>2</sup> Dopo l’abilitazione, l’auditor responsabile continua a disporre delle conoscenze specialistiche e dell’esperienza professionale necessarie per eseguire verifiche nell’ambito degli organismi di vigilanza se può dimostrare di soddisfare i seguenti requisiti:</p>
<dl>
<dt>a. </dt>
<dd>100 ore di verifica nell’ambito previsto dall’articolo 84 OIsFi, negli ultimi quattro anni;</dd>
<dt>b. </dt>
<dd>otto ore di perfezionamento all’anno nell’ambito previsto dall’articolo 84 OIsFi. </dd>
</dl>
<p class="absatz "><sup>3</sup> Per l’abilitazione ai sensi del capoverso 1 o il suo mantenimento ai sensi del capoverso 2, gli auditor responsabili possono computare l’esperienza professionale e le ore di verifica secondo l’articolo 3 capoverso 2 lettera c della legge del 23 giugno 2006<sup><a href="#fn-d7e394" id="fnbck-d7e394">7</a></sup> sugli investimenti collettivi (LICol) nella versione del 28 settembre 2012<sup><a href="#fn-d7e403" id="fnbck-d7e403">8</a></sup>.</p>
<p class="absatz "><sup>4</sup> Gli avvocati e i notai impiegati come auditor presso avvocati e notai allo scopo di garantire il rispetto del segreto professionale dispongono delle pertinenti conoscenze, della relativa esperienza e della formazione continua richiesta se soddisfano le condizioni di cui all’articolo 22<i>c</i> dell’ordinanza dell’11 novembre 2015<sup><a href="#fn-d7e418" id="fnbck-d7e418">9</a></sup> sul riciclaggio di denaro.</p>
<p class="absatz "><sup>5</sup> L’abilitazione rilasciata per eseguire verifiche in uno degli ambiti di vigilanza ai sensi dell’articolo 11<i>a</i> capoverso 1 lettere a–c dell’ordinanza del 22 agosto 2007<sup><a href="#fn-d7e432" id="fnbck-d7e432">10</a></sup> sui revisori o un’abilitazione come perito revisore secondo l’articolo 4 della legge del 16 dicembre 2005<sup><a href="#fn-d7e441" id="fnbck-d7e441">11</a></sup> sui revisori autorizza anche a eseguire verifiche nell’ambito degli organismi di vigilanza. </p>
<div class="footnotes">
<p id="fn-d7e366"><sup><a href="#fnbck-d7e366">6</a></sup><sup></sup> <a href="https://fedlex.data.admin.ch/eli/cc/2019/763" target="_blank">RS <b>954.11</b></a></p>
<p id="fn-d7e394"><sup><a href="#fnbck-d7e394">7</a></sup><sup></sup> <a href="https://fedlex.data.admin.ch/eli/cc/2006/822" target="_blank">RS <b>951.31</b></a></p>
<p id="fn-d7e403"><sup><a href="#fnbck-d7e403">8</a></sup><sup></sup> <a href="https://fedlex.data.admin.ch/eli/oc/2013/116" target="_blank">RU <b>2013 </b>585</a></p>
<p id="fn-d7e418"><sup><a href="#fnbck-d7e418">9</a></sup><sup></sup> <a href="https://fedlex.data.admin.ch/eli/cc/2015/791" target="_blank">RS <b>955.01</b></a></p>
<p id="fn-d7e432"><sup><a href="#fnbck-d7e432">10</a></sup><sup></sup> <a href="https://fedlex.data.admin.ch/eli/cc/2007/534" target="_blank">RS <b>221.302.3</b></a></p>
<p id="fn-d7e441"><sup><a href="#fnbck-d7e441">11</a></sup><sup></sup> <a href="https://fedlex.data.admin.ch/eli/cc/2007/533" target="_blank">RS <b>221.302</b></a></p>
</div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Perfezionamento</a>
</h6>
<div class="collapseable">
<p class="absatz "><sup>1</sup> I corsi di perfezionamento ai sensi dell’articolo 14, compresi i corsi che impiegano nuove tecnologie dell’informazione e i corsi a distanza, devono soddisfare almeno i seguenti criteri:</p>
<dl>
<dt>a. </dt>
<dd>il perfezionamento comprende l’ambito degli organismi di vigilanza;</dd>
<dt>b. </dt>
<dd>i corsi esterni e interni di perfezionamento durano almeno un’ora;</dd>
<dt>c. </dt>
<dd>ai corsi interni di perfezionamento partecipano almeno tre persone.</dd>
</dl>
<p class="absatz "><sup>2</sup> È computata l’effettiva durata del corso di perfezionamento. Le relazioni e lezioni specialistiche sono considerate computando il doppio della durata della relazione o della lezione.</p>
<p class="absatz "><sup>3</sup> Lo studio autodidattico non è considerato perfezionamento.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Disposizione transitoria</a>
</h6>
<div class="collapseable">
<p class="absatz ">Per le domande di abilitazione secondo l’articolo 14 presentate entro il 31 dicembre 2022 gli auditori responsabili possono computare l’esperienza professionale acquisita e le ore di verifica effettuate presso gli intermediari finanziari di cui all’articolo 2 capoversi 2 e 3 LRD<sup><a href="#fn-d7e485" id="fnbck-d7e485">12</a></sup> nel campo della LRD e nel campo delle norme di comportamento secondo l’articolo 3 capoverso 2 lettera c LICol<sup><a href="#fn-d7e494" id="fnbck-d7e494">13</a></sup> nella versione del 28 settembre 2012<sup><a href="#fn-d7e503" id="fnbck-d7e503">14</a></sup>. </p>
<div class="footnotes">
<p id="fn-d7e485"><sup><a href="#fnbck-d7e485">12</a></sup><sup></sup> <a href="https://fedlex.data.admin.ch/eli/cc/1998/892_892_892" target="_blank">RS <b>955.0</b></a></p>
<p id="fn-d7e494"><sup><a href="#fnbck-d7e494">13</a></sup><sup></sup> <a href="https://fedlex.data.admin.ch/eli/cc/2006/822" target="_blank">RS <b>951.31</b></a></p>
<p id="fn-d7e503"><sup><a href="#fnbck-d7e503">14</a></sup><sup></sup> <a href="https://fedlex.data.admin.ch/eli/oc/2013/116" target="_blank">RU <b>2013</b> 585</a></p>
</div>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2020.</p>
<p class="abstand1seite "></p>
</div></article>
</div></section></main>
</div></body>
</html>
