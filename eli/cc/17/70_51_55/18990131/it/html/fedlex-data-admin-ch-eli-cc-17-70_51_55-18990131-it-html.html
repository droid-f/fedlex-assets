<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-17-70_51_55-18990131-it-docx</title>
</head>
<body><div id="lawcontent">
<div id="preface">
<!--0.946.292.451--><p class="srnummer">0.946.292.451</p>
<p> RU <b>14</b> 426</p>
<p>Traduzione<i><sup><a href="#fn-d873e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Trattato di commercio<br>fra la Svizzera e il Chilì</h1>
<?del-struct abstand18pt><p>Conchiuso il 31 ottobre 1897</p>
<p>Approvato dall’Assemblea federale il 30 giugno 1898<sup><a href="#fn-d873e32">2</a></sup></p>
<p>Strumenti di ratifica scambiati il 31 gennaio 1899</p>
<p>Entrato in vigore il 31 gennaio 1899</p>
<p> (Stato 31  gennaio 1899)</p>
<div class="footnotes">
<p id="fn-d873e15"><sup>1</sup><sup></sup> Dal testo originale francese.</p>
<p id="fn-d873e32"><sup>2</sup> <a href="https://fedlex.data.admin.ch/eli/oc/17/70_51_55">RU <b>17 </b>55</a></p>
</div>
</div>
<div id="preamble">
<p>Il Consiglio federale della Confederazione Svizzera<br>e<br>il Governo del Chilì,</p>
<p>animati dal desiderio di stringere vieppiù i vincoli d’amicizia che uniscono i due paesi, hanno risolto di concludere un Trattato di commercio e hanno, a questo effetto, nominato loro plenipotenziari:</p>
<p>(Seguono i nomi dei plenipotenziari)</p>
<p>i quali, dopo essersi comunicati i loro pieni poteri e averli trovati in buona e debita forma, </p>
<p>hanno convenuto quanto segue:</p>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I </a>
</h1>
<div class="collapseable"><p>I cittadini e i prodotti svizzeri al Chilì e i cittadini e i prodotti chileni in Svizzera saranno ammessi d’ora innanzi e senza restrizione alcuna al trattamento della nazione più favorita e godranno perciò di tutte le facilitazioni, privilegi o immunità che saranno accordati nel Chilì o in Svizzera ai cittadini e ai prodotti di un’altra nazione qualunque.</p></div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II </a>
</h1>
<div class="collapseable">
<p>Le disposizioni del precedente articolo non sono applicabili nei casi in cui il Chilì accordasse agevolezze speciali, esenzioni o privilegi ai prodotti di altri Stati latini del Continente americano.</p>
<p>Resta inteso che queste concessioni non potranno essere reclamate da parte della Svizzera, nella sua qualità di nazione la più favorita, se non quando siano accordate a uno Stato non appartenente all’America latina.</p>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III </a>
</h1>
<div class="collapseable">
<p>Il presente Trattato entrerà in vigore il giorno in cui saranno scambiate le ratificazioni, e resterà esecutivo fino allo spirare di un anno dal giorno in cui l’una o l’altra delle due Parti contraenti l’avrà disdetto.</p>
<p>Esso sarà ratificato e le ratificazioni saranno scambiate a Santiago del Chilì il più presto possibile.</p>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i plenipotenziari della Svizzera e del Chilì hanno firmato le stipu­lazioni che precedono, scritte in francese e in spagnolo e vi hanno apposto i loro sigilli.</p>
<p>Fatto in doppio esemplare a Buenos-Aires il trentuno d’ottobre del 1897.</p>
<?del-struct abstand18pt><p> (Seguono le firme)</p>
</div></section></main>
</div></body>
</html>
