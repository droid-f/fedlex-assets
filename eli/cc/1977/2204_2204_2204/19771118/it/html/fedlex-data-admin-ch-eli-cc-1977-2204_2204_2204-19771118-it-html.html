<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1977-2204_2204_2204-19771118-it-docx</title>
</head>
<body><div id="lawcontent">
<div id="preface">
<!--0.814.281.1--><p class="srnummer">0.814.281.1</p>
<p> RU <b>1977</b> 2204</p>
<p>Traduzione<i><sup><a href="#fn-d1109e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo franco‑svizzero</h1>
<p>sugli organi di lotta contro l’inquinamento, da idrocarburi<br>o altri inquinanti riconosciuti, del Lago Lemano,<br>nel quadro della pertinente Convenzione del 16 novembre 1962<b><sup><sup><a href="#fn-d1109e31">2</a></sup></sup></b><br>concernente la protezione delle sue acque</p>
<?del-struct abstand18pt><p>Conchiuso il 5 maggio 1977<br>Entrato in vigore il 18 novembre 1977</p>
<p></p>
<div class="footnotes">
<p id="fn-d1109e15"><sup>1</sup> Il testo originale è pubblicato sotto lo stesso numero nell’ediz. franc. della presente Rac­colta.</p>
<p id="fn-d1109e31"><sup>2</sup> <a href="https://fedlex.data.admin.ch/eli/cc/1963/969_961_997/19631101">RS <b>0.814.281</b></a></p>
</div>
</div>
<div id="preamble"><p>Convinti della necessità d’una stretta collaborazione nella lotta contro l’inqui­namento del Lemano con idrocarburi, o altre sostanze alteranti l’acqua, desiderosi di facilitare il mutuo aiuto, in caso di grave infortunio o di catastrofe, e di sveltire l’invio di personale e materiale, il Governo della Repubblica francese e il Consiglio federale svizzero hanno convenuto il presente accordo per gli interventi richiesti da tale tipo di lotta.</p></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Gruppo «Lotta contro gli idrocarburi» </a>
</h6>
<div class="collapseable"> <p>1.  Nel quadro della Convenzione franco‑svizzera concernente la protezione delle acque del Lago Lemano dall’inquinamento, è istituito un Gruppo permanente di lavoro, designato «Collaborazione franco‑svizzera dei centri d’intervento in caso d’infortunio con idrocarburi» (detto in seguito, semplicemente, «il Gruppo»).</p>
<p>Le acque protette son quelle definite nella citata Convenzione<sup><a href="#fn-d1109e61">3</a></sup></p>
<p>2.  Il Gruppo assume segnatamente la missione seguente:</p>
<dl>
<dt>a)</dt>
<dd>impostare un programma d’interventi d’emergenza per la lotta contro gli idrocarburi o altre sostanze;</dd>
<dt>b)</dt>
<dd>compilare l’inventario dei mezzi in dotazione ai diversi centri suscettivi d’intervenire nella detta lotta;</dd>
<dt>c)</dt>
<dd>coordinare le attività dei centri medesimi in caso d’intervento e garantirne i collegamenti reciproci;</dd>
<dt>d)</dt>
<dd>consigliare i centri nell’acquisto dei mezzi di lotta contro gli infortuni dovuti agli idrocarburi o altre sostanze.</dd>
</dl>
<p>3.  Il Gruppo può sempre far capo al parere degli specialisti della lotta contro gli idrocarburi e altre sostanze inquinanti, nonché a quello d’altri esperti.</p>
<div class="footnotes"><p id="fn-d1109e61"><sup>3</sup> <a href="https://fedlex.data.admin.ch/eli/cc/1963/969_961_997/19631101">RS <b>0.814.281</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Intervento internazionale </a>
</h6>
<div class="collapseable"> <p>In caso d’infortunio dovuto ad idrocarburi o altre sostanze, il rappresentante, o uno dei rappresentanti, legittimati sul piano nazionale, può decidere di ricorrere ai centri dell’altra Parte contraente.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Norme d’intervento </a>
</h6>
<div class="collapseable"> <p>In caso d’intervento, le Parti baderanno ad applicare i disposti degli articoli seguenti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Passaggio del confine </a>
</h6>
<div class="collapseable"> <dl>
<dt>a)</dt>
<dd>Il personale competente è autorizzato, se l’intervento ne è richiesto, a pas­sare, con le attrezzature e in ogni momento, il confine terrestre o lacuale, anche fuori dai varchi ufficiali; in quest’ultimo caso, il servizio doganale viciniore deve però esserne immediatamente avvisato.</dd>
<dt>b)</dt>
<dd>Si può esigere soltanto, dal caposquadra, un documento attestante tale sua qua­lità.</dd>
<dt>c)</dt>
<dd>L’autorizzazione di libero passaggio si estende solo al materiale, agli attrezzi e ai mezzi di trasporto necessari ai fini dell’intervento. Un elenco del materiale e dei veicoli va consegnato tempestivamente ai servizi doganali.</dd>
<dt>d)</dt>
<dd>I veicoli ed il materiale d’intervento son posti sotto il regime dell’am­missione temporanea nel territorio della Parte richiedente; i carburanti e gli ingredienti vanno esenti da dazi e tasse nella misura in cui sono utilizzati per l’intervento e per tutta la durata del medesimo.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Libero accesso alle regioni disastrate </a>
</h6>
<div class="collapseable"> <p>Il personale di cui in articolo 4, ha libero accesso a tutti i luoghi richiedenti l’in­tervento.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Intervento dall’aria </a>
</h6>
<div class="collapseable"> <p>1.  Gli interventi possono avvenire mediante aeromobili, segnatamente elicotteri. Un elenco degli aeromobili ed elicotteri utilizzati per le operazioni va comunicato alle autorità competenti delle due Parti; ogni modifica dell’elenco va parimente comunicata.</p>
<p>2.  Le due Parti provvederanno a stabilire, per gli aeromobili d’intervento, un’auto­rizzazione permanente di sorvolare le rispettive regioni interessate, e di atterrarvi.</p>
<p>La delimitazione di tali regioni va fissata prima del rilascio dell’autorizzazione.</p>
<p>Gli organi del controllo aereo delle due Parti vanno avvisati prima d’ogni volo.</p>
<p>Il pilota, i membri dell’equipaggio e quelli della squadra di intervento devono essere in grado di provare la loro identità e nazionalità. Gli aeromobili possono decollare e atterrare fuori degli aerodromi doganali delle due Parti.</p>
<p>3.  Le autorità competenti dello Stato sul cui territorio ha luogo l’intervento possono chiedere alle autorità competenti dell’altro Stato un rapporto scritto sull’intervento.</p>
<p>4.  Gli aeromobili che hanno partecipato a un’operazione devono rientrare nel territorio della Parte richiesta nel termine più breve dopo l’intervento. Sono parimente autorizzati a decollare e ad atterrare fuori degli aerodromi doganali delle due Parti.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Direzione generale dell’intervento </a>
</h6>
<div class="collapseable"> <p>1.  La direzione delle operazioni spetta sempre alle autorità della Parte richiedente.</p>
<p>2.  Il direttore dei soccorsi di quest’ultima precisa le missioni che intende affidare alla squadra d’intervento della Parte richiesta, senza entrare nei particolari esecutivi.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Fine dell’intervento </a>
</h6>
<div class="collapseable"> <p>1.  Finito l’intervento, il personale, i veicoli e il materiale devono rimpatriare attraverso un varco confinario ufficiale.</p>
<p>2.  I veicoli, aeromobili o materiali d’intervento non ricondotti nel Paese d’origine senza causa sufficiente, giusta l’apprezzamento delle autorità doganali dell’altro Paese, vanno sottoposti alle disposizioni legali o regolamentari di quest’ultimo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Spese d’intervento </a>
</h6>
<div class="collapseable"> <p>1.  Né le spese d’assistenza e soccorso né quelle derivanti dalla perdita, dal deterioramento o dalla distruzione di materiali d’intervento danno adito ad un rimborso qualsiasi da parte del Paese richiedente.</p>
<p>Tuttavia le spese derivanti dal concorso di persone che non abbiano qualità di «servizio pubblico» vanno a carico del Paese richiedente. Il presente disposto non s’applica ai mezzi d’intervento aereo.</p>
<p>2.  Per tutto il corso delle operazioni, il vettovagliamento delle squadre d’intervento e l’approvvigionamento in carburante ed altri ingredienti per le attrezzature, incombono alla Parte richiedente.</p>
<p>3.  In caso di ricupero totale o parziale delle spese d’intervento, la Parte richiesta va risarcita per prima su presentazione d’una fattura <i>pro forma</i>.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Responsabilità per infortuni o danni </a>
</h6>
<div class="collapseable"> <p>1.  Ogni Parte rinuncia a presentare all’altra un reclamo qualsiasi per morte o ferimento dei personale da essa messo a disposizione di quest’ultima.</p>
<p>2.  I danni che la squadra richiesta cagionasse a terzi vanno a carico della Parte sul cui territorio avvengono, come se fossero cagionati dai servizi di soccorso di questa.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Entrata in vigore e disdetta </a>
</h6>
<div class="collapseable"> <p>1.  Il presente accordo entrerà in vigore un mese dopo che le Parti si saranno reciprocamente notificate il compimento delle formalità costituzionali all’uopo richieste.</p>
<p>2.  Esso può essere disdetto in ogni momento con preavviso di tre mesi.</p>
<p>Fatto a Berna il 5 maggio 1977 in due esemplari in lingua francese.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il<br>Governo della Repubblica francese:</p></td>
</tr>
<tr>
<td><p>Emanuel Diez</p></td>
<td><p>Claude Lebel</p></td>
</tr>
</table></div>
<p></p>
</div></article></main>
</div></body>
</html>
