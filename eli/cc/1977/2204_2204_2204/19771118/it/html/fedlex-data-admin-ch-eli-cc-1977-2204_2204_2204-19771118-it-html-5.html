<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.814.281.1 --><p class="srnummer ">0.814.281.1 </p>
<p class="ref "> RU <b>1977</b> 2204</p>
<p class="absatz09pt "><i>Traduzione</i><sup><a href="#fn-d7e13" id="fnbck-d7e13">1</a></sup></p>
<h1 class="erlasstitel botschafttitel ">Accordo franco‑svizzero<br>sugli organi di lotta contro l’inquinamento, da idrocarburi<br>o altri inquinanti riconosciuti, del Lago Lemano,<br>nel quadro della pertinente Convenzione del 16 novembre 1962<b><sup><sup><a href="#fn-d7e29" id="fnbck-d7e29">2</a></sup></sup></b><br>concernente la protezione delle sue acque</h1>
<p class="erlasssubtitel ">Conchiuso il 5 maggio 1977<br>Entrato in vigore il 18 novembre 1977</p>
<p class="erlassdatum "> (Stato 18  novembre 1977)</p>
<div class="footnotes">
<p id="fn-d7e13"><sup><a href="#fnbck-d7e13">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e29"><sup><a href="#fnbck-d7e29">2</a></sup><sup></sup> <a href="https://fedlex.data.admin.ch/eli/cc/1963/969_961_997" target="_blank">RS <b>0.814.281</b></a></p>
</div>
</div>
<div id="preamble"><div><p class="absatz ">Convinti della necessità d’una stretta collaborazione nella lotta contro l’inquinamento del Lemano con idrocarburi, o altre sostanze alteranti l’acqua, desiderosi di facilitare il mutuo aiuto, in caso di grave infortunio o di catastrofe, e di sveltire l’invio di personale e materiale, il Governo della Repubblica francese e il Consiglio federale svizzero hanno convenuto il presente accordo per gli interventi richiesti da tale tipo di lotta.</p></div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Gruppo «Lotta contro gli idrocarburi»</a>
</h6>
<div class="collapseable">
<p class="absatz ">1.  Nel quadro della Convenzione franco‑svizzera concernente la protezione delle acque del Lago Lemano dall’inquinamento, è istituito un Gruppo permanente di lavoro, designato «Collaborazione franco‑svizzera dei centri d’intervento in caso d’infortunio con idrocarburi» (detto in seguito, semplicemente, «il Gruppo»).</p>
<p class="absatz ">Le acque protette son quelle definite nella citata Convenzione<sup><a href="#fn-d7e59" id="fnbck-d7e59">3</a></sup></p>
<p class="absatz ">2.  Il Gruppo assume segnatamente la missione seguente:</p>
<dl>
<dt>a) </dt>
<dd>impostare un programma d’interventi d’emergenza per la lotta contro gli idrocarburi o altre sostanze;</dd>
<dt>b) </dt>
<dd>compilare l’inventario dei mezzi in dotazione ai diversi centri suscettivi d’intervenire nella detta lotta;</dd>
<dt>c) </dt>
<dd>coordinare le attività dei centri medesimi in caso d’intervento e garantirne i collegamenti reciproci;</dd>
<dt>d) </dt>
<dd>consigliare i centri nell’acquisto dei mezzi di lotta contro gli infortuni dovuti agli idrocarburi o altre sostanze.</dd>
</dl>
<p class="absatz ">3.  Il Gruppo può sempre far capo al parere degli specialisti della lotta contro gli idrocarburi e altre sostanze inquinanti, nonché a quello d’altri esperti.</p>
<div class="footnotes"><p id="fn-d7e59"><sup><a href="#fnbck-d7e59">3</a></sup><sup></sup> <a href="https://fedlex.data.admin.ch/eli/cc/1963/969_961_997" target="_blank">RS <b>0.814.281</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Intervento internazionale</a>
</h6>
<div class="collapseable"><p class="absatz ">In caso d’infortunio dovuto ad idrocarburi o altre sostanze, il rappresentante, o uno dei rappresentanti, legittimati sul piano nazionale, può decidere di ricorrere ai centri dell’altra Parte contraente.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Norme d’intervento</a>
</h6>
<div class="collapseable"><p class="absatz ">In caso d’intervento, le Parti baderanno ad applicare i disposti degli articoli seguenti.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Passaggio del confine</a>
</h6>
<div class="collapseable"><dl>
<dt>a) </dt>
<dd>Il personale competente è autorizzato, se l’intervento ne è richiesto, a passare, con le attrezzature e in ogni momento, il confine terrestre o lacuale, anche fuori dai varchi ufficiali; in quest’ultimo caso, il servizio doganale viciniore deve però esserne immediatamente avvisato.</dd>
<dt>b) </dt>
<dd>Si può esigere soltanto, dal caposquadra, un documento attestante tale sua qualità.</dd>
<dt>c) </dt>
<dd>L’autorizzazione di libero passaggio si estende solo al materiale, agli attrezzi e ai mezzi di trasporto necessari ai fini dell’intervento. Un elenco del materiale e dei veicoli va consegnato tempestivamente ai servizi doganali.</dd>
<dt>d) </dt>
<dd>I veicoli ed il materiale d’intervento son posti sotto il regime dell’ammissione temporanea nel territorio della Parte richiedente; i carburanti e gli ingredienti vanno esenti da dazi e tasse nella misura in cui sono utilizzati per l’intervento e per tutta la durata del medesimo.</dd>
</dl></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Libero accesso alle regioni disastrate</a>
</h6>
<div class="collapseable"><p class="absatz ">Il personale di cui in articolo 4, ha libero accesso a tutti i luoghi richiedenti l’intervento.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Intervento dall’aria</a>
</h6>
<div class="collapseable">
<p class="absatz ">1.  Gli interventi possono avvenire mediante aeromobili, segnatamente elicotteri. Un elenco degli aeromobili ed elicotteri utilizzati per le operazioni va comunicato alle autorità competenti delle due Parti; ogni modifica dell’elenco va parimente comunicata.</p>
<p class="absatz ">2.  Le due Parti provvederanno a stabilire, per gli aeromobili d’intervento, un’autorizzazione permanente di sorvolare le rispettive regioni interessate, e di atterrarvi.</p>
<p class="absatz ">La delimitazione di tali regioni va fissata prima del rilascio dell’autorizzazione.</p>
<p class="absatz ">Gli organi del controllo aereo delle due Parti vanno avvisati prima d’ogni volo.</p>
<p class="absatz ">Il pilota, i membri dell’equipaggio e quelli della squadra di intervento devono essere in grado di provare la loro identità e nazionalità. Gli aeromobili possono decollare e atterrare fuori degli aerodromi doganali delle due Parti.</p>
<p class="absatz ">3.  Le autorità competenti dello Stato sul cui territorio ha luogo l’intervento possono chiedere alle autorità competenti dell’altro Stato un rapporto scritto sull’intervento.</p>
<p class="absatz ">4.  Gli aeromobili che hanno partecipato a un’operazione devono rientrare nel territorio della Parte richiesta nel termine più breve dopo l’intervento. Sono parimente autorizzati a decollare e ad atterrare fuori degli aerodromi doganali delle due Parti.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Direzione generale dell’intervento</a>
</h6>
<div class="collapseable">
<p class="absatz ">1.  La direzione delle operazioni spetta sempre alle autorità della Parte richiedente.</p>
<p class="absatz ">2.  Il direttore dei soccorsi di quest’ultima precisa le missioni che intende affidare alla squadra d’intervento della Parte richiesta, senza entrare nei particolari esecutivi.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Fine dell’intervento</a>
</h6>
<div class="collapseable">
<p class="absatz ">1.  Finito l’intervento, il personale, i veicoli e il materiale devono rimpatriare attraverso un varco confinario ufficiale.</p>
<p class="absatz ">2.  I veicoli, aeromobili o materiali d’intervento non ricondotti nel Paese d’origine senza causa sufficiente, giusta l’apprezzamento delle autorità doganali dell’altro Paese, vanno sottoposti alle disposizioni legali o regolamentari di quest’ultimo.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Spese d’intervento</a>
</h6>
<div class="collapseable">
<p class="absatz ">1.  Né le spese d’assistenza e soccorso né quelle derivanti dalla perdita, dal deterioramento o dalla distruzione di materiali d’intervento danno adito ad un rimborso qualsiasi da parte del Paese richiedente.</p>
<p class="absatz ">Tuttavia le spese derivanti dal concorso di persone che non abbiano qualità di «servizio pubblico» vanno a carico del Paese richiedente. Il presente disposto non s’applica ai mezzi d’intervento aereo.</p>
<p class="absatz ">2.  Per tutto il corso delle operazioni, il vettovagliamento delle squadre d’intervento e l’approvvigionamento in carburante ed altri ingredienti per le attrezzature, incombono alla Parte richiedente.</p>
<p class="absatz ">3.  In caso di ricupero totale o parziale delle spese d’intervento, la Parte richiesta va risarcita per prima su presentazione d’una fattura <i>pro forma</i>.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Responsabilità per infortuni o danni</a>
</h6>
<div class="collapseable">
<p class="absatz ">1.  Ogni Parte rinuncia a presentare all’altra un reclamo qualsiasi per morte o ferimento dei personale da essa messo a disposizione di quest’ultima.</p>
<p class="absatz ">2.  I danni che la squadra richiesta cagionasse a terzi vanno a carico della Parte sul cui territorio avvengono, come se fossero cagionati dai servizi di soccorso di questa.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Entrata in vigore e disdetta</a>
</h6>
<div class="collapseable">
<p class="absatz ">1.  Il presente accordo entrerà in vigore un mese dopo che le Parti si saranno reciprocamente notificate il compimento delle formalità costituzionali all’uopo richieste.</p>
<p class="absatz ">2.  Esso può essere disdetto in ogni momento con preavviso di tre mesi.</p>
<p class="absatz ">Fatto a Berna il 5 maggio 1977 in due esemplari in lingua francese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero:</p>
<p class="unterschriftenfi ">Emanuel Diez</p>
</td>
<td>
<p class="unterschriftenfi1 ">Per il<br>Governo della Repubblica francese:</p>
<p class="unterschriftenfi ">Claude Lebel</p>
</td>
</tr></table></div>
</div></article></main>
</div></body>
</html>
