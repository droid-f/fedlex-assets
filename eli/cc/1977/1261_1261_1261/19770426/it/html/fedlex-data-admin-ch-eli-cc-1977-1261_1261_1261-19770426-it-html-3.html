<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.297.581 --><p class="srnummer ">0.946.297.581 </p>
<p class="ref "> RU <b>1977</b> 1261</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo commerciale<br>tra la Confederazione Svizzera<br>e la Repubblica Tunisina</h1>
<p class="erlasssubtitel ">Conchiuso il 23 dicembre 1976</p>
<p class="erlasssubtitel ">Entrato in vigore con scambio di note del 26 aprile 1977</p>
<p class="erlassdatum "> (Stato 26  aprile 1977)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Governo della Confederazione Svizzera<br>e<br>il Governo della Repubblica Tunisina,</p>
<p class="absatz ">desiderosi d’incrementare la cooperazione economica e di potenziare le relazioni commerciali su una base di parità e di reciproco vantaggio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">Le Parti Contraenti si sforzeranno d’agevolare e sviluppare, con tutti i mezzi adeguati, gli scambi di merci e servizi tra i due Paesi, nel quadro delle disposizioni e normative in essi vigenti.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Le Parti Contraenti convengono di accordarsi reciprocamente il trattamento della nazione più favorita per quanto concerne i diritti e le formalità doganali, giusta le prescrizioni del GATT.<sup><a href="#fn-d7e58" id="fnbck-d7e58">2</a></sup></p>
<p class="absatz ">Tuttavia tal trattamento non si estende ai vantaggi, alle concessioni e alle esenzioni che ciascuna Parte accorda, o accorderà, </p>
<dl>
<dt>– </dt>
<dd>ai Paesi limitrofi, nel traffico di confine e </dd>
<dt>– </dt>
<dd>ai Paesi partecipi d’un’unione doganale o di una zona di libero scambio, istituita o istituibile;</dd>
<dt>– </dt>
<dd>e non si estende ai vantaggi che la Repubblica Tunisina accorda o accorderà ai Paesi del Maghreb Arabo.</dd>
</dl>
<div class="footnotes"><p id="fn-d7e58"><sup><a href="#fnbck-d7e58">2</a></sup><sup></sup> <a href="https://fedlex.data.admin.ch/eli/cc/1959/1745_1807_1812" target="_blank">RS <b>0.632.21</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3 </b></a>
</h6>
<div class="collapseable">
<p class="absatz ">Le Parti Contraenti esentueranno da dazi ed altri oneri, all’importazione e all’esportazione, e permetteranno che vengano riesportati gli oggetti seguenti:</p>
<dl>
<dt>a) </dt>
<dd>campioni e materiale pubblicitario impiegati per la propaganda commerciale, purché privi di valore commerciale o riesportati;</dd>
<dt>b) </dt>
<dd>merci e oggetti utilizzati in prove o dimostrazioni, purché riesportati;</dd>
<dt>c) </dt>
<dd>merci e oggetti utilizzati in fiere ed esposizioni, purché riesportati;</dd>
<dt>d) </dt>
<dd>ricambi forniti gratuitamente in sostituzione di pezzi difettosi, purché nel periodo di garanzia;</dd>
<dt>e) </dt>
<dd>utensili e altro materiale importati dai montatori per montaggi e riparazioni, purché riesportati;</dd>
<dt>f) </dt>
<dd>imballaggi contrassegnati, importati per riempitura, purché riesportati alla scadenza d’un termine stabilito.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">Nel quadro del presente accordo, le forniture di merci e servizi vanno eseguite in base a contratti da stipularsi fra le persone fisiche e giuridiche e le società commerciali, conformemente alla normativa vigente nei due Paesi.</p>
<p class="absatz ">Ciascuna Parte Contraente assicurerà, quanto possibile, il libero accesso al proprio mercato interno, per le merci originarie e provenienti dall’altra Parte.</p>
<p class="absatz ">Per le merci ancora sottoposte a licenze o permessi d’importazione, le due Parti autorizzano l’importazione di quelle originarie e provenienti dall’altra Parte.</p>
<p class="absatz ">Per facilitare lo sviluppo dell’interscambio, le merci dei due Paesi, particolarmente interessanti per le Parti, vengono specificate negli elenchi S e T corredanti il presente testo. Gli elenchi rivestono carattere indicativo.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Per favorire l’ulteriore sviluppo delle loro relazioni commerciali, ciascuna Parte accorda all’altra le necessarie facilitazioni nel partecipare alle fiere e all’organizzazione di esposizioni commerciali.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">I pagamenti delle merci e dei servizi, nel quadro del presente accordo, vanno fatti in divise convertibili.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">L’esame della bilancia commerciale tra i due Paesi partirà, tra l’altro, dalle statistiche delle importazioni pubblicate dai servizi ufficiali delle due Parti.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">È costituita una Commissione mista composta dei rappresentanti delle due Parti ed incaricata di vigilare sul buon funzionamento del presente accordo. La Commissione si adunerà, a domanda dell’una o dell’altra Parte, alternativamente in Svizzera e in Tunisia. La Commissione esaminerà l’evoluzione dell’interscambio e proporrà, ove occorra, ai due Governi i provvedimenti idonei a migliorare le relazioni economiche e commerciali svizzero-tunisine.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Il presente accordo s’applica anche al Principato del Liechtenstein finché questo resterà vincolato alla Svizzera dal trattato d’unione doganale.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p class="absatz ">Scaduto l’accordo, i suoi disposti permarranno in vigore per tutti i contratti stipulati durante la sua validità e non ancora eseguiti alla sua scadenza.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz ">Il presente accordo è provvisoriamente applicabile a partire dalla firma. Esso entrerà in vigore allorché le Parti Contraenti si saranno notificate l’adempimento delle formalità costituzionali previste per la conclusione e la vigenza dei trattati internazionali.</p>
<p class="absatz ">Il presente accordo è conchiuso per il periodo dal 1° gennaio 1977 al 31 dicembre 1977.</p>
<p class="absatz ">Esso verrà tacitamente rinnovato di anno in anno, sempreché l’una o l’altra Parte non l’abbia disdetto per scritto tre mesi prima della scadenza.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p class="absatz ">Il presente accordo abroga o sostituisce il Protocollo sulla nazione più favorita, del 26 ottobre 1957<sup><a href="#fn-d7e178" id="fnbck-d7e178">3</a></sup> e l’accordo commerciale tra il Governo della Confederazione Svizzera e il Governo della Repubblica Tunisina, firmato il 2 dicembre 1961<sup><a href="#fn-d7e188" id="fnbck-d7e188">4</a></sup>, salvo restando il Protocollo dell’Accordo commerciale concernente i trasferimenti delle assicurazioni e riassicurazioni, conchiuso in Berna il 15 novembre 1963.<sup><a href="#fn-d7e198" id="fnbck-d7e198">5</a></sup></p>
<p class="absatz ">Fatto a Berna, il 23 dicembre 1976, in doppio originale in lingua francese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione Svizzera:</p>
<p class="unterschriftenfi ">E. Moser</p>
</td>
<td>
<p class="unterschriftenfi1 ">Per il Governo<br>della Repubblica Tunisina:</p>
<p class="unterschriftenfi ">T. Smida</p>
</td>
</tr></table></div>
<div class="footnotes">
<p id="fn-d7e178"><sup><a href="#fnbck-d7e178">3</a></sup><sup></sup> <a href="https://fedlex.data.admin.ch/eli/oc/1958/254_260_266" target="_blank">RU <b>1958</b> 266</a></p>
<p id="fn-d7e188"><sup><a href="#fnbck-d7e188">4</a></sup><sup></sup> <a href="https://fedlex.data.admin.ch/eli/oc/1962/1467_1517_1529" target="_blank">RU <b>1962</b> 1529</a></p>
<p id="fn-d7e198"><sup><a href="#fnbck-d7e198">5</a></sup><sup></sup> <a href="https://fedlex.data.admin.ch/eli/cc/1963/1068_1073_1113" target="_blank">RS <b>0.946.297.581.1</b></a></p>
</div>
</div></article></main><div id="annex">
<section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco S</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Elenco indicativo dei prodotti d’origine svizzera esportabili in Tunisia</a>
</h2>
<div class="collapseable">
<dl class="man-template-tab-struktur-1">
<dt>– </dt>
<dd>Prodotti agricoli</dd>
<dt></dt>
<dd>segnatamente, bestiame d’allevamento, latti dietetici, concentrati, pastorizzati ecc., formaggi a pasta dura o in scatola, mele e pere da tavola, grassi e oli, cacao e suoi derivati, preparati alimentari, tabacchi lavorati</dd>
<dt>– </dt>
<dd>Prodotti chimici</dd>
<dt></dt>
<dd>segnatamente, farmaceutici, coloranti organici o sintetici, odoranti o aromatizzanti, tensioattivi organici</dd>
<dt>– </dt>
<dd>Materie plastiche e gomme</dd>
<dt>– </dt>
<dd>Carta, articoli di libreria e tipografia</dd>
<dt>– </dt>
<dd>Tessili e tessuti</dd>
<dt></dt>
<dd>segnatamente, fibre continue e discontinue, cotonati, ricami non artigianali, confezioni</dd>
<dt>– </dt>
<dd>Calzature di lusso</dd>
<dt>– </dt>
<dd>Lavori in pietra, gesso, cemento, amianto, mica o materie analoghe, vetro</dd>
<dt>– </dt>
<dd>Metalli comuni e lavori in metallo</dd>
<dt></dt>
<dd>segnatamente, tubi e tubature di ferro e acciaio, costruzioni di ferro o acciaio, articoli torniti, impianti per riscaldamento centrale, utensileria domestica o generale, articoli igienici, materiale per saldature</dd>
<dt>– </dt>
<dd>Macchine e apparecchi</dd>
<dt></dt>
<dd>segnatamente, motori ad esplosione o combustione, a pistoni o centrifughi; filtri; macchine per pulire, asciugare, riempire e chiudere bottiglie o scatole; imballatrici; lavastoviglie, macchine per la molitoria, la stampa, la filatura; telai anche da ricamo, con attrezzi ausiliari; macchine utensili per la metallurgia; macchine o attrezzature d’ufficio; macchine per vagliare, lavare, frantumare, miscelare e modellare materie minerali</dd>
<dt>– </dt>
<dd>Macchine e apparecchi elettrici</dd>
<dt></dt>
<dd>segnatamente per telefonia e telegrafia; trasmittenti; sezionatori e connettitori di circuiti; resistenze atermiche, potenziometri, regolatori d’alta tensione, pannelli di comando o di distribuzione</dd>
<dt>– </dt>
<dd>Materiale da trasporto</dd>
<dt></dt>
<dd>segnatamente automotrici, carrelli con o senza motore, pezzi staccati per veicoli ferroviari, autocarri</dd>
<dt>– </dt>
<dd>Strumenti e apparecchi ottici, fotografici e cinematografici, di metrologia o verifica di precisione; strumenti e apparecchi medico-chirurgici; strumenti musicali, registratori ecc.</dd>
<dt></dt>
<dd>segnatamente geodetici, topografici, idrografici, idrologici, meteorologici, geofisici, bussole, telemetri, bilance di precisione; attrezzature mediche, ortopediche, protesi (per fratture o sordità); apparecchi elettronici di metrologia, verifica, regolazione; fonografi, dittafoni, registratori e grammofoni, giradischi, magnetofoni; apparecchi foto e cinematografici</dd>
<dt>– </dt>
<dd>Articoli orologieri</dd>
<dt></dt>
<dd>segnatamente, orologi da tasca, orologi braccialetto e simili; pendolette e sveglie con movimenti non orologieri; movimenti orologieri; casse d’orologio della voce 9101<sup><a href="#fn-d7e299" id="fnbck-d7e299">6</a></sup>; altre forniture orologiere</dd>
<dt>– </dt>
<dd>Prodotti diversi</dd>
</dl>
<div class="footnotes"><p id="fn-d7e299"><sup><a href="#fnbck-d7e299">6</a></sup><sup></sup> Per la numerazione vedi Tariffa delle dogane svizzere del 9 ott. 1986 (<a href="https://fedlex.data.admin.ch/eli/cc/1987/1871_1871_1871" target="_blank">RS <b>632.10</b> </a>allegato).</p></div>
</div></section></div></section><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco T</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Elenco indicativo dei prodotti d’origine tunisina esportabili in Svizzera</a>
</h2>
<div class="collapseable">
<dl class="man-template-tab-struktur-1">
<dt>– </dt>
<dd>Pesci, crostacei e molluschi freschi o congelati</dd>
<dt>– </dt>
<dd>Spugne naturali</dd>
<dt>– </dt>
<dd>Legumi e ortaggi freschi, refrigerati o congelati o in salamoia, radici e tuberi alimentari</dd>
<dt>– </dt>
<dd>Datteri e frutta secca, mandorle incluse </dd>
<dt>– </dt>
<dd>Agrumi e altra frutta fresca</dd>
<dt>– </dt>
<dd>Harissa</dd>
<dt>– </dt>
<dd>Spezie e condimenti</dd>
<dt>– </dt>
<dd>Cereali segnatamente orzo</dd>
<dt>– </dt>
<dd>Prodotti di molitoria e crusche</dd>
<dt>– </dt>
<dd>Olio d’oliva grezzo, purificato o raffinato</dd>
<dt>– </dt>
<dd>Cuscus e paste alimentari</dd>
<dt>– </dt>
<dd>Conserve di pomodori, carciofi, olive ecc. Conserve di frutta (marmellate, gelatine ecc.)</dd>
<dt>– </dt>
<dd>Succhi di frutta</dd>
<dt>– </dt>
<dd>Mosti d’uva</dd>
<dt>– </dt>
<dd>Vino e aceto di vino</dd>
<dt>– </dt>
<dd>Sale marino</dd>
<dt>– </dt>
<dd>Fosfati di calcio, naturali o analoghi, spato fluoro, minerale di zinco Petrolio grezzo, olio lampante, spirito ecc.</dd>
<dt>– </dt>
<dd>Acido fosforico</dd>
<dt>– </dt>
<dd>Fluoruro d’alluminio e solfato d’allumina</dd>
<dt>– </dt>
<dd>Iperfosfati, superfosfati e altri fertilizzanti</dd>
<dt>– </dt>
<dd>Profumi</dd>
<dt>– </dt>
<dd>Velli grezzi, escluse le pelli bovine</dd>
<dt>– </dt>
<dd>Cuoi e pelli equine</dd>
<dt>– </dt>
<dd>Lavori in materie plastiche</dd>
<dt>– </dt>
<dd>Legni, compensati e lavori in legno</dd>
<dt>– </dt>
<dd>Sugheri e lavori in sughero</dd>
<dt>– </dt>
<dd>Carta da stampa, per scrivere, carta-carbone, articoli scolastici ecc.</dd>
<dt>– </dt>
<dd>Tessili (tessuti, confezioni e maglierie, coperte, teloni ecc.)</dd>
<dt>– </dt>
<dd>Tappeti a punto annodato, klim e altri prodotti artigianali.</dd>
<dt>– </dt>
<dd>Spaghi, corde e cordami</dd>
<dt>– </dt>
<dd>Calzature e simili</dd>
<dt>– </dt>
<dd>Prodotti refrattari e ceramiche</dd>
<dt>– </dt>
<dd>Tubi d’acciaio saldato</dd>
<dt>– </dt>
<dd>Giunti idraulici, griglie e chincaglieria (chiodi, viti, bulloni ecc.)</dd>
<dt>– </dt>
<dd>Articoli casalinghi, utensileria da cucina ed elettrodomestici</dd>
<dt>– </dt>
<dd>Piombo e lavori di piombo</dd>
<dt>– </dt>
<dd>Utensili, posaterie da tavola in metalli comuni</dd>
<dt>– </dt>
<dd>Lampadari</dd>
<dt>– </dt>
<dd>Elettrodi per saldatura all’arco</dd>
<dt>– </dt>
<dd>Motori diesel a combustione interna</dd>
<dt>– </dt>
<dd>Rubinetteria</dd>
<dt>– </dt>
<dd>Materiale elettrico</dd>
<dt></dt>
<dd>segnatamente trasformatori, motori, accumulatori, stabilizzatori, lampadine ecc.</dd>
<dt>– </dt>
<dd>Ricevitori radio TV</dd>
<dt>– </dt>
<dd>Cavi elettrici e telefonici</dd>
<dt>– </dt>
<dd>Contatori per gas, liquidi, elettricità</dd>
<dt>– </dt>
<dd>Imbarcazioni da diporto, sport e pesca</dd>
<dt>– </dt>
<dd>Mobili, letti e simili</dd>
<dt>– </dt>
<dd>Prodotti diversi</dd>
</dl>
<p class="abstand1seite "></p>
</div></section></div></section>
</div>
</div></body>
</html>
