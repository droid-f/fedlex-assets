<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1977-1922_1922_1922-19770927-it-docx</title>
</head>
<body><div id="lawcontent">
<div id="preface">
<!--0.946.298.183 --><p class="srnummer ">0.946.298.183 </p>
<p> RU <b>1977</b> 1922</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Protocollo<br>istitutivo di una commissione Mista per la cooperazione economica,<br>commerciale, industriale e scientifico-tecnica fra la Confederazione Svizzera e la Repubblica Socialista Federativa di Jugoslavia</h1>
<p>Conchiuso il 5 aprile 1977</p>
<p>Entrato in vigore con scambio di note il 27 settembre 1977</p>
<p> (Stato 27  settembre 1977)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Dal testo originale francese.</p></div>
</div>
<div id="preamble">
<p>Il Consiglio federale svizzero<br>e<br>Il Consiglio Esecutivo federale della Repubblica Socialista Federativa di Jugoslavia,</p>
<p>Costatando lo svolgimento soddisfacente dei rapporti economici bilaterali;</p>
<p>Desiderosi d’allargare e rafforzare la cooperazione economica, commerciale, industriale e scientifico-tecnica fra i due Paesi;</p>
<p>Tenuto conto dell’adesione delle due parti all’Accordo generale su le tariffe doganali e il commercio<sup><a href="#fn-d6e44" id="fnbck-d6e44">2</a></sup>;</p>
<p>Confermando la loro volontà d’applicare nei rapporti bilaterali le disposizioni del capitolo sulla «cooperazione nei settori dell’economia, della scienza e della tecnica, e dell’ambiente» dell’Atto finale della Conferenza sulla sicurezza e la cooperazione in Europa, firmato a Helsinki il 1° agosto 1975, </p>
<p>hanno convenuto quanto segue:</p>
<div class="footnotes"><p id="fn-d6e44"><sup><a href="#fnbck-d6e44">2</a></sup> <a href="https://fedlex.data.admin.ch/eli/cc/1959/1745_1807_1812" target="_blank">RS <b>0.632.21</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1. Desiderose di allargare la cooperazione economica, commerciale, industriale e scientifico-tecnica fra i loro Paesi, le Parti istituiscono una Commissione Mista.</p>
<p>2. La Commissione Mista ha il compito di stabilire metodi e mezzi per il promovimento dei rapporti economici fra i due Paesi, compresi lo sviluppo degli scambi commerciali e la cooperazione industriale e scientifico-tecnica; essa studierà i problemi procedenti dall’applicazione dei trattati bilaterali e multilaterali cui partecipano i due Paesi.</p>
<p>3. La Commissione Mista proporrà ai rispettivi governi le misure da prendere, nell’ambito delle loro competenze, per allargare e agevolare la cooperazione economica, commerciale, industriale e scientifico-tecnica.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>La Commissione Mista procederà allo scambio d’informazioni riguardo ai disciplinamenti nazionali e a consultazioni vicendevoli su questioni connesse con lo sviluppo e l’allargamento della cooperazione economica, commerciale, industriale e scientifico-tecnica fra i due Paesi.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1. La Commissione Mista può istituire gruppi misti, permanenti o temporanei, per esaminare determinate questioni di sua competenza.</p>
<p>2. La Commissione Mista può invitare, se necessario, rappresentanti dell’economica e altri periti a partecipare alle sue riunioni.</p>
<p>3. Le attività dei gruppi di cui al capoverso 1 del presente articolo sono determinate dalla commissione Mista.</p>
<p>4. I gruppi presentano alla Commissione Mista il rendiconto del loro lavoro.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>1. La Commissione Mista si adunerà a domanda dell’una o dell’altra parte, alternativamente in Svizzera e in Jugoslavia.</p>
<p>2. L’ordine del giorno della sessione della Commissione Mista va convenuto fra le due parti al più tardi un mese prima della sessione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>A compimento dei lavori delle sessioni della Commissione Mista è compilato un processo verbale concernente i risultati delle deliberazioni.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p>1. Il presente Protocollo è applicabile dalla data della firma.</p>
<p>2. Esso entrerà in vigore quando le parti si saranno notificato l’adempimento delle procedure interne all’uopo necessarie.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>1. Il protocollo è conchiuso per una durata indeterminata; ciascuna Parte può disdirlo mediante notificazione scritta all’altra Parte contraente. Il protocollo cessa d’essere in vigore sei mesi dopo la data della notificazione.</p>
<p>2. La scadenza del protocollo non pregiudicherà la validità degli accordi e dei contratti conchiusi sotto la sua egida.</p>
<p>Fatto a Belgrado, il 5 aprile 1977, in due originali, in francese e in serbo-croato, di cui ciascuno è autentico.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:</p>
<p>Brugger</p>
</td>
<td>
<p>Per il Consiglio esecutivo federale<br>della Repubblica Socialista Federativa<br>di Jugoslavia:</p>
<p>E. Ludviger</p>
</td>
</tr></table></div>
<p></p>
</div></article></main>
</div></body>
</html>
