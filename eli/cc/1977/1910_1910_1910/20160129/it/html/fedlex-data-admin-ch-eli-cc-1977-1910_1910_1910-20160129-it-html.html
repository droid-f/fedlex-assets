<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1977-1910_1910_1910-20160129-it-docx</title>
</head>
<body><div id="lawcontent">
<div id="preface">
<!--0.274.15--><p class="srnummer">0.274.15</p>
<p> RU <b>1977</b> 1910; FF <b>1975</b> I 1557</p>
<p>Traduzione<i><sup><a href="#fn-d2658e17">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione <br>sull’esazione delle prestazioni alimentari all’estero</h1>
<?del-struct abstand18pt><p>Conchiusa a New York il 20 giugno 1956<br>Approvata dall’Assemblea federale il 17 dicembre 1975<sup><a href="#fn-d2658e33">2</a></sup><br>Istrumento d’adesione depositato dalla Svizzera il 5 ottobre 1977<br>Entrata in vigore per la Svizzera il 4 novembre 1977</p>
<p> (Stato 29  gennaio 2016)</p>
<div class="footnotes">
<p id="fn-d2658e17"><sup>1</sup> Dal testo originale francese.</p>
<p id="fn-d2658e33"><sup>2</sup> <a href="https://fedlex.data.admin.ch/eli/oc/1977/1909_1909_1909">RU <b>1977</b> 1909</a></p>
</div>
</div>
<div id="preamble">
<h5><i>Preambolo</i></h5>
<p>Considerata l’urgenza di risolvere il problema umanitario delle persone nel bisogno il cui sostegno legale si trova all’estero;</p>
<p>considerato che il procedimento in materia di azioni alimentari o l’esecuzione delle decisioni all’estero si imbatte in gravi difficoltà legali e pratiche;</p>
<p>decise a prevedere i mezzi che consentono di risolvere questi problemi e di superare queste difficoltà,</p>
<p>le Parti contraenti hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto della Convenzione </a>
</h6>
<div class="collapseable"> <p>1.  La presente Convenzione ha lo scopo di agevolare a una persona, appresso credi­tore, che si trova sul territorio di una Parte contraente l’esazione degli alimenti cui pretende aver diritto da parte di una persona, appresso debitore, che si trova sotto la giurisdizione di un’altra Parte contraente. Gli organismi impiegati a tal fine sono appresso designati Autorità speditrici e Istituzioni intermediarie.</p>
<p>2.  Le vie di diritto previste nella presente Convenzione completano, senza sosti­tuirla, qualsiasi altra via di diritto esistente secondo il diritto interno o internazio­nale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2 </b> Designazione delle Istituzioni </a>
</h6>
<div class="collapseable"> <p>1.  Ogni Parte contraente, al momento del deposito dello strumento di ratificazione o d’adesione, designa una o più autorità amministrative o giudiziarie che eserciteranno sul suo territorio le funzioni d’Autorità speditrici.</p>
<p>2.  Ogni Parte contraente, al momento del deposito dello strumento di ratificazione o d’adesione, designa un organismo pubblico o privato che eserciterà sul suo territorio le funzioni di Istituzione intermediaria.</p>
<p>3.  Ogni Parte contraente comunica senza indugio al Segretario generale delle Nazioni Unite le designazioni fatte in applicazione dei paragrafi 1 e 2 e qualsiasi mo­dificazione in riguardo.</p>
<p>4.  Le Autorità speditrici e le Istituzioni intermediarie possono mettersi direttamente in contatto con le Autorità speditrici e le Istituzioni intermediarie delle altre Parti contraenti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Presentazione della domanda all’Autorità speditrice </a>
</h6>
<div class="collapseable"> <p>1.  Se un creditore si trova sul territorio di una Parte contraente, appresso Stato del creditore, e se il debitore si trova sotto la giurisdizione di un’altra Parte contraente, appresso Stato del debitore, il primo può indirizzare una domanda a un’Autorità speditrice dello Stato in cui si trova per ottenere gli alimenti da parte del debitore.</p>
<p>2.  Ogni Parte contraente informa il Segretario generale degli elementi di prova nor­malmente richiesti a sostegno delle domande alimentari della legge dello Stato del­l’Isti­tuzione intermediaria, delle condizioni in cui quest’ultimi devono essere prodotti per essere ricevibili e delle altre condizioni stabilite dalla legge in parola.</p>
<p>3.  La domanda dev’essere corredata di tutti i documenti pertinenti e segnatamente, al­l’occorrenza, di una procura autorizzante l’Istituzione intermediaria ad agire in nome del creditore o a designare una persona abilitata ad agire in nome del credi­tore; dev’essere pure allegata una fotografia del creditore e, se possibile, una del de­bitore.</p>
<p>4.  L’Autorità speditrice prende tutti i provvedimenti possibili per garantire l’osser­vanza delle esigenze poste dalla legge dello Stato dell’Istituzione intermedia­ria; riservate le disposizioni di quest’ultima legge, la domanda deve contenere le seguenti indicazioni:</p>
<dl>
<dt>a)</dt>
<dd>cognome e nomi, indirizzo, data di nascita, cittadinanza e professione del creditore, come anche, all’occorrenza, cognome e indirizzo del suo rappre-sentante legale;</dd>
<dt>b)</dt>
<dd>cognome e nomi e, nella misura in cui il creditore ne è a conoscenza, indi­rizzi successivi durante gli ultimi cinque anni, data di nascita, cittadinanza e professione del debitore;</dd>
<dt>c)</dt>
<dd>una motivazione particolareggiata della domanda, l’oggetto di quest’ultima e qualsiasi altra pertinente indicazione inerente segnatamente alle risorse e alle condizioni familiari del creditore e del debitore.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Trasmissione dell’inserto </a>
</h6>
<div class="collapseable"> <p>1.  L’Autorità speditrice trasmette l’inserto all’Istituzione intermediaria designata dallo Stato del debitore, salvo che consideri la domanda temeraria.</p>
<p>2.  Prima di trasmettere l’inserto, l’Autorità speditrice accerta che i documenti da produrre siano in buona e debita forma secondo la legge dello Stato del creditore.</p>
<p>3.  L’Autorità speditrice può comunicare all’Istituzione intermediaria la sua opinione quanto alla fondatezza della domanda e raccomandare che il creditore benefici del­l’as­sistenza giudiziaria e dell’esenzione dalle spese.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Trasmissione delle sentenze e di altri atti giudiziari </a>
</h6>
<div class="collapseable"> <p>1.  L’Autorità speditrice, a richiesta del creditore e conformemente alle disposizioni dell’articolo 4, trasmette tutte le decisioni provvisorie o definitive o tutti gli altri atti giudiziari d’ordine alimentare intervenuti in favore del creditore da parte di un tri­bunale competente d’una Parte contraente e, se è necessario e possibile, il rendi­conto dei dibattiti nel corso dei quali tale decisione è stata presa.</p>
<p>2.  Le decisioni e gli atti giudiziari di cui al paragrafo precedente possono sostituire o completare i documenti menzionati nell’articolo 3.</p>
<p>3.  La procedura prevista nell’articolo 6 può, secondo la legge dello Stato del debi­tore, essere sia una procedura d’exequatur o di registrazione, sia una nuova azione fondata sulla decisione trasmessa in virtù delle disposizioni del paragrafo 1.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Funzioni dell’Istituzione intermediaria </a>
</h6>
<div class="collapseable"> <p>1.  Operando nei limiti dei poteri conferitele dal creditore, l’Istituzione intermediaria prende, in nome del creditore, tutti i provvedimenti atti a garantire l’esazione degli alimenti. Segnatamente, essa transige e, ove sia necessario, intenta e prosegue un’azione alimentare e fa eseguire qualsiasi sentenza, ordinanza o altro atto giudizia­rio.</p>
<p>2.  L’Istituzione intermediaria tiene al corrente l’Autorità speditrice. Se non può agire, deve fornirne i motivi e rinviare l’inserto all’Autorità speditrice.</p>
<p>3.  Nonostante qualsiasi disposizione della presente Convenzione, la legge discipli­nante le dette azioni e qualsiasi questione connessa è quella dello Stato del debitore, segnatamente in materia di diritto internazionale privato.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Commissioni rogatorie </a>
</h6>
<div class="collapseable"> <p>Nel caso in cui la legge delle due Parti contraenti interessate ammetta commissioni rogatorie, le disposizioni seguenti sono applicabili:</p>
<dl>
<dt>a)</dt>
<dd>Il tribunale investito dell’azione alimentare può, per ottenere documenti o altre prove, domandare l’esecuzione di una commissione rogatoria sia al tri­bunale competente dell’altra Parte contraente sia a qualsiasi altra autorità o istituzione designata dalla Parte contraente in cui la commissione dev’essere eseguita.</dd>
<dt>b)</dt>
<dd>Affinchè le Parti contraenti possano assistervi o farsi rappresentare, l’Auto­rità richiesta è obbligata ad informare l’Autorità speditrice e l’Istituzione intermediaria interessate come anche il debitore della data e del luogo in cui si procederà al provvedimento sollecitato.</dd>
<dt>c)</dt>
<dd>La Commissione rogatoria deve essere eseguita con tutta la diligenza voluta; se non è eseguita entro quattro mesi a contare dal ricevimento della commis­sione da parte dell’autorità richiesta, l’autorità richiedente dovrà essere informata dei motivi della mancata esecuzione o del ritardo.</dd>
<dt>d)</dt>
<dd>L’esecuzione della commissione rogatoria non può ingenerare rimborso di tasse o di spese di qualsiasi natura.</dd>
<dt>e)</dt>
<dd>L’esecuzione della commissione rogatoria può essere negata soltanto:<dl>
<dt>1.</dt>
<dd>se l’autenticità del documento non è accertata,</dd>
<dt>2.</dt>
<dd>se la Parte contraente sul cui territorio doveva avvenire l’esecuzione la giudica tale da pregiudicare la sua sovranità o la sua sicurezza.</dd>
</dl>
</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Modificazione delle decisioni giudiziarie </a>
</h6>
<div class="collapseable"> <p>Le disposizioni della presente Convenzione sono parimenti applicabili alle domande intese alla modificazione delle decisioni giudiziarie rese in materia d’obbligazioni alimentari.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Esenzioni e agevolazioni </a>
</h6>
<div class="collapseable"> <p>1.  Nei procedimenti retti dalla presente Convenzione, i creditori beneficiano del trattamento e delle esenzioni concessi ai creditori risiedenti nello Stato in cui l’azio­ne è intentata o del quale sono cittadini.</p>
<p>2.  I creditori stranieri o non residenti non possono essere tenuti a prestare cauzione judicatum solvi, né a far alcun altro pagamento o deposito.</p>
<p>3.  Nessuna rimunerazione può essere percepita dalle Autorità speditrici e dalle Isti­tuzioni intermediarie per i servizi resi conformemente alle disposizioni della pre­sente Convenzione.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Trasferimenti di fondi </a>
</h6>
<div class="collapseable"> <p>Le Parti contraenti la cui legge impone restrizioni ai trasferimenti di fondi all’estero concedono la massima priorità ai trasferimenti di fondi destinati ad essere pagati come alimenti o a compensare le spese sopportate per qualsiasi azione in giustizia retta dalla presente Convenzione.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Clausola federale </a>
</h6>
<div class="collapseable"> <p>Nel caso di uno Stato federativo o non unitario, si applicano le seguenti disposi­zioni:</p>
<dl>
<dt>a)</dt>
<dd>Per quanto concerne gli articoli della presente Convenzione la cui attuazione ricade nella competenza dell’operato legislativo del potere legislativo fede­rale, gli obblighi del Governo federale sono, in questa misura, gli stessi di quelli delle Parti che non sono Stati federativi;</dd>
<dt>b)</dt>
<dd>Per quanto concerne gli articoli della presente Convenzione la cui applica­zione ricade nella competenza dell’operato legislativo dei singoli Stati, pro­vince o Cantoni costituenti, che non sono, in virtù del sistema costituzionale della Federazione, tenuti a prendere provvedimenti legislativi, il Governo federale deve, il più presto possibile e con il proprio parere favorevole, comunicare i detti articoli alle autorità competenti degli Stati, province o Can­toni; </dd>
<dt>c)</dt>
<dd>Uno Stato federativo partecipe della presente Convenzione deve, a richiesta di qualsiasi altra Parte contraente trasmessagli dal Segretario generale, comunicare un esposto della legislazione e delle pratiche in vigore nella Fede­razione e nelle sue unità costituenti per quanto concerne tal o tal’altra dispo­sizione della Convenzione indicante la misura in cui è stato dato effetto, con un’azione legislativa o d’altra natura, alla detta disposizione.</dd>
</dl>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Applicazione territoriale </a>
</h6>
<div class="collapseable"> <p>Le disposizioni della presente Convenzione si estendono o si applicano, nelle stesse condizioni, ai territori non autonomi, sotto tutela o a qualsiasi territorio di cui una Parte contraente assicura le relazioni internazionali, salvo che detta Parte contraente, ratificando la presente Convenzione o aderendovi, dichiari che la Convenzione non si applicherà a tale o tal altro dei suoi territori. Qualsiasi Parte contraente che avrà fatto tale dichiarazione potrà in qualsiasi momento, con notificazione indirizzata al Segretario generale, estendere l’applicazione della Convenzione ai territori così esclusi o a uno qualsiasi d’essi.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Firma, ratificazione e adesione </a>
</h6>
<div class="collapseable"> <p>1.  La presente Convenzione è, fino al 31 dicembre 1956, aperta alla firma di qual­siasi Stato Membro dell’Organizzazione delle Nazioni Unite, di qualsiasi Stato non membro partecipe dello Statuto della Corte internazionale di Giustizia<sup><a href="#fn-d2658e250">3</a></sup> o membro di un’istituzione specializzata, come anche di qualsiasi altro Stato non membro invitato dal Consiglio economico e sociale a divenire Parte contraente.</p>
<p>2.  La presente Convenzione sarà ratificata. Gli strumenti di ratificazione saranno depositati presso il Segretario generale.</p>
<p>3.  Qualsiasi Stato citato nel paragrafo 1 del presente articolo potrà, in qualsiasi momento, aderire alla presente Convenzione. Gli strumenti d’adesione saranno deposi­tati presso il Segretario generale.</p>
<div class="footnotes"><p id="fn-d2658e250"><sup>3</sup> <a href="https://fedlex.data.admin.ch/eli/cc/1948/1048_1037_1010/20171122">RS <b>0.193.501</b></a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entrata in vigore </a>
</h6>
<div class="collapseable"> <p>1.  La presente Convenzione entrerà in vigore il trentesimo giorno successivo al deposito del terzo strumento di ratificazione o di adesione, effettuato conformemente alle disposizioni dell’articolo 13.</p>
<p>2.  Riguardo ad ogni Stato che la ratificherà o vi avrà aderito dopo il deposito del terzo strumento di ratificazione o di adesione, la Convenzione entrerà in vigore il trentesimo giorno successivo al deposito, da parte di questo Stato, dello strumento di ratificazione o d’adesione.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Disdetta </a>
</h6>
<div class="collapseable"> <p>1.  Qualsiasi Parte contraente potrà disdire la presente Convenzione con notifica­zione indirizzata al Segretario generale. La disdetta potrà parimente applicarsi a uno qualsiasi o all’insieme dei territori citati nell’articolo 12.</p>
<p>2.  La disdetta avrà effetto un anno dopo la data in cui la notificazione sarà giunta al Segretario generale, restando inteso che essa non s’applicherà agli affari in corso nel momento in cui avrà effetto.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Composizione delle controversie </a>
</h6>
<div class="collapseable"> <p>Se fra due Parti contraenti sorge una controversia inerente all’interpretazione o all’ap­plicazione della presente Convenzione e se tale controversia non sia stata altrimenti composta, essa sarà deferita alla Corte internazionale di Giustizia. Quest’ul­tima è adita sia con la notificazione di un accordo speciale sia con la richie­sta di una delle Parti in causa.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Riserve </a>
</h6>
<div class="collapseable"> <p>1.  Se al momento della firma, della ratificazione o dell’adesione uno Stato fa una riserva a un articolo della presente Convenzione, il Segretario generale ne comuni­cherà il testo a tutti gli Stati partecipi della presente Convenzione e agli altri Stati menzionati nell’articolo 13. Qualsiasi Parte contraente che non accetti la detta riserva può, entro novanta giorni a contare da questa comunicazione, notificare al Segretario generale che essa non accetta la riserva e, in questo caso, la Convenzione non entrerà in vigore tra lo Stato che muove l’obiezione e quello che ha fatto la riserva. Qualsiasi Stato che aderirà successivamente alla Convenzione potrà, al momento della sua adesione, procedere a una notificazione di tal genere.</p>
<p>2.  Una Parte contraente può in qualsiasi momento ritirare una riserva fatta e deve notificare tale ritiro al Segretario generale.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Reciprocità </a>
</h6>
<div class="collapseable"> <p>Una Parte contraente può avvalersi delle disposizioni della presente Convenzione contro altre Parti contraenti soltanto nella misura in cui essa sia vincolata dalla pre­sente Convenzione.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Notificazioni da parte del Segretario generale </a>
</h6>
<div class="collapseable"> <p>1.  Il Segretario generale notifica a tutti gli Stati membri delle Nazioni Unite e gli Stati non membri citati nell’articolo 13:</p>
<dl>
<dt>a)</dt>
<dd>le comunicazioni previste nel paragrafo 3 dell’articolo 2;</dd>
<dt>b)</dt>
<dd>le indicazioni fornite conformemente alle disposizioni del paragrafo 2 del­l’ar­ticolo 3;</dd>
<dt>c)</dt>
<dd>le dichiarazioni e notificazioni fatte conformemente alle disposizioni dell’ar­ti­colo 12; </dd>
<dt>d)</dt>
<dd>le firme, ratificazioni e adesioni fatte conformemente alle disposizioni del­l’ar­ticolo 13;</dd>
<dt>e) </dt>
<dd>la data d’entrata in vigore conformemente al paragrafo 1 dell’articolo 14;</dd>
<dt>f)</dt>
<dd>le disdette fatte conformemente alle disposizioni del paragrafo 1 dell’arti­colo 15;</dd>
<dt>g)</dt>
<dd>le riserve e notificazioni fatte conformemente alle disposizioni dell’arti­colo 17.</dd>
</dl>
<p>2.  Il Segretario generale notifica pure a tutte le Parti contraenti le domande di revi­sione e le risposte fatte a queste domande in virtù dell’articolo 20.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Revisione </a>
</h6>
<div class="collapseable"> <p>1.  Ogni Parte contraente può domandare in qualsiasi tempo, mediante notificazione al Segretario generale, la revisione della presente Convenzione.</p>
<p>2.  Il Segretario generale trasmette tale notificazione ad ogni Parte contraente invi­tandola a comunicargli entro quattro mesi se essa sia favorevole alla riunione di una conferenza d’esame della revisione proposta. Se la maggioranza delle Parti con­traenti risponde affermativamente, il Segretario generale convoca la conferenza.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Deposito della Convenzione e lingue </a>
</h6>
<div class="collapseable"> <p>L’originale della presente Convenzione, i cui testi inglese, cinese, spagnolo, francese e russo fanno ugualmente fede, sarà depositato presso il Segretario generale che ne farà tenere copie certificate conformi a tutti gli Stati menzionati nell’articolo 13.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p>(Seguono le firme)</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex"><section id="lvl_d835e25"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d835e25">Campo d’applicazione il 29 gennaio 2016</a><b><sup><a href="#fn-d2658e384">4</a></sup></b><a href="#lvl_d835e25"> </a>
</h1>
<div class="footnotes"><p id="fn-d2658e384"><sup>4</sup> <a href="https://fedlex.data.admin.ch/eli/oc/1977/1910_1910_1910">RU <b>1977 </b>1910</a>, <b></b><a href="https://fedlex.data.admin.ch/eli/oc/1985/1471_1471_1471"><b>1985 </b>1471</a>, <b></b><a href="https://fedlex.data.admin.ch/eli/oc/1987/711_711_711"><b>1987 </b>711</a>, <b></b><a href="https://fedlex.data.admin.ch/eli/oc/1990/715_715_715"><b>1990 </b>715</a>, <b></b><a href="https://fedlex.data.admin.ch/eli/oc/2004/300"><b>2004 </b>2517</a>, <b></b><a href="https://fedlex.data.admin.ch/eli/oc/2007/3"><b>2007 </b>11</a>, <b></b><a href="https://fedlex.data.admin.ch/eli/oc/2010/602"><b>2010</b> 4131 </a>e  <b></b><a href="https://fedlex.data.admin.ch/eli/oc/2016/99"><b>2016</b> 531 </a>Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati).</p></div>
<div class="collapseable">
<p></p>
<div class="table"><table border="1">
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Stati partecipanti</p></td>
<td>
<p>Ratifica</p>
<p>Adesione (A)</p>
<p>Dichiarazione di successione (S)</p>
</td>
<td><p></p></td>
<td><p>Entrata in vigore</p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Algeria*</p></td>
<td><p>10 settembre</p></td>
<td><p>1969 A</p></td>
<td><p>10 ottobre</p></td>
<td><p>1969</p></td>
</tr>
<tr>
<td><p>Argentina*</p></td>
<td><p>29 novembre</p></td>
<td><p>1972 A</p></td>
<td><p>29 dicembre</p></td>
<td><p>1972</p></td>
</tr>
<tr>
<td><p>Australia*</p></td>
<td><p>12 febbraio</p></td>
<td><p>1985 A</p></td>
<td><p>14 marzo</p></td>
<td><p>1985</p></td>
</tr>
<tr>
<td><p>    Isola di Norfolk</p></td>
<td><p>12 febbraio</p></td>
<td><p>1985 A</p></td>
<td><p>14 marzo</p></td>
<td><p>1985</p></td>
</tr>
<tr>
<td><p>Austria</p></td>
<td><p>16 luglio</p></td>
<td><p>1969</p></td>
<td><p>15 agosto</p></td>
<td><p>1969</p></td>
</tr>
<tr>
<td><p>Barbados</p></td>
<td><p>18 giugno</p></td>
<td><p>1970 A</p></td>
<td><p>18 luglio</p></td>
<td><p>1970</p></td>
</tr>
<tr>
<td><p>Belarus</p></td>
<td><p>14 novembre</p></td>
<td><p>1996 A</p></td>
<td><p>14 dicembre</p></td>
<td><p>1996</p></td>
</tr>
<tr>
<td><p>Belgio</p></td>
<td><p>  1° luglio</p></td>
<td><p>1966 A</p></td>
<td><p>31 luglio</p></td>
<td><p>1966</p></td>
</tr>
<tr>
<td><p>Bosnia e Erzegovina</p></td>
<td><p>  1° settembre</p></td>
<td><p>1993 S</p></td>
<td><p>  6 marzo</p></td>
<td><p>1992</p></td>
</tr>
<tr>
<td><p>Brasile</p></td>
<td><p>14 novembre</p></td>
<td><p>1960</p></td>
<td><p>14 dicembre</p></td>
<td><p>1960</p></td>
</tr>
<tr>
<td><p>Burkina Faso</p></td>
<td><p>27 agosto</p></td>
<td><p>1962 A</p></td>
<td><p>26 settembre</p></td>
<td><p>1962</p></td>
</tr>
<tr>
<td><p>Capo Verde</p></td>
<td><p>13 settembre</p></td>
<td><p>1985 A</p></td>
<td><p>13 ottobre</p></td>
<td><p>1985</p></td>
</tr>
<tr>
<td><p>Ceca, Repubblica**</p></td>
<td><p>30 settembre</p></td>
<td><p>1993 S</p></td>
<td><p>  1° gennaio</p></td>
<td><p>1993</p></td>
</tr>
<tr>
<td><p>Cile</p></td>
<td><p>  9 gennaio</p></td>
<td><p>1961 A</p></td>
<td><p>  8 febbraio</p></td>
<td><p>1961</p></td>
</tr>
<tr>
<td><p>Cipro</p></td>
<td><p>  8 maggio</p></td>
<td><p>1986 A</p></td>
<td><p>  7 giugno</p></td>
<td><p>1986</p></td>
</tr>
<tr>
<td><p>Colombia</p></td>
<td><p>10 novembre</p></td>
<td><p>1999</p></td>
<td><p>10 dicembre</p></td>
<td><p>1999</p></td>
</tr>
<tr>
<td><p>Croazia</p></td>
<td><p>20 settembre</p></td>
<td><p>1993 S</p></td>
<td><p>  8 ottobre</p></td>
<td><p>1991</p></td>
</tr>
<tr>
<td><p>Danimarca</p></td>
<td><p>22 giugno</p></td>
<td><p>1959</p></td>
<td><p>22 luglio</p></td>
<td><p>1959</p></td>
</tr>
<tr>
<td><p>Ecuador</p></td>
<td><p>  4 giugno</p></td>
<td><p>1974</p></td>
<td><p>  4 luglio</p></td>
<td><p>1974</p></td>
</tr>
<tr>
<td><p>Estonia</p></td>
<td><p>  8 gennaio</p></td>
<td><p>1997 A</p></td>
<td><p>  7 febbraio</p></td>
<td><p>1997</p></td>
</tr>
<tr>
<td><p>Filippine</p></td>
<td><p>21 marzo</p></td>
<td><p>1968</p></td>
<td><p>20 aprile</p></td>
<td><p>1968</p></td>
</tr>
<tr>
<td><p>Finlandia</p></td>
<td><p>13 settembre</p></td>
<td><p>1962 A</p></td>
<td><p>13 ottobre</p></td>
<td><p>1962</p></td>
</tr>
<tr>
<td><p>Francia*</p></td>
<td><p>24 giugno</p></td>
<td><p>1960</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    Guadalupa</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    Guayana francese</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    Martinica</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    Nuova Caledonia</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    Polinesia francese</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    Riunione</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>    St. Pierre e Miquelon</p></td>
<td><p>24 giugno</p></td>
<td><p>1960 A</p></td>
<td><p>24 luglio</p></td>
<td><p>1960</p></td>
</tr>
<tr>
<td><p>Germania</p></td>
<td><p>20 luglio</p></td>
<td><p>1959</p></td>
<td><p>19 agosto</p></td>
<td><p>1959</p></td>
</tr>
<tr>
<td><p>Grecia</p></td>
<td><p>  1° novembre</p></td>
<td><p>1965</p></td>
<td><p>  1° dicembre</p></td>
<td><p>1965</p></td>
</tr>
<tr>
<td><p>Guatemala</p></td>
<td><p>25 aprile</p></td>
<td><p>1957</p></td>
<td><p>25 maggio</p></td>
<td><p>1957</p></td>
</tr>
<tr>
<td><p>Haiti</p></td>
<td><p>12 febbraio</p></td>
<td><p>1958</p></td>
<td><p>14 marzo</p></td>
<td><p>1958</p></td>
</tr>
<tr>
<td><p>Irlanda</p></td>
<td><p>26 ottobre</p></td>
<td><p>1995 A</p></td>
<td><p>25 novembre</p></td>
<td><p>1995</p></td>
</tr>
<tr>
<td><p>Israele*</p></td>
<td><p>  4 aprile</p></td>
<td><p>1957</p></td>
<td><p>25 maggio</p></td>
<td><p>1957</p></td>
</tr>
<tr>
<td><p>Italia</p></td>
<td><p>28 luglio</p></td>
<td><p>1958</p></td>
<td><p>27 agosto</p></td>
<td><p>1958</p></td>
</tr>
<tr>
<td><p>Kazakstan</p></td>
<td><p>28 marzo</p></td>
<td><p>2000 A</p></td>
<td><p>27 aprile</p></td>
<td><p>2000</p></td>
</tr>
<tr>
<td><p>Kirghizistan</p></td>
<td><p>27 maggio</p></td>
<td><p>2004 A</p></td>
<td><p>26 giugno</p></td>
<td><p>2004</p></td>
</tr>
<tr>
<td><p>Liberia</p></td>
<td><p>16 settembre</p></td>
<td><p>2005 A</p></td>
<td><p>16 ottobre</p></td>
<td><p>2005</p></td>
</tr>
<tr>
<td><p>Lussemburgo</p></td>
<td><p>  1° novembre</p></td>
<td><p>1971 A</p></td>
<td><p>  1° dicembre</p></td>
<td><p>1971</p></td>
</tr>
<tr>
<td><p>Macedonia</p></td>
<td><p>10 marzo</p></td>
<td><p>1994 S</p></td>
<td><p>17 novembre</p></td>
<td><p>1991</p></td>
</tr>
<tr>
<td><p>Marocco</p></td>
<td><p>18 marzo</p></td>
<td><p>1957 A</p></td>
<td><p>25 maggio</p></td>
<td><p>1957</p></td>
</tr>
<tr>
<td><p>Messico</p></td>
<td><p>23 luglio</p></td>
<td><p>1992</p></td>
<td><p>22 agosto</p></td>
<td><p>1992</p></td>
</tr>
<tr>
<td><p>Moldova*</p></td>
<td><p>24 luglio</p></td>
<td><p>2006 A</p></td>
<td><p>23 agosto</p></td>
<td><p>2006</p></td>
</tr>
<tr>
<td><p>Monaco</p></td>
<td><p>28 giugno</p></td>
<td><p>1961</p></td>
<td><p>28 luglio</p></td>
<td><p>1961</p></td>
</tr>
<tr>
<td><p>Montenegro</p></td>
<td><p>23 ottobre</p></td>
<td><p>2006 S</p></td>
<td><p>  3 giugno</p></td>
<td><p>2006</p></td>
</tr>
<tr>
<td><p>Niger</p></td>
<td><p>15 febbraio</p></td>
<td><p>1965 A</p></td>
<td><p>17 marzo</p></td>
<td><p>1965</p></td>
</tr>
<tr>
<td><p>Norvegia</p></td>
<td><p>25 ottobre</p></td>
<td><p>1957 A</p></td>
<td><p>24 novembre</p></td>
<td><p>1957</p></td>
</tr>
<tr>
<td><p>Nuova Zelanda a</p></td>
<td><p>26 febbraio</p></td>
<td><p>1986 A</p></td>
<td><p>28 marzo</p></td>
<td><p>1986</p></td>
</tr>
<tr>
<td><p>Paesi Bassi*</p></td>
<td><p>31 luglio</p></td>
<td><p>1962</p></td>
<td><p>30 agosto</p></td>
<td><p>1962</p></td>
</tr>
<tr>
<td><p>    Curaçao</p></td>
<td><p>12 agosto</p></td>
<td><p>1969 A</p></td>
<td><p>12 agosto</p></td>
<td><p>1969</p></td>
</tr>
<tr>
<td><p>    Parte caraibica (Bonaire, <br>    Sant’Eustachio e Saba)</p></td>
<td><p>12 agosto</p></td>
<td><p>1969 A</p></td>
<td><p>12 agosto</p></td>
<td><p>1969</p></td>
</tr>
<tr>
<td><p>    Sint Maarten</p></td>
<td><p>12 agosto</p></td>
<td><p>1969 A</p></td>
<td><p>12 agosto</p></td>
<td><p>1969</p></td>
</tr>
<tr>
<td><p>Pakistan</p></td>
<td><p>14 luglio</p></td>
<td><p>1959 A</p></td>
<td><p>13 agosto</p></td>
<td><p>1959</p></td>
</tr>
<tr>
<td><p>Polonia**</p></td>
<td><p>13 ottobre</p></td>
<td><p>1960 A</p></td>
<td><p>12 novembre</p></td>
<td><p>1960</p></td>
</tr>
<tr>
<td><p>Portogallo</p></td>
<td><p>25 gennaio</p></td>
<td><p>1965 A</p></td>
<td><p>24 febbraio</p></td>
<td><p>1965</p></td>
</tr>
<tr>
<td><p>Regno Unito* **</p></td>
<td><p>13 marzo</p></td>
<td><p>1975 A</p></td>
<td><p>12 aprile</p></td>
<td><p>1975</p></td>
</tr>
<tr>
<td><p>    Isola di Man</p></td>
<td><p>29 novembre</p></td>
<td><p>1984 A</p></td>
<td><p>  1° dicembre</p></td>
<td><p>1984</p></td>
</tr>
<tr>
<td><p>    Jersey</p></td>
<td><p>30 luglio</p></td>
<td><p>2003</p></td>
<td><p>30 luglio</p></td>
<td><p>2003</p></td>
</tr>
<tr>
<td><p>Rep. Centrafricana</p></td>
<td><p>15 ottobre</p></td>
<td><p>1962 A</p></td>
<td><p>14 novembre</p></td>
<td><p>1962</p></td>
</tr>
<tr>
<td><p>Romania</p></td>
<td><p>10 aprile</p></td>
<td><p>1991 A</p></td>
<td><p>10 maggio</p></td>
<td><p>1991</p></td>
</tr>
<tr>
<td><p>Santa Sede</p></td>
<td><p>  5 ottobre</p></td>
<td><p>1964</p></td>
<td><p>  4 novembre</p></td>
<td><p>1964</p></td>
</tr>
<tr>
<td><p>Seicelle*</p></td>
<td><p>  1° novembre</p></td>
<td><p>2004 A</p></td>
<td><p>  1° dicembre</p></td>
<td><p>2004</p></td>
</tr>
<tr>
<td><p>Serbia</p></td>
<td><p>12 marzo</p></td>
<td><p>2001 S</p></td>
<td><p>27 aprile</p></td>
<td><p>1992</p></td>
</tr>
<tr>
<td><p>Slovacchia**</p></td>
<td><p>28 maggio</p></td>
<td><p>1993 S</p></td>
<td><p>  1° gennaio</p></td>
<td><p>1993</p></td>
</tr>
<tr>
<td><p>Slovenia</p></td>
<td><p>  6 luglio</p></td>
<td><p>1992 S</p></td>
<td><p>25 giugno</p></td>
<td><p>1991</p></td>
</tr>
<tr>
<td><p>Spagna</p></td>
<td><p>  6 ottobre</p></td>
<td><p>1966 A</p></td>
<td><p>  5 novembre</p></td>
<td><p>1966</p></td>
</tr>
<tr>
<td><p>Sri Lanka</p></td>
<td><p>  7 agosto</p></td>
<td><p>1958</p></td>
<td><p>  6 settembre</p></td>
<td><p>1958</p></td>
</tr>
<tr>
<td><p>Suriname</p></td>
<td><p>12 ottobre</p></td>
<td><p>1979 A</p></td>
<td><p>11 novembre</p></td>
<td><p>1979</p></td>
</tr>
<tr>
<td><p>Svezia*</p></td>
<td><p>  1° ottobre</p></td>
<td><p>1958</p></td>
<td><p>31 ottobre</p></td>
<td><p>1958</p></td>
</tr>
<tr>
<td><p>Svizzera</p></td>
<td><p>  5 ottobre</p></td>
<td><p>1977 A</p></td>
<td><p>  4 novembre</p></td>
<td><p>1977</p></td>
</tr>
<tr>
<td><p>Taipei cinese (Taiwan)</p></td>
<td><p>25 giugno</p></td>
<td><p>1957</p></td>
<td><p>25 luglio</p></td>
<td><p>1957</p></td>
</tr>
<tr>
<td><p>Tunisia*</p></td>
<td><p>16 ottobre</p></td>
<td><p>1968 A</p></td>
<td><p>15 novembre</p></td>
<td><p>1968</p></td>
</tr>
<tr>
<td><p>Turchia</p></td>
<td><p>  2 giugno</p></td>
<td><p>1971 A</p></td>
<td><p>  2 luglio</p></td>
<td><p>1971</p></td>
</tr>
<tr>
<td><p>Ucraina*</p></td>
<td><p>19 settembre</p></td>
<td><p>2006 A</p></td>
<td><p>19 ottobre</p></td>
<td><p>2006</p></td>
</tr>
<tr>
<td><p>Ungheria</p></td>
<td><p>23 luglio</p></td>
<td><p>1957 A</p></td>
<td><p>22 agosto</p></td>
<td><p>1957</p></td>
</tr>
<tr>
<td><p>Uruguay</p></td>
<td><p>18 settembre</p></td>
<td><p>1995 A</p></td>
<td><p>18 ottobre</p></td>
<td><p>1995</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr><td><dl>
<dt>*</dt>
<dd>Riserve e dichiarazioni.</dd>
<dt>**</dt>
<dd>Obiezioni.</dd>
<dt>Le riserve, dichiarazioni ed obiezioni, non sono pubblicate nella RU.</dt>
<dd>
<br>Il testo, in francese e inglese, può essere consultato sul sito Internet dell’Organizzazione delle Nazioni Unite: http://treaties.un.org/ oppure ottenuto presso la Direzione del diritto internazionale pubblico (DDIP), Sezione Trattati internazionali, 3003 Berna.</dd>
</dl></td></tr>
<tr><td><dl>
<dt><sup>a</sup></dt>
<dd>
<sup></sup>La Conv. non è applicabile alle isole Cook, Nioué e Tokelau</dd>
</dl></td></tr>
</table></div>
<p></p>
</div></section></div>
</div></body>
</html>
