<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1977-1352_1352_1352-20220101-it</title>
</head>
<body><div id="lawcontent">
<div id="preface">
<!--974.0 --><p class="srnummer ">974.0 </p>
<h1 class="erlasstitel botschafttitel ">Legge federale <br>su la cooperazione allo sviluppo e l’aiuto umanitario <br>internazionali</h1>
<p>del 19 marzo 1976 (Stato 1° gennaio 2022)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 8, 85 numeri 5 e 6 e 102 numeri 8 e 9 della Costituzione federale<sup><a href="#fn-d6e21" id="fnbck-d6e21">1</a></sup>;<sup><a href="#fn-d6e41" id="fnbck-d6e41">2</a></sup> <br>visti il messaggio del Consiglio federale del 19 marzo 1973<sup><a href="#fn-d6e58" id="fnbck-d6e58">3</a></sup> e il suo rapporto dei <br>22 gennaio 1975<sup><a href="#fn-d6e70" id="fnbck-d6e70">4</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> [CS <b>1</b> 3]. Queste disposizioni corrispondono ora agli art. 54, <i>166</i>, <i>173 </i>cpv. 1 lett. a, 184 e <i>185 </i>cpv. 1 della Cost. federale del 18 apr. 1999 (<a href="https://fedlex.data.admin.ch/eli/cc/1999/404" target="_blank">RS <b>101</b></a>).</p>
<p id="fn-d6e41"><sup><a href="#fnbck-d6e41">2</a></sup> Nuovo testo giusta l’all. n. 1 della LF del 24 mar. 2000 sul trattamento di dati personali in seno al DFAE, in vigore dal 1° set. 2000 (<a href="https://fedlex.data.admin.ch/eli/oc/2000/294" target="_blank">RU <b>2000</b> 1915</a>; <a href="https://fedlex.data.admin.ch/eli/fga/1999/1_9005_8381_7979" target="_blank">FF <b>1999</b> 7979</a>).</p>
<p id="fn-d6e58"><sup><a href="#fnbck-d6e58">3</a></sup><sup> </sup><a href="https://fedlex.data.admin.ch/eli/fga/1973/1_869_835_573" target="_blank">FF <b>1973</b> I 573</a></p>
<p id="fn-d6e70"><sup><a href="#fnbck-d6e70">4</a></sup><sup> </sup><a href="https://fedlex.data.admin.ch/eli/fga/1975/1___475" target="_blank">FF <b>1975</b> I 475</a></p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1. Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La Confederazione prende provvedimenti di cooperazione allo sviluppo e d’aiuto umanitario internazionali.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Principi</a>
</h6>
<div class="collapseable"> <p><sup>1</sup> La cooperazione allo sviluppo e l’aiuto umanitario internazionali esprimono la solidarietà, principio questo cui s’improntano fra l’altro le relazioni della Svizzera con la comunità internazionale, e corrispondono all’interdipendenza a livello mondiale. Essi poggiano sul mutuo rispetto dei diritti e degli interessi dei compartecipanti.</p>
<p><sup>2</sup> I provvedimenti presi in virtù della presente legge tengono conto delle condizioni dei Paesi compartecipanti e dei bisogni delle popolazioni destinatarie.</p>
<p><sup>3</sup> Le prestazioni della Confederazione sono gratuite o a condizioni di favore. Esse completano di regola gli sforzi dei compartecipanti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Modalità</a>
</h6>
<div class="collapseable"> <p><sup>1</sup> I provvedimenti presi in virtù della presente legge possono essere attuati in via bilaterale o multilaterale, all’occorrenza anche in modo autonomo,</p>
<p><sup>2</sup> In via bilaterale, i provvedimenti sono attuati direttamente dai Governi interessati ovvero per mezzo di enti pubblici o privati.</p>
<p><sup>3</sup> In via multilaterale, i provvedimenti sono attuati per mezzo di istituzioni internazionali.</p>
<p><sup>4</sup> I provvedimenti autonomi sono attuati unilateralmente dalla Confederazione.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Coordinazione</a>
</h6>
<div class="collapseable"> <p>La Confederazione coordina i suoi provvedimenti con gli sforzi dei compartecipanti e, per quanto possibile, con le prestazioni estere concorrenti, nazionali e internazionali.</p>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2. Cooperazione allo sviluppo</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Scopi</a>
</h6>
<div class="collapseable"> <p><sup>1</sup> La cooperazione allo sviluppo appoggia gli sforzi dei Paesi in via di sviluppo per migliorare le condizioni di vita delle loro popolazioni. Essa deve contribuire a permettere a questi Paesi di accrescere il loro sviluppo con le proprie forze. A lungo termine essa persegue un miglior equilibrio nell’ambito della comunità dei popoli.</p>
<p><sup>2</sup> Essa sostiene prioritariamente i Paesi in via di sviluppo, le regioni e i gruppi di popolazione più poveri. Essa promuove in particolare:</p>
<dl>
<dt>a. </dt>
<dd>lo sviluppo rurale;</dd>
<dt>b. </dt>
<dd>il miglioramento delle condizioni alimentari, segnatamente mediante la produzione agricola per l’autoapprovvigionamento;</dd>
<dt>c. </dt>
<dd>l’artigianato e la piccola industria locale;</dd>
<dt>d. </dt>
<dd>la creazione di posti di lavoro;</dd>
<dt>e. </dt>
<dd>il conseguimento e il mantenimento dell’equilibrio ecologico e demografico.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Forme</a>
</h6>
<div class="collapseable"> <p><sup>1</sup> La cooperazione allo sviluppo può assumere le forme seguenti:</p>
<dl>
<dt>a. </dt>
<dd>cooperazione tecnica, volta in particolare a promuovere il libero sviluppo dell’uomo mercè l’apporto di conoscenze e esperienze, rendendolo atto a partecipare attivamente allo sviluppo economico, sociale e culturale della società cui appartiene;</dd>
<dt>b. </dt>
<dd>aiuto finanziario, contribuente in particolare al potenziamento dell’infrastruttura economica e sociale dei Paesi destinatari;</dd>
<dt>c. </dt>
<dd>provvedimenti di politica commerciale, volti in particolare ad una migliore partecipazione dei Paesi in via di sviluppo al commercio mondiale, affinché ne possano trarre maggiori profitti;</dd>
<dt>d. </dt>
<dd>provvedimenti per promuovere l’impiego di mezzi dell’economia privata, segnatamente di investimenti, che favoriscono lo sviluppo a tenore dell’articolo 5;</dd>
<dt>e. </dt>
<dd>ogni altra forma atta a conseguire gli scopi menzionati nell’articolo 5.</dd>
</dl>
<p><sup>2</sup> Diverse forme di cooperazione allo sviluppo possono essere combinate, segnatamente la cooperazione tecnica e l’aiuto finanziario per l’attuazione di programmi e progetti di sviluppo.</p>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3. Aiuto umanitario</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Scopi</a>
</h6>
<div class="collapseable"> <p>L’aiuto umanitario deve contribuire, mediante misure preventive e di soccorso, a preservare la vita umana in pericolo e ad alleviare le sofferenze; esso è destinato in particolare alle popolazioni vittime d’una catastrofe naturale o di un conflitto armato.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Forme</a>
</h6>
<div class="collapseable"> <p><sup>1</sup> L’aiuto umanitario può assumere le forme seguenti:</p>
<dl>
<dt>a. </dt>
<dd>prestazioni in natura, specialmente prodotti alimentari;</dd>
<dt>b. </dt>
<dd>contributi finanziari;</dd>
<dt>c. </dt>
<dd>invio di specialisti e squadre di soccorso, segnatamente in caso di catastrofe;</dd>
<dt>d. </dt>
<dd>ogni altra forma atta a conseguire gli scopi menzionati nell’articolo 7.</dd>
</dl>
<p><sup>2</sup> Ove appaia opportuno, diverse forme dell’aiuto umanitario saranno combinate.</p>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4. Finanziamento</a>
</h1>
<div class="collapseable"><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p><sup>1</sup> I fondi per la cooperazione allo sviluppo e l’auto umanitario internazionali sono stanziati in forma di crediti d’impegno<sup><a href="#fn-d6e265" id="fnbck-d6e265">5</a></sup> pluriennali.</p>
<p><sup>2</sup> Nelle domande di crediti d’impegno è tenuto conto della situazione dell’economia svizzera e delle finanze federali, nonché delle esigenze delle regioni svizzere sfavorite.</p>
<p><sup>3</sup> Il Consiglio federale vigila sull’impiego efficace dei fondi stanziati in virtù della presente legge. Esso ne rende conto all’Assemblea federale quando propone nuovi crediti d’impegno.</p>
<div class="footnotes"><p id="fn-d6e265"><sup><a href="#fnbck-d6e265">5</a></sup> Nuova espr. giusta l’all. n. 12 della LF del 19 mar. 2021, in vigore dal 1° gen. 2022  (<a href="https://fedlex.data.admin.ch/eli/oc/2021/662" target="_blank">RU <b>2021</b> 662</a>; <a href="https://fedlex.data.admin.ch/eli/fga/2020/18" target="_blank">FF <b>2020</b> 333</a>). Di detta mod. é tenuto conto unicamente nelle disp.  menzionate nella RU.</p></div>
</div></article></div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5. Attuazione</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Accordi internazionali</a>
</h6>
<div class="collapseable"> <p>Per l’impiego dei fondi a carico dei crediti d’impegno, il Consiglio federale può concludere accordi internazionali circa i provvedimenti previsti nella presente legge riservato l’articolo 89 capoverso 4 della Costituzione federale<sup><a href="#fn-d6e297" id="fnbck-d6e297">6</a></sup>.</p>
<div class="footnotes"><p id="fn-d6e297"><sup><a href="#fnbck-d6e297">6</a></sup><sup> </sup>Trattasi del cpv. 4 nel testo del 22 gen. 1939 [CS <b>1</b> 3]. Ora: cpv. 3. Alla disposizione citata corrisponde ora l’art. 141, cpv. 1 lett. d della Cost. federale del 18 apr. 1999  (<a href="https://fedlex.data.admin.ch/eli/cc/1999/404" target="_blank">RS <b>101</b></a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Iniziative private</a>
</h6>
<div class="collapseable"> <p><sup>1</sup> Il Consiglio federale può, nell’ambito dei mezzi a sua disposizione, appoggiare le iniziative di istituzioni private rispondenti ai principi e agli scopi della presente legge. Le istituzioni devono fornire una prestazione adeguata.</p>
<p><sup>2</sup> Per adempiere gli scopi previsti dalla presente legge, il Consiglio federale può costituire persone giuridiche o decidere la partecipazione della Confederazione a persone giuridiche.<sup><a href="#fn-d6e325" id="fnbck-d6e325">7</a></sup></p>
<div class="footnotes"><p id="fn-d6e325"><sup><a href="#fnbck-d6e325">7</a></sup> Introdotto dall’art. 21 n. 3 della LF del 24 mar. 2006 sulla cooperazione con gli Stati dell’Europa dell’Est (<a href="https://fedlex.data.admin.ch/eli/oc/2007/332" target="_blank">RU <b>2007</b> 2387</a>; <a href="https://fedlex.data.admin.ch/eli/fga/2004/369" target="_blank">FF <b>2004</b> 1705</a>). Nuovo testo giusta l’art. 19 n. 2  della LF del 30 set. 2016 sulla cooperazione con gli Stati dell’Europa dell’Est, in vigore dal 1° giu. 2017 (<a href="https://fedlex.data.admin.ch/eli/oc/2017/323" target="_blank">RU <b>2017</b> 3219</a>; <a href="https://fedlex.data.admin.ch/eli/fga/2016/516" target="_blank">FF <b>2016</b> 2005</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Cantoni, Comuni e pubbliche istituzioni</a>
</h6>
<div class="collapseable"> <p>Il Consiglio federale può collaborare con Cantoni, Comuni e pubbliche istituzioni in progetti di cooperazione allo sviluppo e di aiuto umanitario internazionali e sostenere i loro sforzi.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Amministrazione federale</a>
</h6>
<div class="collapseable"> <p>Il Consiglio federale coordina all’interno dell’Amministrazione la cooperazione allo sviluppo e l’aiuto umanitario internazionali. A tale scopo istituisce un comitato interdipartimentale.</p>
</div></article><article id="art_13_a"><a name="a13a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13_a"><b>Art. 13</b><i>a</i></a><sup><a href="#fn-d6e377" id="fnbck-d6e377">8</a></sup>
</h6>
<div class="collapseable"><div class="footnotes"><p id="fn-d6e377"><sup><a href="#fnbck-d6e377">8</a></sup> Introdotto dall’all. n. 1 della LF del 24 mar. 2000 sul trattamento di dati personali in seno al DFAE (<a href="https://fedlex.data.admin.ch/eli/oc/2000/294" target="_blank">RU <b>2000</b> 1915</a>; <a href="https://fedlex.data.admin.ch/eli/fga/1999/1_9005_8381_7979" target="_blank">FF <b>1999</b> 7979</a>). Abrogato dall’all. n. II 3 della LF del 18 dic. 2020 sul trattamento dei dati personali da parte del DFAE, con effetto dal 1° dic. 2021 (<a href="https://fedlex.data.admin.ch/eli/oc/2021/650" target="_blank">RU <b>2021</b> 650</a>; <a href="https://fedlex.data.admin.ch/eli/fga/2020/333" target="_blank">FF <b>2020</b> 1179</a>).</p></div></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Organo consultivo</a>
</h6>
<div class="collapseable"> <p><sup>1</sup> Il Consiglio federale nomina una Commissione consultiva per la cooperazione internazionale<sup><a href="#fn-d6e416" id="fnbck-d6e416">9</a></sup>.</p>
<p><sup>2</sup> La Commissione esamina segnatamente le finalità e priorità dei provvedimenti. Le questioni inerenti anche alla politica economica esterna sono trattate in sedute comuni con la Commissione consultiva per la politica commerciale.</p>
<div class="footnotes"><p id="fn-d6e416"><sup><a href="#fnbck-d6e416">9</a></sup> La designazione dell’unità amministrativa è stata adattata in applicazione dell’art. 16  cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004</b> 4937</a>), con effetto dal 1° gen. 2015.</p></div>
</div></article>
</div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6. Disposizioni finali</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Esecuzione</a>
</h6>
<div class="collapseable"> <p>Il Consiglio federale emana le disposizioni esecutive.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Abrogazione del diritto anteriore</a>
</h6>
<div class="collapseable"> <p>Il decreto federale del 20 dicembre 1962<sup><a href="#fn-d6e455" id="fnbck-d6e455">10</a></sup> concernente la conclusione di accordi di cooperazione tecnica e scientifica con i Paesi in via di sviluppo è abrogato.</p>
<div class="footnotes"><p id="fn-d6e455"><sup><a href="#fnbck-d6e455">10</a></sup><sup> </sup>[<a href="https://fedlex.data.admin.ch/eli/oc/1963/371_367_385" target="_blank">RU <b>1963</b> 385</a>]</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Referendum e entrata in vigore</a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° luglio 1977<sup><a href="#fn-d6e484" id="fnbck-d6e484">11</a></sup></p>
<p></p>
<div class="footnotes"><p id="fn-d6e484"><sup><a href="#fnbck-d6e484">11</a></sup><sup> </sup>DCF del 29 giu. 1977.</p></div>
</div></article>
</div></section></main>
</div></body>
</html>
