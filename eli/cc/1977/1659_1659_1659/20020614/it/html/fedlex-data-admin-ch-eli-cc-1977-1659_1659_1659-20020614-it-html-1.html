<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1977-1659_1659_1659-20020614-it-docx</title>
</head>
<body><div id="lawcontent">
<div id="preface">
<p>Nicht löschen bitte "<sup><a href="#fn-d6e6" id="fnbck-d6e6">1</a></sup> " !! </p>
<!--0.741.619.649--><p class="srnummer ">0.741.619.649</p>
<p class=" man-font-style-italic ">Traduzione<i><sup><a href="#fn-d6e21" id="fnbck-d6e21">2</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo della Repubblica popolare di Polonia<br>inerente ai trasporti internazionali su strada<b><sup><sup><a href="#fn-d6e36" id="fnbck-d6e36">3</a></sup></sup></b>
</h1>
<p>Concluso il 31 gennaio 1975<br>Entrato in vigore per scambio di note il 13 settembre 1977</p>
<p> (Stato 6  luglio 2004)</p>
<div class="footnotes">
<p id="fn-d6e6"><sup><a href="#fnbck-d6e6">1</a></sup> <a href="https://fedlex.data.admin.ch/eli/oc/1977/1659_1659_1659" target="_blank">RU <b>1977</b> 1659</a></p>
<p id="fn-d6e21"><sup><a href="#fnbck-d6e21">2</a></sup> Il testo originale francese è pubblicato sotto lo stesso numero nell’ediz. franc. della presente Raccolta.</p>
<p id="fn-d6e36"><sup><a href="#fnbck-d6e36">3</a></sup> Mediante note dei 28 set. 1998/14 giu. 2002, la Svizzera la Polonia hanno esteso il campo d’applicazione dell’Acc. al Liechtenstein, fintanto che questo Stato è vincolato alla Svizzera da un trattato d’unione doganale (<i>RS 0<b></b></i><b>.</b><i><b>631.112.514</b></i>) (vedi <a href="https://fedlex.data.admin.ch/eli/oc/2004/421" target="_blank">RU <b>2004</b> 3289</a>).</p>
</div>
</div>
<div id="preamble">
<p>Il Consiglio federale svizzero<br>e<br>il Governo della Repubblica popolare di Polonia,</p>
<p>in seguito «Parti contraenti»,</p>
<p>desiderosi di agevolare i trasporti di persone e di merci su strada, eseguiti dai loro vettori,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable"> <p>Le disposizioni del presente accordo s’applicano ai trasporti di persone e merci in provenienza dal o a destinazione del territorio di una Parte contraente o attraverso questo territorio, eseguiti mediante veicoli immatricolati nel territorio dell’altra Parte contraente.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable"> <p><sup>1</sup> Il termine «vettore» designa una persona fisica o giuridica la quale, sia in Svizzera, sia nella Repubblica popolare di Polonia, è autorizzata ad eseguire trasporti di persone o merci per strada, conformemente alle disposizioni vigenti nel suo Paese.</p>
<p><sup>2</sup> Il termine «veicolo» designa un veicolo stradale a propulsione meccanica e, se del caso, il rimorchio o il semirimorchio, adibiti al trasporto:</p>
<dl>
<dt>a) </dt>
<dd>di più di otto persone sedute, non compreso il conducente;</dd>
<dt>b) </dt>
<dd>di merci.</dd>
</dl>
<p><sup>3</sup> Il termine «autorizzazione» designa qualsiasi licenza, concessione o autorizzazione esigibile secondo la legge applicabile da ciascuna delle Parti contraenti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Trasporti di persone</a>
</h6>
<div class="collapseable"> <p><sup>1</sup> Sono esonerati dall’autorizzazione i trasporti di persone che adempiono le condizioni seguenti:</p>
<dl>
<dt>a) </dt>
<dd>trasporto delle stesse persone con il medesimo veicolo durante tutto un viaggio, i cui punti di partenza e d’arrivo sono situati nel Paese di immatricolazione del veicolo, senza che siano fatti scendere o presi a bordo altri viaggiatori, né lungo il percorso né alle fermate fuori di detto Paese (circuito chiuso); oppure</dd>
<dt>b) </dt>
<dd>trasporto di un gruppo di persone da una località del territorio del Paese di immatricolazione del veicolo a una località situata nell’altra Parte contraente, con uscita del veicolo vuoto da questa altra Parte; oppure</dd>
<dt>c) </dt>
<dd>viaggi in transito attraverso il territorio dell’altra Parte contraente, eccettuate le corse pendolari eseguite regolarmente ad intervalli di meno di 16 giorni; in caso di transito a vuoto, il vettore dovrà giustificare che attraversa a vuoto il territorio dell’altra Parte contraente.</dd>
</dl>
<p><sup>2</sup> I trasporti diversi da quelli di cui al capoverso 1 soggiacciono ad autorizzazione secondo il diritto interno delle Parti contraenti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporto di merci</a>
</h6>
<div class="collapseable"> <p><sup>1</sup> Qualsiasi vettore di una Parte contraente è autorizzato a trasportare merci o a circolare con un veicolo vuoto, sia per ritirare merci, sia dopo averle consegnate:</p>
<dl>
<dt>a) </dt>
<dd>tra qualsiasi luogo del territorio di una Parte contraente e qualsiasi luogo del territorio dell’altra Parte contraente; oppure</dd>
<dt>b) </dt>
<dd>in partenza dal territorio dell’altra Parte contraente verso un Paese terzo o in provenienza da un Paese terzo verso il territorio dell’altra Parte contraente; oppure</dd>
<dt>c) </dt>
<dd>in transito attraverso il territorio dell’altra Parte contraente.</dd>
</dl>
<p><sup>2</sup> I vettori di una Parte contraente hanno il diritto di caricare merci per il ritorno sul territorio dell’altra Parte contraente.</p>
<p><sup>3</sup> Salvo nei casi previsti nei capoversi 4 e 5, non è richiesta alcuna autorizzazione per i trasporti suindicati.</p>
<p><sup>4</sup> Ciascuna Parte contraente si riserva il diritto di sottoporre ad autorizzazione speciale i trasporti eseguiti sul suo territorio mediante veicoli stradali, il cui peso e le cui dimensioni, con o senza carico, superano i limiti massimi di peso e dimensioni autorizzati su detto territorio.</p>
<p><sup>5</sup> Ciascuna Parte contraente si riserva parimente il diritto di sottoporre ad autorizzazione speciale i trasporti di merci pericolose.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Divieto di trasporti interni</a>
</h6>
<div class="collapseable"> <p><sup>1</sup> I vettori di una Parte contraente non sono autorizzati a eseguire trasporti di persone o di merci fra due luoghi situati sul territorio dell’altra Parte contraente.</p>
<p><sup>2</sup> In taluni casi eccezionali, l’autorità competente dell’altra Parte contraente può accordare autorizzazioni speciali.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Applicazione della legislazione nazionale</a>
</h6>
<div class="collapseable"> <p>Per tutte le materie non disciplinate nel presente accordo, i vettori e i conducenti dei veicoli che si trovano sul territorio dell’altra Parte contraente sono tenuti a rispettare le disposizioni delle leggi e dei regolamenti di questa.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Infrazioni</a>
</h6>
<div class="collapseable"> <p><sup>1</sup> Nel caso di violazione delle disposizioni del presente accordo, le autorità competenti dei Paese in cui è stata commessa l’infrazione prendono i provvedimenti previsti nella loro legislazione e ne informano, se lo giudicano utile, le autorità competenti del Paese d’immatricolazione del veicolo.</p>
<p><sup>2</sup> A domanda delle autorità competenti della Parte contraente dove è stata commessa l’infrazione, le autorità competenti dei Paese d’immatricolazione del veicolo prendono i provvedimenti che giudicano necessari per l’applicazione del presente accordo e informano l’autorità competente dell’altra Parte contraente sui provvedimenti adottati.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Imposte e tasse</a>
</h6>
<div class="collapseable"> <p>Il disciplinamento concernente le imposte e le tasse connesse con l’esecuzione dei trasporti è stabilito nel protocollo di cui all’articolo 10 del presente accordo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Conteggi e pagamenti</a>
</h6>
<div class="collapseable"> <p>I conteggi e i pagamenti risultanti dall’esecuzione del presente accordo saranno eseguiti conformemente agli accordi di pagamento vigenti fra le Parti contraenti.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Modalità d’applicazione</a>
</h6>
<div class="collapseable"> <p>Le autorità competenti delle Parti contraenti convengono riguardo alle modalità d’applicazione dei presente accordo mediante un protocollo compilato simultaneamente al medesimo<sup><a href="#fn-d6e239" id="fnbck-d6e239">4</a></sup>.</p>
<div class="footnotes"><p id="fn-d6e239"><sup><a href="#fnbck-d6e239">4</a></sup> Non pubblicato nella RU. Può essere consultato presso l’Ufficio federale dei trasporti, 3003 Berna.</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Commissione mista</a>
</h6>
<div class="collapseable"> <p><sup>1</sup> Una commissione mista è istituita per trattare questioni procedenti dall’applicazione del presente accordo. Essa è composta di rappresentanti delle due Parti contraenti.</p>
<p><sup>2</sup> L’autorità competente di una Parte contraente può chiedere la riunione di questa commissione mista, competente per modificare il protocollo di cui all’articolo 10.</p>
<p><sup>3</sup> La commissione si aduna alternativamente sul territorio di ciascuna Parte contraente.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Entrata in vigore e durata di validità</a>
</h6>
<div class="collapseable"> <p><sup>1</sup> Il presente accordo è approvato conformemente alle disposizioni costituzionali o legislative di ciascuna Parte contraente ed entra in vigore il giorno dello scambio delle note accertanti l’approvazione.</p>
<p><sup>2</sup> L’accordo è valevole per una durata indeterminata; potrà essere disdetto da ciascuna Parte contraente per la fine di un anno civile mediante un preavviso scritto di almeno tre mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i sottoscritti, debitamente autorizzati dai loro rispettivi governi, hanno firmato il presente accordo.</p>
<p>Fatto a Berna, il 31 gennaio 1975, nelle lingue francese e polacca, i due testi facenti parimente fede.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il Governo<br>della Repubblica popolare di Polonia:</p></td>
</tr>
<tr>
<td><p>Giorgetti</p></td>
<td><p>Batkowski</p></td>
</tr>
</table></div>
<p></p>
</div></section></main>
</div></body>
</html>
