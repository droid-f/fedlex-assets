<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1977-749_749_749-19750916-it-docx-1</title>
</head>
<body><div id="lawcontent">
<div id="preface">
<!--0.353.963.0 --><p class="srnummer">0.353.963.0 </p>
<p> RU <b>1977</b> 749</p>
<h1 class="erlasstitel">Scambio di lettere<br>del 22 settembre 1976 e 25 febbraio 1977</h1>
<p>per l’applicazione, tra la Svizzera e la Papuasia-Nuova Guinea,<br>del trattato d’estradizione con la Gran Bretagna,<br>del 26 novembre 1880, completato con le convenzioni addizionali<br>del 29 giugno 1904 e del 19 dicembre 1934</p>
<?del-struct abstand18pt><p>Entrato in vigore il 16 settembre 1975</p>
<p> (Stato 16  settembre 1975)</p>
</div>
<div id="preamble">
<p><i>Traduzione</i><sup><a href="#fn-d6e36">1</a></sup></p>
<p></p>
<div class="table"><table border="1"><tr>
<td><p>Il Capo<br>del Dipartimento politico federale<sup><a href="#fn-d6e48">2</a></sup></p></td>
<td>
<p>Berna, 25 febbraio 1977</p>
<p></p>
<p>Sua Eccellenza Maori Kiki<br>Ministro degli Esteri e del Commercio<br>di Papuasia-Nuova Guinea<br>Central Government Offices</p>
<p>Waigani</p>
</td>
</tr></table></div>
<p>Signor Ministro,</p>
<p>il 22 settembre 1976, Lei mi ha indirizzato la lettera seguente<sup><a href="#fn-d6e70">3</a></sup>:</p>
<dl>
<dt></dt>
<dd>«Le scrivo per sollevare la questione dell’estradizione tra i nostri Paesi.</dd>
<dt></dt>
<dd>Il 26 novembre 1880<sup><a href="#fn-d6e84">4</a></sup>, Svizzera e Gran Bretagna firmavano all’uopo un trattato; successivamente, il 29 giugno 1904<sup><a href="#fn-d6e93">5</a></sup>, ne completavano l’articolo XVIII mediante una convenzione addizionale. I due testi s’applicavano alla Papuasia e furono estesi alla Nuova Guinea, il 19 settembre 1929, mediante scambio di note 1927/29<sup><a href="#fn-d6e102">6</a></sup>. Il 19 dicembre 1934<sup><a href="#fn-d6e111">7</a></sup> veniva conchiusa un’ulteri­ore convenzione addizionale; l’Australia aderì a questo testo, esteso poi anch’esso alla Papuasia e alla Nuova Guinea.</dd>
<dt></dt>
<dd>Come Lei sa, la Papuasia-Nuova Guinea è divenuta indipendente il 16 set­tembre 1975, e il giorno stesso il Governatore generale fece la dichiarazione sulla nostra politica di successione nei trattati, che Le allego in copia.</dd>
<dt></dt>
<dd>Il Governo di Papuasia-Nuova Guinea ha valutato il trattato e le convenzioni addizionali dall’angolatura della propria politica in materia e desidera che i testi rimangano applicabili tra i nostri Paesi. Le sarei grato ove m’informasse se il Governo elvetico condivide tale nostro intento; in caso affermativo, gradirei mi confermasse per scritto che, giusta la presente lettera e la nostra politica, il Suo Governo considera il trattato e le convenzioni come vigenti, tra i nostri due Paesi, a contare dal precitato 16 settembre 1975.»</dd>
</dl>
<p>Ho l’onore di confermarle che la Sua proposta è accolta dalle autorità svizzere. Con­seguentemente la Sua lettera e la mia presente risposta costituiscono un accordo tra i nostri Governi, in virtù del quale il Trattato d’estradizione tra la Svizzera e la Gran Bretagna, del 26 novembre 1880, integrato delle convenzioni addizionali del 29 giu­gno 1904 e del 19 dicembre 1934, è mantenuto in vigore, tra la Svizzera e la Papua­sia-Nuova Guinea, a decorrere dal 16 settembre 1975.</p>
<p>Gradisca, signor Ministro, l’assicurazione della mia alta considerazione.</p>
<p>Graber</p>
<div class="footnotes">
<p id="fn-d6e36"><sup>1</sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d6e48"><sup>2</sup> Ora: Dipartimento federale degli affari esteri.</p>
<p id="fn-d6e70"><sup>3</sup> L’originale di questa lettera è redatto in inglese.</p>
<p id="fn-d6e84"><sup>4</sup> <a href="https://fedlex.data.admin.ch/eli/cc/5/313_280_313">RS <b>0.353.936.7</b></a></p>
<p id="fn-d6e93"><sup>5</sup> <a href="https://fedlex.data.admin.ch/eli/cc/5/313_280_313">RS <b>0.353.936.7</b></a></p>
<p id="fn-d6e102"><sup>6</sup> <a href="https://fedlex.data.admin.ch/eli/cc/45/619_645_607">RS <b>0.353.936.74</b></a></p>
<p id="fn-d6e111"><sup>7</sup> <a href="https://fedlex.data.admin.ch/eli/cc/51/450_462_548">RS <b>0.353.936.71</b></a></p>
</div>
</div>
</div></body>
</html>
