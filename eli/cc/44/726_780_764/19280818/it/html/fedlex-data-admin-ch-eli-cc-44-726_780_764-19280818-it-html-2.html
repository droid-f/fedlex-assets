<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-44-726_780_764-19280818-it-docx-2</title>
</head>
<body><div id="lawcontent">
<div id="preface">
<!--0.274.186.491 --><p class="srnummer">0.274.186.491 </p>
<p> CS <b>12</b> 319</p>
<h1 class="erlasstitel">Scambio di note <br>del 15 marzo/18 agosto 1928</h1>
<p>fra la Svizzera e la Polonia <br>su l’applicazione della Convenzione dell’Aja <br>relativa alla procedura civile</p>
<?del-struct abstand18pt><p>Entrato in vigore il 18 agosto 1928</p>
<p> (Stato 18  agosto 1928)</p>
</div>
<div id="preamble">
<p>Con Scambio di note del 15 marzo/18 agosto 1928 la Svizzera e la Polonia hanno conchiuso un Accordo su l’applicazione della Convenzione dell’Aja relativa alla pro­cedura civile<sup><a href="#fn-d1568e33">1</a></sup>. Le disposizioni dell’Accordo sono le seguenti:</p>
<p>È stato stipulato, in base all’articolo 1 capoverso 1, e all’articolo 9 capoverso 1, della Convenzione, che gli atti giudiziari emananti da autorità svizzere e che devono esse­re notificati in Polonia, potranno essere trasmessi ai tribunali di circondario po­lacchi competenti dalla Legazione svizzera a Varsavia<sup><a href="#fn-d1568e59">2</a></sup>. Per essere eseguite, le com­missioni rogatorie saranno trasmesse dalla Legazione della Svizzera al Ministero polacco della giustizia.</p>
<p>Gli atti giudiziari e le commissioni rogatorie emananti da autorità polacche e che devono essere notificati o eseguiti in Svizzera, saranno trasmessi dalla Legazione<sup><a href="#fn-d1568e66">3</a></sup> o dai consolati della Polonia alla Divisione della polizia<sup><a href="#fn-d1568e71">4</a></sup> del Dipartimento federale di giustizia e polizia.</p>
<p>Le forme per la notificazione previste all’articolo 6 capoverso 1, della Convenzione dell’Aja non sono applicabili.</p>
<p>Da una parte e dall’altra si è rinunciato a mantenere la via diplomatica per ottenere l’<i>exequatur</i> delle decisioni relative alle spese e sborsi (art. 18, cpv. 3, della Conven­zione dell’Aja<sup><a href="#fn-d1568e91">5</a></sup>).</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><p>Per quanto concerne la questione delle lingue, sono applicabili per la notificazione degli atti e le commissioni rogatorie i principî stabiliti dalla Convenzione dell’Aja (art. 3 e 10). La domanda d’<i>exequatur</i> (in Svizzera: la domanda di rigetto dell’oppo­sizione), ai sensi dell’articolo 19 capoverso 2 numero 3, della Convenzione, dovrà essere scritta nella lingua dell’autorità richiesta. Dovranno inoltre essere accompa­gnate da una traduzione in questa lingua il dispositivo e l’introduzione della decisio­ne, nonchè le attestazioni designate al capoverso terzo, ma non i motivi della deci­sione.</p>
<div class="footnotes">
<p id="fn-d1568e33"><sup>1</sup> <a href="https://fedlex.data.admin.ch/eli/cc/25/421_479_419/20010914">RS <b>0.274.11</b></a>. Tra la Svizzera e la Polonia sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giu­diziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809/20200713">RS <b>0.274.131</b></a><b>)</b> e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824/20200518">RS <b>0.274.132</b></a><b>)</b>.</p>
<p id="fn-d1568e59"><sup>2</sup> Questa Legazione è stata eretta in Ambasciata con Ris. del CF del 4 mar. 1958, non pubblicata.</p>
<p id="fn-d1568e66"><sup>3</sup> Ora: dall’Ambasciata. </p>
<p id="fn-d1568e71"><sup>4</sup> Ora: Ufficio federale di giustizia (art. 4<i>a</i> dell’O del 15 giu. 1998 sulle pubblicazioni ufficiali – <a href="https://fedlex.data.admin.ch/eli/cc/2015/670/20180101">RS <b>170.512.1</b></a>)</p>
<p id="fn-d1568e91"><sup>5</sup> <a href="https://fedlex.data.admin.ch/eli/cc/25/421_479_419/20010914">RS <b>0.274.11</b></a>. Tra la Svizzera e la Polonia è attualmente applicabile la Conv. dell’Aja del 25 ott. 1980 volta a facilitare l’accesso internazionale alla giustizia (<a href="https://fedlex.data.admin.ch/eli/cc/1994/2835_2835_2835/20190702">RS <b>0.274.133</b></a>).</p>
</div>
</div>
</div></body>
</html>
