<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-457-20200415-it-docx</title>
</head>
<body><div id="lawcontent">
<div id="preface">
<!--442.124 --><p class="srnummer ">442.124 </p>
<h1 class="erlasstitel botschafttitel ">Ordinanza del DFI <br>concernente il regime di promozione in favore delle organizzazioni di operatori culturali professionisti</h1>
<p>del 5 luglio 2016 (Stato 15  aprile 2020)</p>
</div>
<div id="preamble">
<p>Il Dipartimento federale dell’interno (DFI),</p>
<p>visto l’articolo 28 capoverso 1 della legge dell’11 dicembre 2009<sup><a href="#fn-d6e19" id="fnbck-d6e19">1</a></sup> sulla promozione della cultura (LPCu), </p>
<p>ordina:</p>
<div class="footnotes"><p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/2011/854" target="_blank">RS <b>442.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Obiettivo di promozione</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>Il sostegno delle organizzazioni di operatori culturali professionisti ha lo scopo di promuovere le associazioni professionali che s’impegnano a favore del miglioramento delle condizioni quadro professionali dei loro membri e li rappresentano all’esterno.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Ambito di promozione</a>
</h1>
<div class="collapseable"><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> Possono essere erogati aiuti finanziari per i costi generati dalla fornitura di prestazioni di cui all’articolo 3 capoverso 2.<sup><a href="#fn-d6e49" id="fnbck-d6e49">2</a></sup></p>
<p><sup>2</sup> Non sono sostenute:</p>
<dl>
<dt>a. </dt>
<dd>le organizzazioni il cui scopo è prevalentemente didattico, formativo o scientifico;</dd>
<dt>b. </dt>
<dd>le organizzazioni attive in ambito culturale che si occupano prevalentemente della promozione e della mediazione di operatori culturali o della raccolta e della salvaguardia di beni culturali.</dd>
</dl>
<p><sup>3</sup> Non sussiste alcun diritto a un sostegno.</p>
<div class="footnotes"><p id="fn-d6e49"><sup><a href="#fnbck-d6e49">2</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p></div>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Requisiti di promozione</a>
</h1>
<div class="collapseable"><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p><sup>1</sup> Le organizzazioni devono:</p>
<dl>
<dt>a. </dt>
<dd>essere attive a livello nazionale ai sensi dell’articolo 6 capoverso 2 lettera d LPCu;</dd>
<dt>b.<sup><a href="#fn-d6e88" id="fnbck-d6e88">3</a></sup> </dt>
<dd>disporre di una rappresentanza appropriata di membri provenienti dalle tre maggiori regioni linguistiche;</dd>
<dt>c.<sup><a href="#fn-d6e102" id="fnbck-d6e102">4</a></sup> </dt>
<dd>disporre nel loro comitato di rappresentanti provenienti dalle tre maggiori regioni linguistiche;</dd>
<dt>d.<sup><a href="#fn-d6e116" id="fnbck-d6e116">5</a></sup> </dt>
<dd>essere rappresentative all’interno delle discipline arti visive, design, cinema, letteratura, musica, danza, teatro e media interattivi;</dd>
<dt>e. </dt>
<dd>essere attive in modo continuativo da almeno tre anni;</dd>
<dt>f. </dt>
<dd>disporre di una situazione finanziaria che permetta uno svolgimento a lungo termine delle attività.</dd>
</dl>
<p><sup>2</sup> Le organizzazioni devono fornire le prestazioni seguenti:</p>
<dl>
<dt>a. </dt>
<dd>informare i membri sulle loro condizioni quadro professionali;</dd>
<dt>b. </dt>
<dd>consigliare i membri in modo personalizzato e regolare;</dd>
<dt>c. </dt>
<dd>informare il pubblico e le cerchie interessate sulle attività dell’organizzazione;</dd>
<dt>d. </dt>
<dd>rappresentare la disciplina e tutelarne gli interessi a livello nazionale e internazionale. </dd>
</dl>
<p><sup>3</sup> L’Ufficio federale della cultura (UFC) fissa, nel quadro del contratto di prestazioni di cui all’articolo 6 capoverso 4, l’entità minima delle prestazioni di cui al capoverso 2.</p>
<p><sup>4</sup> Le organizzazioni devono disporre di una segreteria reperibile almeno tre giorni lavorativi alla settimana a orari fissi.</p>
<div class="footnotes">
<p id="fn-d6e88"><sup><a href="#fnbck-d6e88">3</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
<p id="fn-d6e102"><sup><a href="#fnbck-d6e102">4</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
<p id="fn-d6e116"><sup><a href="#fnbck-d6e116">5</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
</div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Criteri di promozione e calcolo dei contributi</a>
</h1>
<div class="collapseable"><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p><sup>1</sup> Per il calcolo dei contributi alle organizzazioni di operatori culturali professionisti sono determinanti:</p>
<dl>
<dt>a. </dt>
<dd>l’importo di base fissato dall’UFC per ogni organizzazione che soddisfa i requisiti di promozione; se più organizzazioni adempiono i requisiti di promozione in una disciplina di cui all’articolo 3 capoverso 1 lettera d, l’UFC ripartisce l’importo di base proporzionalmente, tenendo conto che un’organizzazione può ricevere un importo di base in un’unica disciplina;</dd>
<dt>b. </dt>
<dd>il numero di membri professionisti di cui all’articolo 6 capoverso 2 dell’ordinanza del 23 novembre 2011<sup><sup><a href="#fn-d6e174" id="fnbck-d6e174">6</a></sup></sup> sulla promozione della cultura;</dd>
<dt>c. </dt>
<dd>l’entità delle prestazioni di cui all’articolo 3 capoverso 2.</dd>
</dl>
<p><sup>2</sup> I contributi ammontano al massimo al 70 per cento dei costi per la fornitura delle prestazioni di cui all’articolo 3 capoverso 2.</p>
<div class="footnotes"><p id="fn-d6e174"><sup><a href="#fnbck-d6e174">6</a></sup> <a href="https://fedlex.data.admin.ch/eli/cc/2011/855" target="_blank">RS <b>442.11</b></a></p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Procedura e ulteriori disposizioni</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Procedura</a>
</h6>
<div class="collapseable"> <p><sup>1</sup> L’UFC decide circa l’erogazione dei contributi.</p>
<p><sup>1bis</sup>  Può farsi coadiuvare da esperti per la valutazione specialistica delle richieste.<sup><a href="#fn-d6e203" id="fnbck-d6e203">7</a></sup></p>
<p><sup>2</sup> Indice un concorso per ogni periodo di finanziamento. La scadenza per l’inoltro delle richieste è comunicata nel quadro del concorso.<sup><a href="#fn-d6e215" id="fnbck-d6e215">8</a></sup></p>
<p><sup>3</sup> Le richieste devono documentare l’adempimento dei requisiti di promozione e contenere tutte le informazioni necessarie relative ai criteri di promozione.</p>
<p><sup>4</sup> L’UFC conclude un contratto di prestazioni con i beneficiari di contributi. Vi fissa in particolare l’ammontare del contributo e le prestazioni che i beneficiari devono fornire.</p>
<p><sup>5</sup> Il versamento dell’aiuto finanziario può avvenire in più rate. L’importo definitivo è versato nel corso dell’anno di sussidio sulla base del rendiconto dell’anno precedente previsto dal contratto di prestazioni.<sup><a href="#fn-d6e233" id="fnbck-d6e233">9</a></sup></p>
<div class="footnotes">
<p id="fn-d6e203"><sup><a href="#fnbck-d6e203">7</a></sup> Introdotto dal n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
<p id="fn-d6e215"><sup><a href="#fnbck-d6e215">8</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
<p id="fn-d6e233"><sup><a href="#fnbck-d6e233">9</a></sup> Introdotto dal n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Ponderazione e regola di priorità</a>
</h6>
<div class="collapseable"> <p><sup>1</sup> Nel decidere circa i contributi si ponderano i criteri di promozione di cui all’articolo 4 capoverso 1 lettere b e c.</p>
<p><sup>2</sup> Se più organizzazioni della stessa disciplina adempiono i requisiti di promozione, ricevono un contributo solo le organizzazioni i cui membri sono operatori culturali professionisti secondo l’articolo 6 capoverso 2 dell’ordinanza del 23 novembre 2011<sup><a href="#fn-d6e255" id="fnbck-d6e255">10</a></sup> sulla promozione della cultura.</p>
<div class="footnotes"><p id="fn-d6e255"><sup><a href="#fnbck-d6e255">10</a></sup> <a href="https://fedlex.data.admin.ch/eli/cc/2011/855" target="_blank">RS <b>442.11</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Oneri</a>
</h6>
<div class="collapseable"> <p>I beneficiari degli aiuti finanziari sono tenuti a:<sup><a href="#fn-d6e272" id="fnbck-d6e272">11</a></sup></p>
<dl>
<dt>a. </dt>
<dd>rendere noto il sostegno concesso dall’UFC;</dd>
<dt>b.<sup><a href="#fn-d6e288" id="fnbck-d6e288">12</a></sup> </dt>
<dd>fornire all’UFC tutte le informazioni necessarie concernenti l’aiuto finanziario concesso;</dd>
<dt>c. </dt>
<dd>comunicare senza indugio all’UFC modifiche sostanziali concernenti le attività dell’organizzazione.</dd>
</dl>
<div class="footnotes">
<p id="fn-d6e272"><sup><a href="#fnbck-d6e272">11</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
<p id="fn-d6e288"><sup><a href="#fnbck-d6e288">12</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d6e305" id="fnbck-d6e305">13</a></sup><a href="#art_8"> Scambio</a>
</h6>
<div class="collapseable"> <p><sup>1</sup> Una volta all’anno l’UFC invita i singoli beneficiari di aiuti finanziari ad un incontro per un bilancio generale.</p>
<p><sup>2</sup> L’UFC può organizzare altri incontri.</p>
<div class="footnotes"><p id="fn-d6e305"><sup><a href="#fnbck-d6e305">13</a></sup> Nuovo testo giusta il n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Disposizioni transitorie</a>
</h6>
<div class="collapseable"> <p><sup>1</sup> Per le procedure ancora in corso al momento dell’entrata in vigore della presente ordinanza si applica l’ordinanza del DFI del 25 novembre 2015<sup><sup><a href="#fn-d6e337" id="fnbck-d6e337">14</a></sup></sup> concernente il regime di promozione 2016 in favore delle organizzazioni di operatori culturali professionisti.</p>
<p><sup>2</sup> Le organizzazioni che negli anni 2012–2016 hanno beneficiato di un contributo e non adempiono più i requisiti di cui all’articolo 3 possono chiedere entro il 31 ottobre 2016 un contributo unico per l’anno 2017. L’UFC decide circa l’assegnazione dei contributi tenendo conto delle prestazioni fornite di cui all’articolo 3 capoverso 2. Sono escluse dall’inoltro di richieste le organizzazioni che, per decisione dell’UFC, hanno beneficiato per l’ultima volta di un contributo.</p>
<p><sup>3</sup> Se un’organizzazione di cui al capoverso 2 si fonde entro il 31 dicembre 2017 con un’organizzazione sostenuta dall’UFC secondo la presente ordinanza, il contributo a quest’ultima viene ricalcolato e all’occorrenza adeguato.</p>
<div class="footnotes"><p id="fn-d6e337"><sup><a href="#fnbck-d6e337">14</a></sup> [<a href="https://fedlex.data.admin.ch/eli/oc/2015/874" target="_blank">RU <b>2015</b> 5605</a>]</p></div>
</div></article><article id="art_9_a"><a name="a9a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9_a"><b>Art. 9</b><i>a</i></a><sup><a href="#fn-d6e357" id="fnbck-d6e357">15</a></sup><a href="#art_9_a"> Disposizioni transitorie della modifica del 13 marzo 2020</a>
</h6>
<div class="collapseable"> <p><sup>1</sup> Per le procedure ancora in corso al momento dell’entrata in vigore della modifica del 13 marzo 2020 si applica il diritto previgente.</p>
<p><sup>2</sup> Le organizzazioni che negli anni 2017–2020 hanno beneficiato di un contributo e che pur avendo presentato una nuova richiesta di aiuti finanziari non adempiono più i requisiti di cui all’articolo 3 della modifica del 13 marzo 2020 possono ricevere un contributo unico per l’anno 2021. L’UFC decide l’ammontare del contributo tenendo conto delle prestazioni fornite di cui all’articolo 3 capoverso 2.</p>
<div class="footnotes"><p id="fn-d6e357"><sup><a href="#fnbck-d6e357">15</a></sup> Introdotto dal n. I dell’O del DFI del 13 mar. 2020, in vigore dal 15 apr. 2020  (<a href="https://fedlex.data.admin.ch/eli/oc/2020/214" target="_blank">RU <b>2020</b> 1169</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° settembre 2016.</p>
<p></p>
</div></article>
</div></section></main>
</div></body>
</html>
