<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-427-20160801-it-docx</title>
</head>
<body><div id="lawcontent">
<div id="preface">
<!--641.611.21 --><p class="srnummer">641.611.21 </p>
<h1 class="erlasstitel">Ordinanza del DATEC<br>concernente la prova dell’adempimento<br>delle esigenze ecologiche dei biocarburanti</h1>
<h2 class="erlasskurztitel">(OBcarb)</h2>
<?del-struct abstand18pt><p>del 15 giugno 2016 (Stato 1° agosto 2016)</p>
</div>
<div id="preamble">
<p>Il Dipartimento federale dell’ambiente, dei trasporti, dell’energia e delle comunicazioni (DATEC),</p>
<p>visto l’articolo 19<i>f</i> capoverso 2 dell’ordinanza del 20 novembre 1996<sup><a href="#fn-d1449e27">1</a></sup> sull’imposizione degli oli minerali (OIOm),</p>
<p>ordina:</p>
<div class="footnotes"><p id="fn-d1449e27"><sup>1</sup> <a href="https://fedlex.data.admin.ch/eli/cc/1996/3393_3393_3393/20170101">RS <b>641.611</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina i dettagli concernenti la prova dell’adempimento delle esigenze ecologiche dei biocarburanti che il richiedente deve fornire per beneficiare dell’agevolazione fiscale secondo l’articolo 12<i>b</i> della legge federale del 21 giugno 1996<sup><a href="#fn-d1449e49">2</a></sup> sull’imposizione degli oli minerali.</p>
<div class="footnotes"><p id="fn-d1449e49"><sup>2</sup> <a href="https://fedlex.data.admin.ch/eli/cc/1996/3371_3371_3371/20200701">RS <b>641.61</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Prova dell’adempimento delle esigenze ecologiche </a>
</h6>
<div class="collapseable"> <p>Per la prova dell’adempimento delle esigenze ecologiche secondo l’articolo 19<i>c</i> OIOm, il richiedente deve fornire le indicazioni di cui agli articoli 3–7.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Indicazioni concernenti il tipo e la qualità del biocarburante </a>
</h6>
<div class="collapseable"> <p>Il richiedente deve fornire indicazioni concernenti:</p>
<dl>
<dt>a.</dt>
<dd>il tipo di biocarburante;</dd>
<dt>b.</dt>
<dd>la qualità del biocarburante, indicando le norme riconosciute;</dd>
<dt>c.</dt>
<dd>la biomassa utilizzata o gli altri agenti energetici rinnovabili impiegati per la produzione.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Indicazioni concernenti le superfici utilizzate </a>
</h6>
<div class="collapseable"> <p>Il richiedente deve fornire indicazioni concernenti:</p>
<dl>
<dt>a.</dt>
<dd>il paese di provenienza e la posizione geografica del luogo di coltivazione delle materie prime utilizzate;</dd>
<dt>b.</dt>
<dd>l’utilizzazione della superficie tra il 1° gennaio 2008 e il momento della coltivazione delle materie prime.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Indicazioni concernenti la coltivazione e la raccolta delle materie prime </a>
</h6>
<div class="collapseable"> <p>In merito alla coltivazione e alla raccolta il richiedente deve fornire indicazioni concernenti:</p>
<dl>
<dt>a.</dt>
<dd>le tecniche di coltivazione e di raccolta, indicando le macchine e gli agenti energetici impiegati;</dd>
<dt>b.</dt>
<dd>il tipo e la quantità dei concimi e dei prodotti fitosanitari impiegati;</dd>
<dt>c.</dt>
<dd>la tecnica di irrigazione e la quantità di acqua consumata a tal fine come pure il tipo di risorsa idrica utilizzato;</dd>
<dt>d.</dt>
<dd>il tipo e la quantità di tutti i prodotti primari e di tutti i sottoprodotti;</dd>
<dt>e.</dt>
<dd>il rendimento in termini di valore di tutti i prodotti primari e di tutti i sottoprodotti;</dd>
<dt>f.</dt>
<dd>il tipo e la quantità dei rifiuti prodotti e il loro smaltimento.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Indicazioni concernenti la produzione del biocarburante </a>
</h6>
<div class="collapseable"> <p>In merito alla produzione il richiedente deve fornire indicazioni concernenti:</p>
<dl>
<dt>a.</dt>
<dd>la tecnica applicata;</dd>
<dt>b.</dt>
<dd>il tipo e la quantità dell’energia impiegata;</dd>
<dt>c.</dt>
<dd>il tipo e la quantità delle sostanze ausiliarie utilizzate;</dd>
<dt>d.</dt>
<dd>il tipo e la quantità di tutti i prodotti primari e di tutti i sottoprodotti;</dd>
<dt>e.</dt>
<dd>il rendimento di tutti i prodotti primari e di tutti i sottoprodotti in termini di energia e di valore;</dd>
<dt>f.</dt>
<dd>il tipo e la quantità dei rifiuti prodotti e il loro smaltimento;</dd>
<dt>g.</dt>
<dd>i gas serra e gli inquinanti ambientali rilasciati.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Indicazioni concernenti i luoghi di lavorazione e i trasporti </a>
</h6>
<div class="collapseable"> <p>Il richiedente deve fornire indicazioni concernenti:</p>
<dl>
<dt>a.</dt>
<dd>i luoghi di lavorazione;</dd>
<dt>b.</dt>
<dd>i mezzi e le distanze di trasporto dal luogo di coltivazione delle materie prime fino al luogo in cui i consumatori acquistano il biocarburante.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Prova semplificata </a>
</h6>
<div class="collapseable"> <p><sup>1</sup> Le indicazioni di cui agli articoli 3–7 non devono essere fornite se il richiedente dimostra che il carburante è stato prodotto nel rispetto delle esigenze di una legislazione nazionale o di uno standard riconosciuto sul piano nazionale o internazionale, equivalenti alle esigenze ecologiche secondo l’articolo 19<i>c</i> OIOm. Se l’equivalenza è solo parziale, il richiedente deve fornire le indicazioni di cui agli articoli 3–7 necessarie per la verifica dell’adempimento delle esigenze ecologiche di cui all’arti­colo 19<i>c</i> OIOm.</p>
<p><sup>2</sup> Se, visti il tipo e la produzione del biocarburante, alcune indicazioni di cui agli articoli 3–7 non sono necessarie per la verifica dell’adempimento delle esigenze ecologiche di cui all’articolo 19<i>c</i> OIOm, dette indicazioni non devono essere fornite.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Bilancio relativo ai gas serra e al carico inquinante </a>
</h6>
<div class="collapseable"> <p><sup>1</sup> L’Ufficio federale dell’ambiente (UFAM) effettua un bilancio relativo ai gas serra e al carico inquinante sulla base delle indicazioni fornite e tenendo conto di valori standard sulla fase di consumo dei biocarburanti.</p>
<p><sup>2</sup> Per effettuare il bilancio, utilizza in particolare:</p>
<dl>
<dt>a.</dt>
<dd>le serie di dati della banca dati degli inventari ecologici del centro Ecoinvent<sup><a href="#fn-d1449e215">3</a></sup> o di banche dati di qualità comparabile in termini di verificabilità e di trasparenza nonché di controllo da parte di terzi;</dd>
<dt>b.</dt>
<dd>il metodo della scarsità ecologica<sup><a href="#fn-d1449e224">4</a></sup> o altri metodi di qualità comparabile in termini di verificabilità, trasparenza e completezza.</dd>
</dl>
<div class="footnotes">
<p id="fn-d1449e215"><sup>3</sup> Le serie di dati possono essere consultate previo pagamento sul sito Internet del centro Ecoinvent: www.ecoinvent.ch</p>
<p id="fn-d1449e224"><sup>4</sup> UFAM, Ökofaktoren Schweiz 2013 gemäss der Methode der ökologischen Knappheit, Umwelt-Wissen Nr. 1330, Bern 2013. La pubblicazione, disponibile in tedesco, francese e inglese, può essere consultata gratuitamente sul sito www.bafu.admin.ch &gt; Temi A–Z &gt; Ecobilanci &gt; Methode der ökologischen Knappheit.</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Verifica e valutazione dell’adempimento delle esigenze ecologiche </a>
</h6>
<div class="collapseable"> <p><sup>1</sup> L’UFAM verifica se sono adempiute le esigenze ecologiche di cui all’articolo 19<i>c</i> OIOm.</p>
<p><sup>2</sup> Può chiedere indicazioni o documenti supplementari, se ciò è necessario per veri­ficare l’adempimento delle esigenze ecologiche.</p>
<p><sup>3</sup> Per verificare l’adempimento delle esigenze ecologiche, può fare ricorso a esperti indipendenti.</p>
<p><sup>4</sup> Riassume la sua valutazione in un rapporto di verifica all’attenzione della Dire­zione generale delle dogane.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione di un altro atto normativo </a>
</h6>
<div class="collapseable"> <p>L’ordinanza del 3 aprile 2009<sup><a href="#fn-d1449e259">5</a></sup> sull’ecobilancio dei carburanti è abrogata.</p>
<div class="footnotes"><p id="fn-d1449e259"><sup>5</sup> [<a href="https://fedlex.data.admin.ch/eli/oc/2009/217">RU <b>2009</b> 1509</a>, <b></b><a href="https://fedlex.data.admin.ch/eli/oc/2013/765"><b>2013</b> 4145 </a>all. 9 n. 7]</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° agosto 2016.</p>
<p></p>
</div></article></main>
</div></body>
</html>
