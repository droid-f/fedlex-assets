<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--415.1 --><p class="srnummer ">415.1 </p>
<h1 class="erlasstitel botschafttitel ">Legge federale<span class="man-font-weight-normal"><i><br></i></span>sui sistemi d’informazione della Confederazione<br>nel campo dello sport</h1>
<h2 class="erlasskurztitel ">(LSISpo)</h2>
<p class="erlassdatum ">del 19 giugno 2015 (Stato 1° novembre 2016)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 68 della Costituzione federale<sup><a href="#fn-d7e25" id="fnbck-d7e25">1</a></sup>;<br>visto il messaggio del Consiglio federale del 28 novembre 2014<sup><a href="#fn-d7e36" id="fnbck-d7e36">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/fga/2014/2092" target="_blank">FF <b>2014</b> 8275</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> La presente legge disciplina il trattamento dei dati personali (dati), compresi i dati personali degni di particolare protezione e i profili della personalità, nei sistemi d’informazione dell’Ufficio federale dello sport (UFSPO) da parte di:</p>
<dl>
<dt>a. </dt>
<dd>autorità federali, cantonali e comunali;</dd>
<dt>b. </dt>
<dd>federazioni sportive e associazioni giovanili nazionali, come pure di loro organizzazioni affiliate e sottorganizzazioni, sempre che esse siano beneficiarie di un sostegno diretto o indiretto in virtù della legge del 17 giugno 2011<sup><a href="#fn-d7e67" id="fnbck-d7e67">3</a></sup> sulla promozione dello sport (LPSpo);</dd>
<dt>c. </dt>
<dd>terzi che svolgono compiti in relazione con la promozione dello sport da parte della Confederazione.</dd>
</dl>
<p class="absatz "><sup>2</sup> Essa disciplina inoltre il trattamento dei dati nel sistema d’informazione dell’agenzia nazionale antidoping.</p>
<div class="footnotes"><p id="fn-d7e67"><sup><a href="#fnbck-d7e67">3</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Disposizioni generali per i sistemi d’informazione dell’UFSPO</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principi del trattamento dei dati</a>
</h6>
<div class="collapseable">
<p class="absatz "><sup>1</sup> Per l’adempimento dei compiti necessari all’esecuzione della LPSpo<sup><a href="#fn-d7e93" id="fnbck-d7e93">4</a></sup> gli enti e le persone di cui all’articolo 1 capoverso 1 possono:</p>
<dl>
<dt>a. </dt>
<dd>trattare dati e renderli accessibili mediante procedura di richiamo nella misura in cui la presente legge o unʼaltra legge federale lo preveda espressamente;</dd>
<dt>b. </dt>
<dd>utilizzare i numeri dʼassicurato dellʼassicurazione vecchiaia e superstiti (numero dʼassicurato AVS) secondo la legge federale del 20 dicembre 1946<sup><a href="#fn-d7e110" id="fnbck-d7e110">5</a></sup><sup> </sup>sull’assicurazione per la vecchiaia e per i superstiti;</dd>
<dt>c. </dt>
<dd>comunicare dati in forma elettronica, sempre che sia garantita una protezione adeguata contro lʼaccesso e il trattamento non autorizzati.</dd>
</dl>
<p class="absatz "><sup>2</sup> Gli enti e le persone presso cui possono essere raccolti dati sono tenuti a comunicarli gratuitamente.</p>
<p class="absatz "><sup>3</sup> I dati possono essere trattati anche in forma non elettronica per conseguire i medesimi scopi.</p>
<p class="absatz "><sup>4</sup> Lʼente o la persona che raccoglie dati la cui dichiarazione è volontaria ne segnala espressamente il carattere volontario.</p>
<p class="absatz "><sup>5</sup> Le immagini che raffigurano persone chiaramente identificabili possono essere pubblicate unicamente previo consenso di quest’ultime.</p>
<div class="footnotes">
<p id="fn-d7e93"><sup><a href="#fnbck-d7e93">4</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p>
<p id="fn-d7e110"><sup><a href="#fnbck-d7e110">5</a></sup><sup></sup> <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Responsabilità</a>
</h6>
<div class="collapseable"><p class="absatz ">LʼUFSPO è responsabile della sicurezza dei sistemi dʼinformazione e della legalità del trattamento dei dati.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art.</b><b> 4</b> Trattamento dei dati per lavori ai sistemi dʼinformazione</a>
</h6>
<div class="collapseable"><p class="absatz ">Le persone incaricate di compiti di manutenzione, esercizio o programmazione possono trattare i dati contenuti nei sistemi dʼinformazione solo se ciò è necessario per adempiere i loro compiti e se la sicurezza dei dati è garantita. Il contenuto dei dati non può essere modificato.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Modifica dei sistemi dʼinformazione</a>
</h6>
<div class="collapseable"><p class="absatz ">Il Consiglio federale può raggruppare, sostituire o eliminare sistemi dʼinformazione, sempre che in tal modo non vengano ampliati l’entità e lo scopo del trattamento dei dati, segnatamente i diritti di accesso.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Conservazione, cancellazione, archiviazione e distruzione dei dati</a>
</h6>
<div class="collapseable">
<p class="absatz "><sup>1</sup> I dati dei sistemi dʼinformazione sono conservati per tutto il tempo richiesto dallo scopo del trattamento.</p>
<p class="absatz "><sup>2</sup> I dati trattati nel sistema d’informazione per i dati medici sono conservati al massimo per dieci anni. Il Consiglio federale stabilisce la durata massima del periodo di conservazione dei dati negli altri sistemi d’informazione.</p>
<p class="absatz "><sup>3</sup> I dati non più necessari sono cancellati dal sistema d’informazione. Trascorso il periodo di conservazione di tutti i dati interessati, i dati obbligatoriamente collegati fra loro in un sistema dʼinformazione vengono cancellati in blocco.</p>
<p class="absatz "><sup>4</sup> I dati cancellati secondo il capoverso 3 e la relativa documentazione sono offerti all’Archivio federale. I dati e la documentazione che l’Archivio federale giudica privi di valore archivistico sono distrutti.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Statistica e ricerca</a>
</h6>
<div class="collapseable"><p class="absatz ">L’UFSPO può comunicare i dati necessari per scopi statistici o di ricerca. I dati sono anonimizzati.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sistema nazionale dʼinformazione per lo sport</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Scopo</a>
</h6>
<div class="collapseable">
<p class="absatz ">Il sistema nazionale dʼinformazione per lo sport serve alle autorità, alle organizzazioni e alle persone di cui all’articolo 1 capoverso 1 per l’adempimento dei compiti secondo la LPSpo<sup><a href="#fn-d7e196" id="fnbck-d7e196">6</a></sup>, segnatamente negli ambiti seguenti:</p>
<dl>
<dt>a. </dt>
<dd>promozione generale dello sport e dellʼattività fisica; </dd>
<dt>b. </dt>
<dd>programma Gioventù e Sport; </dd>
<dt>c. </dt>
<dd>sport nella scuola; </dd>
<dt>d. </dt>
<dd>formazione degli allenatori; </dd>
<dt>e. </dt>
<dd>sport nell’esercito;</dd>
<dt>f. </dt>
<dd>correttezza e sicurezza nello sport.</dd>
</dl>
<div class="footnotes"><p id="fn-d7e196"><sup><a href="#fnbck-d7e196">6</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. </b><b>9</b> Dati</a>
</h6>
<div class="collapseable">
<p class="absatz ">Il sistema nazionale dʼinformazione per lo sport contiene tutti i dati personali e le informazioni, compresi i dati personali degni di particolare protezione e i profili della personalità, che sono necessari per lʼadempimento dei compiti negli ambiti di cui all’articolo 8, in particolare:</p>
<dl>
<dt>a. </dt>
<dd>le generalità;</dd>
<dt>b. </dt>
<dd>il numero dʼassicurato AVS;</dd>
<dt>c. </dt>
<dd>indicazioni su attività, funzioni e appartenenza a gruppi di prestazione;</dd>
<dt>d. </dt>
<dd>le qualifiche e i riconoscimenti di monitore di sport e indicazioni relative alla sospensione, revoca o decadenza di tali riconoscimenti;</dd>
<dt>e. </dt>
<dd>i dati di cui allʼarticolo 10 LPSpo<sup><a href="#fn-d7e250" id="fnbck-d7e250">7</a></sup>, nella misura in cui siano necessari per motivare una decisione di rilascio, sospensione o revoca di riconoscimenti di quadro Gioventù e Sport o di quadro del programma Sport per gli adulti Svizzera;</dd>
<dt>f. </dt>
<dd>indicazioni su inchieste e su misure pronunciate in relazione a violazioni delle norme per la correttezza e sicurezza nello sport;</dd>
<dt>g. </dt>
<dd>i dati forniti volontariamente.</dd>
</dl>
<div class="footnotes"><p id="fn-d7e250"><sup><a href="#fnbck-d7e250">7</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Raccolta dei dati</a>
</h6>
<div class="collapseable">
<p class="absatz ">LʼUFSPO raccoglie i dati presso:</p>
<dl>
<dt>a. </dt>
<dd>la persona interessata o il suo rappresentante legale;</dd>
<dt>b. </dt>
<dd>i docenti;</dd>
<dt>c. </dt>
<dd>le autorità dei Cantoni, dei Comuni e del Principato del Liechtenstein competenti in materia di sport;</dd>
<dt>d. </dt>
<dd>il casellario giudiziale e le competenti autorità di perseguimento penale e giudiziarie nel caso dei dati di cui allʼarticolo 9 lettera e;</dd>
<dt>e. </dt>
<dd>le federazioni sportive e le associazioni giovanili nazionali, come pure le loro organizzazioni affiliate e sottorganizzazioni nonché altre organizzazioni, sempre che esse siano beneficiarie di un sostegno diretto o indiretto in virtù della LPSpo<sup><a href="#fn-d7e290" id="fnbck-d7e290">8</a></sup> o collaborino alla realizzazione di programmi e progetti destinati a promuovere l’attività fisica e sportiva regolare;</dd>
<dt>f. </dt>
<dd>l’agenzia nazionale antidoping di cui all’articolo 19 LPSpo;</dd>
<dt>g. </dt>
<dd>l’Aggruppamento Difesa, per l’ambito dello sport nell’esercito.</dd>
</dl>
<div class="footnotes"><p id="fn-d7e290"><sup><a href="#fnbck-d7e290">8</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Comunicazione dei dati</a>
</h6>
<div class="collapseable">
<p class="absatz "><sup>1</sup> Mediante procedura di richiamo lʼUFSPO può rendere accessibili i dati: </p>
<dl>
<dt>a. </dt>
<dd>alle autorità dei Cantoni, dei Comuni e del Principato del Liechtenstein competenti in materia di sport: i dati di cui all’articolo 9 lettere a–d nonché g;</dd>
<dt>b. </dt>
<dd>alle federazioni sportive e associazioni giovanili nazionali, come pure alle loro organizzazioni affiliate e sottorganizzazioni nonché ad altre organizzazioni, sempre che esse siano beneficiarie di un sostegno diretto o indiretto in virtù della LPSpo<sup><a href="#fn-d7e322" id="fnbck-d7e322">9</a></sup>, o collaborino alla realizzazione del programma Gioventù e Sport o a programmi destinati a promuovere l’attività fisica e sportiva in generale: i dati di cui all’articolo 9 lettere a–d nonché g;</dd>
<dt>c. </dt>
<dd>alle scuole, scuole universitarie o università nella misura in cui partecipino alla realizzazione del programma Gioventù e Sport: i dati di cui all’articolo 9 lettere a–d nonché g;</dd>
<dt>d. </dt>
<dd>allʼAggruppamento Difesa, per l’ambito dello sport nellʼesercito: i dati di cui all’articolo 9 lettere a–d nonché g;</dd>
<dt>e. </dt>
<dd>all’Ufficio centrale di compensazione al fine di prevenire abusi in materia di indennità per perdita di guadagno: i dati di cui all’articolo 9 lettere a–d.</dd>
</dl>
<p class="absatz "><sup>2</sup> L’Ufficio centrale di compensazione può trasmettere alle casse di compensazione AVS competenti i dati di cui al capoverso 1 lettera e.</p>
<p class="absatz "><sup>3</sup> Su richiesta, lʼUFSPO può comunicare i dati di cui all’articolo 9 lettere a–d nonché g a enti e persone di cui al capoverso 1 nonché, in singoli casi, ad altri terzi sotto forma di raccolte di dati o elenchi in forma elettronica, nella misura in cui gli enti, le persone o i terzi svolgano compiti conformi agli scopi della LPSPo. I dati non possono essere utilizzati per scopi commerciali e non possono essere trasmessi.</p>
<div class="footnotes"><p id="fn-d7e322"><sup><a href="#fnbck-d7e322">9</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Partecipazione alle spese</a>
</h6>
<div class="collapseable"><p class="absatz ">Il Consiglio federale può prevedere che le autorità e le organizzazioni alle quali vengono resi accessibili dati mediante procedura di richiamo partecipino alle spese di sviluppo, esercizio e manutenzione del sistema.</p></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Sistema dʼinformazione per i dati medici</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Scopo</a>
</h6>
<div class="collapseable"><p class="absatz ">Il sistema d’informazione per i dati medici serve a garantire il servizio medico, il servizio medico d’urgenza e l’assistenza medica di sportivi e di pazienti del servizio medico dell’UFSPO.</p></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Dati</a>
</h6>
<div class="collapseable">
<p class="absatz ">Il sistema d’informazione per i dati medici contiene tutti i dati personali e le informazioni, compresi i dati personali degni di particolare protezione e i profili della personalità, che sono necessari per l’adempimento dei compiti di cui all’articolo 13, in particolare:</p>
<dl>
<dt>a. </dt>
<dd>le generalità;</dd>
<dt>b. </dt>
<dd>i dati relativi allo stato di salute;</dd>
<dt>c. </dt>
<dd>i certificati e le perizie di specialisti;</dd>
<dt>d. </dt>
<dd>i dati necessari per la gestione dei fascicoli; </dd>
<dt>e. </dt>
<dd>i dati forniti volontariamente.</dd>
</dl>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Raccolta dei dati</a>
</h6>
<div class="collapseable">
<p class="absatz ">LʼUFSPO raccoglie i dati presso:</p>
<dl>
<dt>a. </dt>
<dd>la persona interessata o il suo rappresentante legale;</dd>
<dt>b. </dt>
<dd>il personale medico curante o incaricato di una perizia;</dd>
<dt>c. </dt>
<dd>le persone di fiducia designate dalla persona interessata.</dd>
</dl>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Comunicazione dei dati</a>
</h6>
<div class="collapseable">
<p class="absatz "><sup>1</sup> LʼUFSPO comunica i dati del sistema:</p>
<dl>
<dt>a. </dt>
<dd>al personale medico curante;</dd>
<dt>b. </dt>
<dd>al personale medico che continua la cura, previo consenso della persona interessata.</dd>
</dl>
<p class="absatz "><sup>2</sup> LʼUFSPO comunica ad assicurazioni e casse malati i dati necessari per il conteggio delle prestazioni, previo consenso della persona interessata.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Sistema d’informazione per i dati riguardanti la diagnostica delle prestazioni</a>
</h1>
<div class="collapseable">
<article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Scopo</a>
</h6>
<div class="collapseable"><p class="absatz ">Il sistema d’informazione per i dati riguardanti la diagnostica delle prestazioni serve allo svolgimento di test ed esami nel campo delle scienze dello sport, segnatamente test ed esami di diagnostica delle prestazioni e di psicologia dello sport, come pure a fornire le prestazioni corrispondenti.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Dati</a>
</h6>
<div class="collapseable">
<p class="absatz ">Il sistema d’informazione per i dati riguardanti la diagnostica delle prestazioni contiene tutti i dati personali e le informazioni, compresi i dati personali degni di particolare protezione e i profili della personalità, che sono necessari per l’adempimento dei compiti di cui all’articolo 17, in particolare:</p>
<dl>
<dt>a. </dt>
<dd>le generalità;</dd>
<dt>b. </dt>
<dd>i dati riguardanti la diagnostica delle prestazioni;</dd>
<dt>c. </dt>
<dd>i dati psicologici, inclusi i dati relativi alla personalità, alla motivazione, allo stato d’animo e alla capacità di raccogliere le sfide;</dd>
<dt>d. </dt>
<dd>i dati relativi allo stato di salute;</dd>
<dt>e. </dt>
<dd>i dati forniti volontariamente.</dd>
</dl>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Raccolta dei dati</a>
</h6>
<div class="collapseable">
<p class="absatz ">L’UFSPO rileva i dati direttamente o li raccoglie presso:</p>
<dl>
<dt>a. </dt>
<dd>la persona interessata o il suo rappresentante legale;</dd>
<dt>b. </dt>
<dd>il personale incaricato di una perizia; </dd>
<dt>c. </dt>
<dd>le persone di fiducia designate dalla persona interessata.</dd>
</dl>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Comunicazione dei dati</a>
</h6>
<div class="collapseable">
<p class="absatz "><sup>1</sup> L’UFSPO comunica i dati:</p>
<dl>
<dt>a. </dt>
<dd>agli sportivi interessati: i dati che li riguardano; </dd>
<dt>b. </dt>
<dd>a persone, autorità e organizzazioni che hanno dato l’incarico di svolgere test o esami; </dd>
<dt>c. </dt>
<dd>al personale medico curante previo consenso della persona interessata.</dd>
</dl>
<p class="absatz "><sup>2</sup> Su richiesta degli sportivi interessati, l’UFSPO può rendere accessibili mediante procedura di richiamo i seguenti dati:</p>
<dl>
<dt>a. </dt>
<dd>i dati che li riguardano;</dd>
<dt>b. </dt>
<dd>i dati riguardanti altre persone, previo consenso delle stesse.</dd>
</dl>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Sistema d’informazione della Scuola universitaria federale dello sport di Macolin</a>
</h1>
<div class="collapseable">
<article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Scopo</a>
</h6>
<div class="collapseable">
<p class="absatz ">Il sistema d’informazione della Scuola universitaria federale dello sport di Macolin (SUFSM) serve all’UFSPO come sistema d’informazione e di documentazione:</p>
<dl>
<dt>a. </dt>
<dd>per organizzare e svolgere l’attività della SUFSM;</dd>
<dt>b. </dt>
<dd>per amministrare i diplomi.</dd>
</dl>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Dati</a>
</h6>
<div class="collapseable">
<p class="absatz ">Il sistema d’informazione della SUFSM contiene tutti i dati personali e le informazioni, compresi i dati personali degni di particolare protezione e i profili della personalità, che sono necessari per l’adempimento dei compiti di cui all’articolo 21, in particolare:</p>
<dl>
<dt>a. </dt>
<dd>riguardo ai docenti e agli incaricati di corsi: <dl>
<dt>1. </dt>
<dd>le generalità, </dd>
<dt>2. </dt>
<dd>il numero d’assicurato AVS, </dd>
<dt>3. </dt>
<dd>i diplomi e i titoli, </dd>
<dt>4. </dt>
<dd>le competenze linguistiche,</dd>
<dt>5. </dt>
<dd>le funzioni,</dd>
<dt>6. </dt>
<dd>il piano delle attività;</dd>
</dl>
</dd>
<dt>b. </dt>
<dd>riguardo agli studenti:<dl>
<dt>1. </dt>
<dd>le generalità, </dd>
<dt>2. </dt>
<dd>il numero d’assicurato AVS, </dd>
<dt>3. </dt>
<dd>le fotografie,</dd>
<dt>4. </dt>
<dd>i diplomi e i titoli,</dd>
<dt>5. </dt>
<dd>le competenze linguistiche,</dd>
<dt>6. </dt>
<dd>i cicli di formazione e di formazione continua conclusi e il piano delle lezioni,</dd>
<dt>7. </dt>
<dd>i dati relativi a immatricolazione ed exmatricolazione,</dd>
<dt>8. </dt>
<dd>i provvedimenti disciplinari,</dd>
<dt>9. </dt>
<dd>le valutazioni delle competenze,</dd>
<dt>10. </dt>
<dd>le qualifiche finali.</dd>
</dl>
</dd>
</dl>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Raccolta dei dati</a>
</h6>
<div class="collapseable">
<p class="absatz ">L’UFSPO raccoglie i dati presso:</p>
<dl>
<dt>a. </dt>
<dd>la persona interessata;</dd>
<dt>b. </dt>
<dd>i membri del corpo insegnante.</dd>
</dl>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Scambio automatico con altri sistemi d’informazione</a>
</h6>
<div class="collapseable">
<p class="absatz "><sup>1</sup> Per gestire l’impiego dei docenti e il calcolo delle loro retribuzioni, il sistema d’informazione della SUFSM può essere collegato al sistema d’informazione concernente il personale dell’Amministrazione federale e al sistema d’informazione finanziaria usato dall’UFSPO.</p>
<p class="absatz "><sup>2</sup> Ai fini della fatturazione agli studenti il sistema può essere collegato al sistema d’informazione finanziaria usato dall’UFSPO.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Sistema d’informazione per la valutazione dei corsi </a>
</h1>
<div class="collapseable">
<article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Scopo</a>
</h6>
<div class="collapseable">
<p class="absatz ">Il sistema d’informazione per la valutazione dei corsi serve all’UFSPO per la valutazione di corsi e attività didattiche:</p>
<dl>
<dt>a. </dt>
<dd>svolti dall’UFSPO o da terzi da esso incaricati;</dd>
<dt>b. </dt>
<dd>svolti da terzi e sostenuti con i contributi della Confederazione.</dd>
</dl>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Dati</a>
</h6>
<div class="collapseable">
<p class="absatz ">Il sistema d’informazione per la valutazione dei corsi contiene tutti i dati personali e le informazioni, compresi i dati personali degni di particolare protezione e i profili della personalità, che sono necessari per la valutazione di corsi e attività didattiche, in particolare:</p>
<dl>
<dt>a. </dt>
<dd>i dati relativi a singoli corsi e attività didattiche;</dd>
<dt>b. </dt>
<dd>le generalità di partecipanti, capicorso e docenti;</dd>
<dt>c. </dt>
<dd>informazioni e valutazioni:<dl>
<dt>1. </dt>
<dd>sul corso o sull’attività didattica in generale,</dd>
<dt>2. </dt>
<dd>sui capicorso e sui docenti;</dd>
</dl>
</dd>
<dt>d. </dt>
<dd>i dati su formazioni assolte e attività pregresse forniti volontariamente da capicorso e docenti.</dd>
</dl>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Raccolta dei dati</a>
</h6>
<div class="collapseable">
<p class="absatz ">L’UFSPO raccoglie i dati presso:</p>
<dl>
<dt>a. </dt>
<dd>i partecipanti;</dd>
<dt>b. </dt>
<dd>i capicorso;</dd>
<dt>c. </dt>
<dd>i docenti;</dd>
<dt>d. </dt>
<dd>gli esperti incaricati della valutazione del corso;</dd>
<dt>e. </dt>
<dd>gli organizzatori dei corsi.</dd>
</dl>
</div></article><article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Comunicazione dei dati</a>
</h6>
<div class="collapseable"><p class="absatz ">L’UFSPO può comunicare i dati alle persone o alle organizzazioni che si occupano dell’organizzazione e dello svolgimento del corso o del ciclo formativo.</p></div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Scambio automatico con altri sistemi d’informazione</a>
</h6>
<div class="collapseable"><p class="absatz ">Al fine di disporre dei dati relativi a corsi e attività didattiche nonché delle generalità delle persone interessate, il sistema può essere collegato al sistema nazionale d’informazione per lo sport e al sistema d’informazione della SUFSM.</p></div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Sistema d’informazione dell’agenzia nazionale antidoping </a>
</h1>
<div class="collapseable">
<article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Scopo</a>
</h6>
<div class="collapseable">
<p class="absatz ">Il sistema d’informazione dell’agenzia nazionale antidoping serve all’adempimento dei compiti previsti dalla LPSpo<sup><a href="#fn-d7e710" id="fnbck-d7e710">10</a></sup> nel campo della lotta al doping, segnatamente:</p>
<dl>
<dt>a. </dt>
<dd>formazione, consulenza, documentazione, ricerca e informazione;</dd>
<dt>b. </dt>
<dd>controllo e indagine;</dd>
<dt>c. </dt>
<dd>inflizione di sanzioni;</dd>
<dt>d. </dt>
<dd>amministrazione delle misure secondo l’articolo 20 capoverso 4 LPSpo;</dd>
<dt>e. </dt>
<dd>coordinamento a livello nazionale e internazionale.</dd>
</dl>
<div class="footnotes"><p id="fn-d7e710"><sup><a href="#fnbck-d7e710">10</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b><i></i> <i></i>Responsabilità e trattamento dei dati</a>
</h6>
<div class="collapseable">
<p class="absatz "><sup>1</sup> L’agenzia nazionale antidoping è responsabile della sicurezza del sistema e della legalità del trattamento dei dati.</p>
<p class="absatz "><sup>2</sup> I dati possono essere trattati anche in forma non elettronica per raggiungere i medesimi scopi.</p>
<p class="absatz "><sup>3</sup> Le persone incaricate di compiti di manutenzione, esercizio o programmazione del sistema d’informazione dell’agenzia nazionale antidoping possono trattare i dati contenuti nel sistema solo se ciò è necessario per adempiere i loro compiti e se la sicurezza dei dati è garantita. Il contenuto dei dati non può essere modificato.</p>
<p class="absatz "><sup>4</sup> I dati necessari per scopi statistici o di ricerca sono anonimizzati.</p>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Dati</a>
</h6>
<div class="collapseable">
<p class="absatz ">Il sistema d’informazione dell’agenzia nazionale antidoping contiene tutti i dati personali e le informazioni, compresi i dati personali degni di particolare protezione e i profili della personalità, che sono necessari per la lotta contro il doping, in particolare:</p>
<dl>
<dt>a. </dt>
<dd>le generalità dell’atleta e indicazioni sulla sua appartenenza a una federazione sportiva;</dd>
<dt>b. </dt>
<dd>indicazioni sul luogo di permanenza dell’atleta nella misura in cui questi sia assegnato a un pool di controllo dell’agenzia nazionale antidoping secondo l’articolo 19 capoverso 2 LPSpo<sup><a href="#fn-d7e772" id="fnbck-d7e772">11</a></sup>;</dd>
<dt>c. </dt>
<dd>informazioni su attività e funzioni dell’atleta e delle persone che lo accompagnano, lo allenano o lo sottopongono a trattamenti;</dd>
<dt>d. </dt>
<dd>i dati medici;</dd>
<dt>e. </dt>
<dd>i dati emersi dalle indagini o dall’analisi di campioni nei test antidoping;</dd>
<dt>f. </dt>
<dd>i certificati e le perizie di specialisti; </dd>
<dt>g. </dt>
<dd>le sanzioni inflitte per violazioni delle norme sul doping;</dd>
<dt>h. </dt>
<dd>i dati concernenti perseguimenti penali per violazioni della LPSpo;</dd>
<dt>i. </dt>
<dd>le misure di cui all’articolo 20 capoverso 4 LPSpo;</dd>
<dt>j. </dt>
<dd>i dati forniti volontariamente. </dd>
</dl>
<div class="footnotes"><p id="fn-d7e772"><sup><a href="#fnbck-d7e772">11</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_33"><a name="a33"></a><h6 class="heading " role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Raccolta dei dati</a>
</h6>
<div class="collapseable">
<p class="absatz "><sup>1</sup> L’agenzia nazionale antidoping raccoglie i dati presso:</p>
<dl>
<dt>a. </dt>
<dd>la persona interessata o il suo rappresentante legale;</dd>
<dt>b. </dt>
<dd>il personale curante o incaricato di una perizia;</dd>
<dt>c. </dt>
<dd>le organizzazioni sportive nazionali e internazionali;</dd>
<dt>d. </dt>
<dd>gli organi antidoping nazionali e internazionali;</dd>
<dt>e. </dt>
<dd>i laboratori di analisi;</dd>
<dt>f. </dt>
<dd>le autorità doganali;</dd>
<dt>g. </dt>
<dd>l’Istituto svizzero per gli agenti terapeutici;</dd>
<dt>h. </dt>
<dd>le competenti autorità di polizia, di perseguimento penale e giudiziarie;</dd>
<dt>i. </dt>
<dd>altri informatori.</dd>
</dl>
<p class="absatz "><sup>2</sup> Gli enti e le persone di cui al capoverso 1 lettere a–d ed f–i presso i quali possono essere raccolti dati sono tenuti a comunicarli gratuitamente.</p>
<p class="absatz "><sup>3</sup> L’ente o la persona che raccoglie dati la cui dichiarazione è volontaria ne segnala espressamente il carattere volontario.</p>
</div></article><article id="art_34"><a name="a34"></a><h6 class="heading " role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> Comunicazione dei dati</a>
</h6>
<div class="collapseable">
<p class="absatz "><sup>1</sup> L’agenzia nazionale antidoping comunica i dati del sistema:</p>
<dl>
<dt>a. </dt>
<dd>alla persona interessata: i dati che la riguardano;</dd>
<dt>b. </dt>
<dd>al personale curante o incaricato di una perizia;</dd>
<dt>c. </dt>
<dd>alle organizzazioni sportive nazionali e internazionali, per svolgere controlli e valutazioni come pure infliggere sanzioni contro persone che praticano il doping;</dd>
<dt>d. </dt>
<dd>agli organi antidoping esteri o internazionali nei limiti dell’articolo 25 LPSpo<sup><a href="#fn-d7e871" id="fnbck-d7e871">12</a></sup>;</dd>
<dt>e. </dt>
<dd>alle competenti autorità di polizia, di perseguimento penale e giudiziarie, in relazione alle fattispecie di cui all’articolo 22 LPSpo.</dd>
</dl>
<p class="absatz "><sup>2</sup> Se lo ritiene necessario per lottare contro il doping, l’agenzia nazionale antidoping può rifiutare o ritardare la comunicazione di dati, in particolare di dati relativi a profili biologici, a perseguimenti penali secondo l’articolo 22 LPSpo e a sanzioni di diritto privato per violazioni delle norme antidoping.</p>
<p class="absatz "><sup>3</sup> Per la durata della squalifica, l’agenzia nazionale antidoping pubblica su Internet le generalità degli sportivi sospesi dalla partecipazione alle competizioni a titolo di sanzione.</p>
<div class="footnotes"><p id="fn-d7e871"><sup><a href="#fnbck-d7e871">12</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article><article id="art_35"><a name="a35"></a><h6 class="heading " role="heading">
<span class="display-icon"></span><span class="external-link-icon"></span><a href="#art_35"><b>Art. 35</b><i></i> <i></i>Durata del periodo di conservazione</a>
</h6>
<div class="collapseable">
<p class="absatz "><sup>1</sup> I dati del sistema possono essere conservati per tutto il tempo richiesto dallo scopo del trattamento, al massimo tuttavia per i periodi seguenti:</p>
<dl>
<dt>a. </dt>
<dd>i dati di persone titolari di una licenza di una federazione sportiva per la partecipazione a competizioni sportive: dieci anni dal ritiro definitivo della licenza di competizione, al più tardi fino a quando la persona interessata ha compiuto i 70 anni;</dd>
<dt>b. </dt>
<dd>i dati concernenti perseguimenti penali per violazioni della LPSpo<sup><a href="#fn-d7e909" id="fnbck-d7e909">13</a></sup> che sono stati cancellati dal registro penale: fino a quando la persona interessata ne richiede la distruzione;</dd>
<dt>c. </dt>
<dd>altri dati: dieci anni dal loro ultimo trattamento.</dd>
</dl>
<p class="absatz "><sup>2</sup> I dati non più necessari e la relativa documentazione sono offerti all’Archivio federale. I dati e la documentazione che l’Archivio federale giudica privi di valore archivistico sono distrutti.</p>
<div class="footnotes"><p id="fn-d7e909"><sup><a href="#fnbck-d7e909">13</a></sup><sup></sup> <a href="https://fedlex.data.admin.ch/eli/cc/2012/460" target="_blank">RS <b>415.0</b></a></p></div>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Disposizioni finali</a>
</h1>
<div class="collapseable">
<article id="art_36"><a name="a36"></a><h6 class="heading " role="heading">
<span class="display-icon"></span><span class="external-link-icon"></span><a href="#art_36"><b>Art. 36</b> Disposizioni d’esecuzione</a>
</h6>
<div class="collapseable">
<p class="absatz ">Il Consiglio federale emana le disposizioni necessarie in merito:</p>
<dl>
<dt>a. </dt>
<dd>alle responsabilità per il trattamento dei dati;</dd>
<dt>b. </dt>
<dd>ai dati trattati;</dd>
<dt>c. </dt>
<dd>ai dettagli relativi alla raccolta e ai diritti di trattamento dei dati, segnatamente mediante procedura di richiamo;</dd>
<dt>d. </dt>
<dd>alla collaborazione con i Cantoni;</dd>
<dt>e. </dt>
<dd>alle misure organizzative e tecniche necessarie per assicurare la protezione e la sicurezza dei dati.</dd>
</dl>
</div></article><article id="art_37"><a name="a37"></a><h6 class="heading " role="heading">
<span class="display-icon"></span><span class="external-link-icon"></span><a href="#art_37"><b>Art. 37</b> Abrogazione di un altro atto normativo</a>
</h6>
<div class="collapseable">
<p class="absatz ">La legge federale del 17 giugno 2011<sup><a href="#fn-d7e958" id="fnbck-d7e958">14</a></sup> sui sistemi d’informazione della Confederazione nel campo dello sport è abrogata.</p>
<div class="footnotes"><p id="fn-d7e958"><sup><a href="#fnbck-d7e958">14</a></sup><sup></sup> [<a href="https://fedlex.data.admin.ch/eli/oc/2012/567" target="_blank">RU <b>2012</b> 4639</a>]</p></div>
</div></article><article id="art_38"><a name="a38"></a><h6 class="heading " role="heading">
<span class="display-icon"></span><span class="external-link-icon"></span><a href="#art_38"><b>Art. 38</b> Entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina lʼentrata in vigore.</p>
<p class="inkrafttreten ">Data dell’entrata in vigore: 1° novembre 2016<sup><a href="#fn-d7e983" id="fnbck-d7e983">15</a></sup></p>
<div class="footnotes"><p id="fn-d7e983"><sup><a href="#fnbck-d7e983">15</a></sup><sup></sup> DCF del 12 ott. 2016.</p></div>
</div></article>
</div></section></main>
</div></body>
</html>
