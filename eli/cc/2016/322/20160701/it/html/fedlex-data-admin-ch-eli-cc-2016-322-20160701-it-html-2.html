<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-322-20160701-it-docx-1</title>
</head>
<body><div id="lawcontent">
<div id="preface">
<!--196.1 --><p class="srnummer ">196.1 </p>
<h1 class="erlasstitel botschafttitel ">Legge federale<br>concernente il blocco e la restituzione<br>dei valori patrimoniali di provenienza illecita di persone politicamente esposte all’estero</h1>
<h2 class="erlasskurztitel ">(Legge sui valori patrimoniali di provenienza illecita, LVP)</h2>
<p>del 18 dicembre 2015 (Stato 1° luglio 2016)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 54 capoverso 1 della Costituzione federale<sup><a href="#fn-d6e23" id="fnbck-d6e23">1</a></sup>;<br>visto il messaggio del Consiglio federale del 21 maggio 2014<sup><a href="#fn-d6e33" id="fnbck-d6e33">2</a></sup>,</p>
<p>decreta:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/fga/2014/1134" target="_blank">FF <b>2014</b> 4555</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente legge disciplina il blocco, la confisca e la restituzione dei valori patrimoniali di persone politicamente esposte all’estero o di persone a loro vicine, se è presumibile che tali valori siano stati ottenuti mediante corruzione, amministrazione infedele o altri crimini.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable"> <p>Nella presente legge s’intende per:</p>
<dl>
<dt>a.<i> </i>
</dt>
<dd>
<i>persone politicamente esposte all</i><i>’estero</i>: le persone alle quali all’estero sono affidate o sono state affidate funzioni pubbliche dirigenziali, in particolare capi di Stato e di governo, politici di alto rango a livello nazionale, alti funzionari dell’amministrazione, della giustizia, dell’esercito e dei partiti a livello nazionale, organi superiori delle imprese statali d’importanza nazionale;</dd>
<dt>b.<i> </i>
</dt>
<dd>
<i>persone vicine</i>: le persone fisiche che sono riconoscibilmente legate per motivi familiari, personali o d’affari alle persone di cui alla lettera a;</dd>
<dt>c.<i> </i>
</dt>
<dd>
<i>valori patrimoniali</i>: i beni di qualsiasi natura, materiali o immateriali, mobili o immobili. </dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Blocco di valori patrimoniali</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Blocco in vista dell’assistenza giudiziaria</a>
</h6>
<div class="collapseable"> <p><sup>1</sup> In vista di un’eventuale collaborazione in materia di assistenza giudiziaria con lo Stato di provenienza, il Consiglio federale può ordinare il blocco di valori patrimoniali in Svizzera:</p>
<dl>
<dt>a. </dt>
<dd>che sottostanno alla facoltà di disporre di persone politicamente esposte all’estero o di persone a loro vicine;</dd>
<dt>b. </dt>
<dd>i cui aventi economicamente diritto sono persone politicamente esposte all’estero o persone a loro vicine; o</dd>
<dt>c. </dt>
<dd>che appartengono a una persona giuridica:<dl>
<dt>1. </dt>
<dd>attraverso la quale persone politicamente esposte all’estero o persone a loro vicine hanno facoltà di disporre, direttamente o indirettamente, di tali valori, o</dd>
<dt>2. </dt>
<dd>i cui aventi economicamente diritto sono tali persone politicamente esposte all’estero o persone a loro vicine.</dd>
</dl>
</dd>
</dl>
<p><sup>2</sup> Il blocco è ammissibile unicamente alle condizioni seguenti: </p>
<dl>
<dt>a. </dt>
<dd>il governo o taluni membri del governo dello Stato di provenienza hanno perso il potere o paiono inevitabilmente destinati a perderlo;</dd>
<dt>b. </dt>
<dd>il livello di corruzione nello Stato di provenienza è notoriamente elevato;</dd>
<dt>c. </dt>
<dd>è verosimile che i valori patrimoniali siano stati ottenuti mediante corruzione, amministrazione infedele o altri crimini;</dd>
<dt>d. </dt>
<dd>la tutela degli interessi della Svizzera richiede il blocco di tali valori patrimoniali.</dd>
</dl>
<p><sup>3</sup> Prima di ordinare il blocco e salvo se vi è pericolo nel ritardo, il Consiglio federale s’informa sulla posizione dei principali Stati partner e organizzazioni internazionali circa i provvedimenti di blocco. Di regola coordina la sua azione, dal punto di vista temporale e materiale, con l’azione di tali Stati e organizzazioni.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Blocco in vista di una confisca in caso di fallimento  dell’assistenza giudiziaria</a>
</h6>
<div class="collapseable"> <br><p><sup>1</sup> In vista dell’apertura di un procedimento di confisca, il Consiglio federale può disporre il blocco di valori patrimoniali in Svizzera:</p>
<dl>
<dt>a. </dt>
<dd>che sottostanno alla facoltà di disporre di persone politicamente esposte all’estero o di persone a loro vicine;</dd>
<dt>b. </dt>
<dd>i cui aventi economicamente diritto sono persone politicamente esposte all’estero o persone a loro vicine; o</dd>
<dt>c. </dt>
<dd>che appartengono a una persona giuridica:<dl>
<dt>1. </dt>
<dd>attraverso la quale persone politicamente esposte all’estero o persone a loro vicine hanno facoltà di disporre, direttamente o indirettamente, di tali valori, o</dd>
<dt>2. </dt>
<dd>i cui aventi economicamente diritto sono tali persone politicamente esposte all’estero o persone a loro vicine. </dd>
</dl>
</dd>
</dl>
<p><sup>2</sup> Il blocco è ammissibile unicamente alle condizioni seguenti:</p>
<dl>
<dt>a. </dt>
<dd>i valori patrimoniali sono stati oggetto di una misura provvisoria di sequestro nell’ambito di un procedimento di assistenza giudiziaria internazionale in materia penale aperto su richiesta dello Stato di provenienza;</dd>
<dt>b. </dt>
<dd>lo Stato di provenienza non può soddisfare le esigenze del procedimento di assistenza giudiziaria <inl name="w:shd" md="S" id="d7e949" xmlns:tmp="urn:com:c-moria:legi4ch:xslt:temp"></inl>a causa di un totale o sostanziale collasso ovvero della indisponibilità del proprio sistema giudiziario interno<inl md="E" id="d7e949" xmlns:tmp="urn:com:c-moria:legi4ch:xslt:temp"></inl> (situazione di dissesto); </dd>
<dt>c. </dt>
<dd>la tutela degli interessi della Svizzera esige il blocco di tali valori patrimoniali.</dd>
</dl>
<p><sup>3</sup> Il blocco è ammissibile anche se, dopo la presentazione di una domanda di assistenza giudiziaria, la collaborazione con lo Stato di provenienza è esclusa poiché sussistono motivi per ritenere che il procedimento nello Stato di provenienza non sia conforme ai principi procedurali determinanti di cui all’articolo 2 lettera a della legge del 20 marzo 1981<sup><a href="#fn-d6e185" id="fnbck-d6e185">3</a></sup> sull’assistenza internazionale in materia penale e sempre che la tutela degli interessi della Svizzera lo esiga.</p>
<div class="footnotes"><p id="fn-d6e185"><sup><a href="#fnbck-d6e185">3</a></sup> <a href="https://fedlex.data.admin.ch/eli/cc/1982/846_846_846" target="_blank">RS <b>351.1</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Adeguamento e pubblicazione delle liste</a>
</h6>
<div class="collapseable"> <p><sup>1</sup> Se il blocco di cui all’articolo 3 è disposto sotto forma di ordinanza (ordinanza di blocco), il Dipartimento federale degli affari esteri (DFAE) può adeguare la lista nominativa delle persone interessate dal blocco in allegato a tale ordinanza. Dopo avere consultato gli altri dipartimenti interessati, può stralciare dalla lista o aggiungervi persone politicamente esposte all’estero o persone a loro vicine, se lo esige il coordinamento internazionale con i principali Stati partner e organizzazioni internazionali o la tutela degli interessi della Svizzera. </p>
<p><sup>2</sup> Il DFAE stralcia senza indugio dalla lista le persone nei confronti delle quali il blocco si rivela ingiustificato.</p>
<p><sup>3</sup> La lista nominativa delle persone in allegato all’ordinanza di blocco è pubblicata nella Raccolta ufficiale delle leggi federali. La lista può contenere dati personali e dati degni di particolare protezione, segnatamente riguardanti l’appartenenza attuale o passata a un partito o l’esistenza di procedimenti o sanzioni penali e amministrativi.<sup> </sup></p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Durata del blocco</a>
</h6>
<div class="collapseable"> <p><sup>1</sup> Il blocco dei valori patrimoniali di cui all’articolo 3 non può eccedere una durata di quattro anni. Il Consiglio federale può prorogarlo di volta in volta di un anno se lo Stato di provenienza ha espresso la propria volontà di collaborare nell’ambito dell’assistenza giudiziaria. La durata massima del blocco è di dieci anni.</p>
<p><sup>2</sup> I valori patrimoniali bloccati conformemente all’articolo 4 lo rimangono sino al passaggio in giudicato della decisione di confisca. Il blocco dei valori patrimoniali decade se non è introdotta un’azione di confisca entro dieci anni dal passaggio in giudicato della decisione di blocco pronunciata secondo l’articolo 4.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Obbligo di notifica e di informazione</a>
</h6>
<div class="collapseable"> <p><sup>1</sup> Le persone e istituzioni che detengono o gestiscono in Svizzera valori patrimoniali di persone sottoposte a un provvedimento di blocco di cui all’articolo 3 devono notificare senza indugio tali valori patrimoniali all’Ufficio di comunicazione in materia di riciclaggio di denaro (Ufficio di comunicazione).</p>
<p><sup>2</sup> Le persone e istituzioni che, pur non detenendo né gestendo in Svizzera tali valori patrimoniali, ne hanno conoscenza in virtù delle loro funzioni, devono notificarli senza indugio all’Ufficio di comunicazione.</p>
<p><sup>3</sup> In base alle indicazioni ricevute conformemente al capoverso 2, l’Ufficio di comunicazione può chiedere informazioni concernenti valori patrimoniali oggetto di un blocco disposto conformemente alla presente legge a qualsiasi persona e istituzione che potrebbe detenere o gestire tali valori.</p>
<p><sup>4</sup> Le persone e istituzioni di cui ai capoversi 1–3 devono inoltre, su richiesta dell’Ufficio di comunicazione, fornire tutte le informazioni e tutti i documenti relativi ai valori patrimoniali annunciati necessari all’esecuzione della presente legge, sempre che dispongano di tali informazioni. </p>
<p><sup>5</sup> Gli avvocati e i notai non sono sottoposti all’obbligo di notifica e di informazione nella misura in cui sono soggetti al segreto professionale ai sensi dell’articolo 321 del Codice penale<sup><a href="#fn-d6e245" id="fnbck-d6e245">4</a></sup>.</p>
<p><sup>6</sup> L’Ufficio di comunicazione trasmette al DFAE e all’Ufficio federale di giustizia (UFG) le informazioni ricevute conformemente ai capoversi 1–3. Il Consiglio federale disciplina le modalità di collaborazione nell’ambito della presente legge tra il DFAE, l’UFG e l’Ufficio di comunicazione.</p>
<div class="footnotes"><p id="fn-d6e245"><sup><a href="#fnbck-d6e245">4</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Amministrazione dei valori patrimoniali bloccati</a>
</h6>
<div class="collapseable"> <p><sup>1</sup> Le persone e istituzioni che detengono o gestiscono in Svizzera valori patrimoniali di persone sottoposte a un provvedimento di blocco conformemente alla presente legge continuano ad amministrare i valori patrimoniali anche dopo il loro blocco. Informano senza indugio il DFAE in caso di rischio di rapido deprezzamento o di manutenzione costosa dei valori. </p>
<p><sup>2</sup> Le persone e istituzioni che amministrano i valori patrimoniali conformemente al capoverso 1 devono fornire al DFAE, su sua richiesta, tutte le informazioni e i documenti relativi al blocco e all’amministrazione dei valori patrimoniali.</p>
<p><sup>3</sup> I principi che disciplinano il collocamento dei valori patrimoniali sequestrati si applicano per analogia all’amministrazione dei valori patrimoniali bloccati conformemente alla presente legge.</p>
<p><sup>4</sup> Il DFAE può ordinare i provvedimenti necessari per prevenire un rischio di rapido deprezzamento o una manutenzione costosa dei valori, compresa la realizzazione immediata secondo le disposizioni della legge federale dell’11 aprile 1889<sup><a href="#fn-d6e275" id="fnbck-d6e275">5</a></sup> sulla esecuzione e sul fallimento. Ai proventi della realizzazione si applica il capoverso 1.</p>
<p><sup>5</sup> Se i valori patrimoniali sono bloccati anche nell’ambito di un procedimento penale o di assistenza giudiziaria, la loro amministrazione incombe esclusivamente all’autorità che dirige tale procedimento. Quest’ultima informa il DFAE prima di ordinare la revoca del blocco.</p>
<div class="footnotes"><p id="fn-d6e275"><sup><a href="#fnbck-d6e275">5</a></sup> <a href="https://fedlex.data.admin.ch/eli/cc/11/529_488_529" target="_blank">RS <b>281.1</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Liberazione di valori patrimoniali bloccati</a>
</h6>
<div class="collapseable"> <p>Eccezionalmente, in particolare nei casi di rigore o se lo esige la tutela di importanti interessi della Svizzera, il DFAE può autorizzare la liberazione di una parte dei valori patrimoniali bloccati.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Soluzione negoziale</a>
</h6>
<div class="collapseable"> <p><sup>1</sup> Durante il blocco, il Consiglio federale può incaricare il DFAE di cercare una soluzione negoziale che consenta la restituzione integrale o parziale dei valori patrimoniali bloccati. Gli articoli 17–19 si applicano per analogia a tale restituzione.</p>
<p><sup>2</sup> La soluzione negoziale sottostà all’approvazione del Consiglio federale.</p>
<p><sup>3</sup> Se approva la soluzione negoziale, il Consiglio federale revoca il blocco dei valori patrimoniali.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Provvedimenti di sostegno</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Principio</a>
</h6>
<div class="collapseable"> <p>La Confederazione può sostenere lo Stato di provenienza nei suoi sforzi per ottenere la restituzione di valori patrimoniali bloccati.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Assistenza tecnica</a>
</h6>
<div class="collapseable"> <p><sup>1</sup> Dopo essersi consultati, il DFAE e l’UFG possono fornire assistenza tecnica allo Stato di provenienza.</p>
<p><sup>2</sup> In particolare possono: </p>
<dl>
<dt>a. </dt>
<dd>contribuire a formare le autorità competenti e prestare loro consulenza giuridica; </dd>
<dt>b. </dt>
<dd>organizzare conferenze e incontri bilaterali e multilaterali; </dd>
<dt>c. </dt>
<dd>inviare esperti nello Stato di provenienza.</dd>
</dl>
<p><sup>3</sup> Il DFAE coordina tali provvedimenti con gli altri dipartimenti interessati e può collaborare con istituzioni nazionali e internazionali qualificate ai fini della loro attuazione. </p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Trasmissione di informazioni allo Stato di provenienza</a>
</h6>
<div class="collapseable"> <p><sup>1</sup> L’Ufficio di comunicazione può trasmettere al servizio omologo estero nello Stato di provenienza qualsiasi informazione, anche di natura bancaria, ottenuta in applicazione della presente legge per consentire a tale Stato di presentare una domanda di assistenza giudiziaria alla Svizzera o di completare una domanda non sufficientemente motivata.</p>
<p><sup>2</sup> Le informazioni che l’Ufficio di comunicazione ha ottenuto in applicazione della presente legge sono trasmesse alle condizioni e con le modalità di cui agli articoli 30, 31 lettere b e c nonché 32 capoverso 3 della legge del 10 ottobre 1997<sup><a href="#fn-d6e361" id="fnbck-d6e361">6</a></sup> sul riciclaggio di denaro. L’articolo 30 capoverso 4 lettera a numero 1 di detta legge non è applicabile.</p>
<p><sup>3</sup> Le informazioni ottenute in applicazione della presente legge non possono essere trasmesse all’estero se:</p>
<dl>
<dt>a. </dt>
<dd>le strutture statali dello Stato di provenienza sono dissestate; o</dd>
<dt>b. </dt>
<dd>la vita o l’integrità fisica delle persone interessate ne risulterebbe minacciata.</dd>
</dl>
<p><sup>4</sup> Le informazioni ottenute in applicazione della presente legge sono trasmesse sotto forma di rapporto. Se le circostanze lo esigono, la trasmissione allo Stato di provenienza può avvenire per tappe o essere subordinata a condizioni. Nel fissare le condizioni si tiene conto segnatamente del rispetto del diritto ad un processo equo nello Stato di provenienza.</p>
<p><sup>5</sup> Prima di trasmettere informazioni ottenute in applicazione della presente legge, l’Ufficio di comunicazione consulta l’UFG e il DFAE.</p>
<div class="footnotes"><p id="fn-d6e361"><sup><a href="#fnbck-d6e361">6</a></sup> <a href="https://fedlex.data.admin.ch/eli/cc/1998/892_892_892" target="_blank">RS <b>955.0</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Confisca di valori patrimoniali</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Condizioni e procedura</a>
</h6>
<div class="collapseable"> <p><sup>1</sup> Il Consiglio federale può incaricare il Dipartimento federale delle finanze (DFF) di proporre dinanzi al Tribunale amministrativo federale un’azione di confisca dei valori patrimoniali bloccati.</p>
<p><sup>2</sup> Il Tribunale amministrativo federale dispone la confisca dei valori patrimoniali che:</p>
<dl>
<dt>a. </dt>
<dd>sottostanno alla facoltà di disporre di una persona politicamente esposta all’estero o di persone a essa vicine oppure di cui dette persone sono gli aventi economicamente diritto;</dd>
<dt>b. </dt>
<dd>sono di provenienza illecita, e </dd>
<dt>c. </dt>
<dd>sono stati bloccati dal Consiglio federale in vista di una confisca conformemente all’articolo 4. </dd>
</dl>
<p><sup>3</sup> Non può essere eccepita la prescrizione dell’azione penale o della pena.</p>
<p><sup>4</sup> In caso di ripresa del procedimento di assistenza giudiziaria internazionale in materia penale, il procedimento di confisca è sospeso sino all’esito del procedimento di assistenza giudiziaria.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Presunzione d’illiceità</a>
</h6>
<div class="collapseable"> <p><sup>1</sup> La provenienza illecita dei valori patrimoniali è presunta se sono soddisfatte le condizioni seguenti:</p>
<dl>
<dt>a. </dt>
<dd>il patrimonio della persona che ha la facoltà di disporre dei valori patrimoniali o che ne è l’avente economicamente diritto ha fatto segnare una crescita esorbitante favorita dall’esercizio della funzione pubblica della persona politicamente esposta all’estero;</dd>
<dt>b. </dt>
<dd>il livello di corruzione dello Stato di provenienza o della persona politicamente esposta all’estero era notoriamente elevato nel periodo in cui quest’ultima esercitava la funzione pubblica.</dd>
</dl>
<p><sup>2</sup> La crescita è esorbitante se vi è una notevole sproporzione, inspiegabile in base all’esperienza normale e al contesto del Paese, tra il reddito legittimo conseguito dalla persona che ha la facoltà di disporre dei valori patrimoniali e l’aumento del patrimonio in questione.</p>
<p><sup>3</sup> La presunzione è infirmata se la liceità dell’acquisizione dei valori patrimoniali è dimostrata con una verosimiglianza preponderante.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Diritti di terzi</a>
</h6>
<div class="collapseable"> <p>Non possono essere confiscati i valori patrimoniali sui quali:</p>
<dl>
<dt>a. </dt>
<dd>un’autorità svizzera fa valere diritti; o</dd>
<dt>b. </dt>
<dd>una persona che non è vicina alla persona politicamente esposta all’estero ha acquistato in buona fede diritti reali:<dl>
<dt>1. </dt>
<dd>in Svizzera, o</dd>
<dt>2. </dt>
<dd>all’estero, purché tali diritti siano oggetto di una decisione giudiziaria che può essere riconosciuta in Svizzera.</dd>
</dl>
</dd>
</dl>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Restituzione di valori patrimoniali</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Principio</a>
</h6>
<div class="collapseable"> <p>La restituzione dei valori patrimoniali mira a:</p>
<dl>
<dt>a. </dt>
<dd>migliorare le condizioni di vita della popolazione dello Stato di provenienza; o</dd>
<dt>b. </dt>
<dd>rafforzare lo Stato di diritto nello Stato di provenienza, contribuendo in tal modo a lottare contro l’impunità.</dd>
</dl>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Procedura</a>
</h6>
<div class="collapseable"> <p><sup>1</sup> I valori<sup> </sup>patrimoniali<sup> </sup>confiscati sono restituiti mediante il finanziamento di programmi d’interesse pubblico.</p>
<p><sup>2</sup> Il Consiglio federale può concludere accordi per disciplinare le modalità della restituzione.</p>
<p><sup>3</sup> Tali accordi possono disciplinare segnatamente:</p>
<dl>
<dt>a. </dt>
<dd>il genere di programmi d’interesse pubblico a cui sono destinati i valori patrimoniali restituiti;</dd>
<dt>b. </dt>
<dd>l’utilizzo dei valori patrimoniali restituiti;</dd>
<dt>c. </dt>
<dd>i partner coinvolti nella restituzione;</dd>
<dt>d. </dt>
<dd>il controllo e il monitoraggio dell’utilizzo dei valori patrimoniali restituiti.</dd>
</dl>
<p><sup>4</sup> In assenza di un accordo con lo Stato di provenienza, il Consiglio federale stabilisce le modalità della restituzione. Può segnatamente restituire per il tramite di organismi internazionali o nazionali i valori patrimoniali confiscati e prevedere la supervisione da parte del DFAE.</p>
<p><sup>5</sup> Nei limiti del possibile, il Consiglio federale associa le organizzazioni non governative al processo di restituzione.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Spese procedurali</a>
</h6>
<div class="collapseable"> <p><sup>1</sup> Un importo forfetario pari al 2,5 per cento al massimo dei valori patrimoniali confiscati può essere assegnato alla Confederazione o ai Cantoni a copertura delle spese di blocco, confisca e restituzione dei valori patrimoniali nonché di quelle dei provvedimenti di sostegno.</p>
<p><sup>2</sup> Il Consiglio federale stabilisce nel singolo caso l’ammontare dell’importo forfetario e le eventuali modalità di ripartizione tra la Confederazione e i Cantoni interessati, dopo averli sentiti.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Tutela giurisdizionale</a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Domanda di cancellazione</a>
</h6>
<div class="collapseable"> <p><sup>1</sup> Le persone fisiche e giuridiche i cui nomi sono elencati in allegato a un’ordinanza di blocco possono presentare al DFAE una domanda motivata di cancellazione del proprio nome.</p>
<p><sup>2</sup> Il DFAE decide in merito alla domanda.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Ricorso</a>
</h6>
<div class="collapseable"> <p><sup>1</sup> Le decisioni adottate in virtù della presente legge sono impugnabili conformemente alle disposizioni generali sull’amministrazione della giustizia federale.</p>
<p><sup>2</sup> Il ricorso non ha effetto sospensivo. L’articolo 55 capoverso 2 della legge federale del 20 dicembre 1968<sup><a href="#fn-d6e560" id="fnbck-d6e560">7</a></sup> sulla procedura amministrativa non è applicabile.</p>
<p><sup>3</sup> Le ordinanze di blocco non sono impugnabili.</p>
<div class="footnotes"><p id="fn-d6e560"><sup><a href="#fnbck-d6e560">7</a></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: <br>Assistenza tra autorità svizzere, trattamento dei dati e rapporto</a>
</h1>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Assistenza tra autorità svizzere</a>
</h6>
<div class="collapseable"> <p><sup>1</sup> Spontaneamente o su richiesta, le autorità federali e cantonali comunicano al DFAE e al DFF le informazioni e i dati personali necessari all’esecuzione della presente legge.</p>
<p><sup>2</sup> Su richiesta, il DFAE comunica alle autorità federali di vigilanza nonché alle autorità federali e cantonali di assistenza giudiziaria e di perseguimento penale le informazioni e i dati personali di cui necessitano per adempiere i loro compiti legali.</p>
<p><sup>3</sup> L’UFG o l’autorità competente per il disbrigo della domanda di assistenza in materia penale informa il DFAE qualora:</p>
<dl>
<dt>a. </dt>
<dd>una domanda di assistenza giudiziaria internazionale in materia penale concernente valori patrimoniali bloccati in Svizzera di persone politicamente esposte all’estero o di persone a loro vicine non possa avere esito a causa della situazione di dissesto dello Stato richiedente; o </dd>
<dt>b. </dt>
<dd>sussistano motivi per ritenere che un procedimento di assistenza giudiziaria internazionale in materia penale non sia possibile in base all’articolo 2 lettera a della legge del 20 marzo 1981<sup><a href="#fn-d6e600" id="fnbck-d6e600">8</a></sup> sull’assistenza internazionale in materia penale; o</dd>
<dt>c. </dt>
<dd>una domanda di assistenza giudiziaria già pendente debba essere respinta conformemente all’articolo 2 lettera a della legge sull’assistenza internazionale in materia penale.</dd>
</dl>
<div class="footnotes"><p id="fn-d6e600"><sup><a href="#fnbck-d6e600">8</a></sup> <a href="https://fedlex.data.admin.ch/eli/cc/1982/846_846_846" target="_blank">RS <b>351.1</b></a></p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Trattamento dei dati</a>
</h6>
<div class="collapseable"> <p>Le autorità federali competenti possono trattare dati personali nella misura in cui sia necessario per l’esecuzione della presente legge e delle ordinanze di blocco. Esse possono trattare dati personali degni di particolare protezione solo se è indispensabile per la trattazione di un singolo caso.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Rapporto</a>
</h6>
<div class="collapseable"> <p>Dopo aver consultato gli altri dipartimenti interessati, il DFAE trasmette ogni anno alle commissioni parlamentari competenti un rapporto sui provvedimenti adottati in applicazione della presente legge.</p>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni penali</a>
</h1>
<div class="collapseable">
<article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Violazione del blocco dei valori patrimoniali</a>
</h6>
<div class="collapseable"> <p><sup>1</sup> È punito con una pena detentiva sino a tre anni o con una pena pecuniaria chiunque, intenzionalmente e senza l’autorizzazione del DFAE, esegue pagamenti o trasferimenti da conti bloccati oppure libera valori patrimoniali bloccati.</p>
<p><sup>2</sup> Se l’autore ha agito per negligenza, la pena è della multa sino a 250 000 franchi.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Violazione dell’obbligo di notifica e di informazione</a>
</h6>
<div class="collapseable"> <p><sup>1</sup> È punito con la multa sino a 250 000 franchi chiunque viola intenzionalmente gli obblighi di notifica e di informazione di cui all’articolo 7.</p>
<p><sup>2</sup> Se l’autore ha agito per negligenza, la pena è della multa sino a 100 000 franchi.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Infrazioni commesse nell’azienda </a>
</h6>
<div class="collapseable"> <p>Si può prescindere dalla determinazione delle persone punibili e condannare in loro vece l’azienda al pagamento della multa se:</p>
<dl>
<dt>a. </dt>
<dd>la determinazione delle persone punibili esige provvedimenti d’inchiesta sproporzionati all’entità della pena; e </dd>
<dt>b. </dt>
<dd>per le infrazioni alle disposizioni penali della presente legge è prevista una multa massima di 50 000 franchi.</dd>
</dl>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Competenza</a>
</h6>
<div class="collapseable"> <p><sup>1</sup> La legge federale del 22 marzo 1974<sup><a href="#fn-d6e683" id="fnbck-d6e683">9</a></sup> sul diritto penale amministrativo è applicabile alle infrazioni alle disposizioni penali della presente legge. Il DFF è l’autorità di perseguimento e di giudizio.</p>
<p><sup>2</sup> Se è stato chiesto il giudizio di un tribunale o se il DFF ritiene adempiuti i presupposti per una pena o misura privativa della libertà, il giudizio del reato compete alla giurisdizione federale. In tal caso il DFF trasmette gli atti al Ministero pubblico della Confederazione all’attenzione del Tribunale penale federale. La trasmissione degli atti funge da accusa. Gli articoli 73–82 della legge federale sul diritto penale amministrativo sono applicabili per analogia.</p>
<div class="footnotes"><p id="fn-d6e683"><sup><a href="#fnbck-d6e683">9</a></sup> <a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Riunione del perseguimento penale</a>
</h6>
<div class="collapseable"> <p><sup>1</sup> Se nell’ambito di una causa penale è data sia la competenza del DFF sia quella della giurisdizione federale o cantonale, il DFF può ordinare la riunione del perseguimento penale dinanzi all’autorità di perseguimento che già se ne occupa, sempreché:</p>
<dl>
<dt>a. </dt>
<dd>vi sia una stretta connessione materiale;</dd>
<dt>b. </dt>
<dd>la causa non sia ancora pendente presso l’autorità giudicante; e </dd>
<dt>c. </dt>
<dd>la riunione non ritardi in misura insostenibile la procedura in corso.</dd>
</dl>
<p><sup>2</sup> Le contestazioni tra il DFF e il Ministero pubblico della Confederazione o le autorità cantonali sono decise dalla Corte dei reclami penali del Tribunale penale federale.</p>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9: Disposizioni finali</a>
</h1>
<div class="collapseable">
<article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Esecuzione</a>
</h6>
<div class="collapseable"> <p>Il Consiglio federale emana le disposizioni di esecuzione.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Abrogazione e modifica di altri atti normativi</a>
</h6>
<div class="collapseable"> <p><sup>1</sup> La legge del 1° ottobre 2010<sup><a href="#fn-d6e738" id="fnbck-d6e738">10</a></sup> sulla restituzione degli averi di provenienza illecita è abrogata.</p>
<p><sup>2</sup> Gli atti normativi qui appresso sono modificati come segue:</p>
<p>...<sup><a href="#fn-d6e753" id="fnbck-d6e753">11</a></sup></p>
<div class="footnotes">
<p id="fn-d6e738"><sup><a href="#fnbck-d6e738">10</a></sup> [<a href="https://fedlex.data.admin.ch/eli/oc/2011/38" target="_blank">RU <b>2011</b> 275</a>]</p>
<p id="fn-d6e753"><sup><a href="#fnbck-d6e753">11</a></sup> Le mod. possono essere consultate alla <a href="https://fedlex.data.admin.ch/eli/oc/2016/322" target="_blank">RU<b> 2016</b> 1803</a>.</p>
</div>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Disposizioni transitorie</a>
</h6>
<div class="collapseable"> <p><sup>1</sup> I valori patrimoniali che al momento dell’entrata in vigore della presente legge sono bloccati per decisione del Consiglio federale conformemente all’articolo 2 della legge del 1° ottobre 2010<sup><a href="#fn-d6e772" id="fnbck-d6e772">12</a></sup> sulla restituzione degli averi di provenienza illecita (LRAI) o all’articolo 184 capoverso 3 della Costituzione federale restano bloccati. Il blocco è equiparato a un blocco ordinato secondo l’articolo 4.</p>
<p><sup>2</sup> La presente legge si applica alle azioni di confisca presentate dinanzi al Tribunale amministrativo federale conformemente alla LRAI e ancora pendenti al momento dell’entrata in vigore della presente legge.</p>
<div class="footnotes"><p id="fn-d6e772"><sup><a href="#fnbck-d6e772">12</a></sup> <a href="https://fedlex.data.admin.ch/eli/oc/2011/38" target="_blank">RU <b>2011</b> 275</a></p></div>
</div></article><article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° luglio 2016<sup><a href="#fn-d6e799" id="fnbck-d6e799">13</a></sup></p>
<div class="footnotes"><p id="fn-d6e799"><sup><a href="#fnbck-d6e799">13</a></sup> DCF del 25 mag. 2016.</p></div>
</div></article>
</div></section></main>
</div></body>
</html>
