<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-336-20160504-it-docx</title>
</head>
<body><div id="lawcontent">
<div id="preface">
<!--0.362.380.067 --><p class="srnummer">0.362.380.067 </p>
<p> RU <b>2016</b> 1947</p>
<h1 class="erlasstitel">Scambio di note del 4 maggio 2016</h1>
<p>tra la Svizzera e l’Unione europea concernente il recepimento<br>del regolamento (UE) 2016/399 che istituisce un codice unionale<br>relativo al regime di attraversamento delle frontiere da parte<br>delle persone (codice frontiere Schengen) (testo codificato)</p>
<h2 class="erlasskurztitel">(Sviluppo dell’acquis di Schengen)</h2>
<?del-struct abstand18pt><p>Entrato in vigore il 4 maggio 2016</p>
<p> (Stato 4  maggio 2016)</p>
</div>
<div id="preamble">
<p>Traduzione<i><sup><a href="#fn-d1162e33">1</a></sup></i></p>
<p></p>
<div class="table"><table border="1"><tr>
<td><p>Missione della Svizzera <br>presso l’Unione europea</p></td>
<td>
<p>Bruxelles, 4 maggio 2016</p>
<p></p>
<p>Segretariato generale del Consiglio dell’Unione europea</p>
<p>Direzione generale D</p>
<p>Giustizia e affari interni</p>
<p>Bruxelles</p>
</td>
</tr></table></div>
<p>La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 7 aprile 2016, emessa in virtù dell’articolo 7 para­grafo 2 lettera a primo periodo dell’Accordo tra la Confederazione svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d1162e59">2</a></sup>, riguardante l’asso­ciazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p>«Conformemente all’articolo 7 paragrafo 2 lettera a primo periodo in combinato disposto con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl>
<dt>Regolamento del Parlamento europeo e del Consiglio che istituisce un codice unionale relativo al regime di attraversamento delle frontiere da parte delle persone (codice frontiere Schengen) (testo codificato)</dt>
<dd></dd>
<dt>Documento del Consiglio:</dt>
<dd></dd>
<dt>PE/CONS 36/1/15 REV 1 CODIF 76 SCHENGEN 21 FRONT 129 COMIX 276 VISA 215 CODEC 877</dt>
<dd></dd>
<dt>Data di adozione: 9 marzo 2016»<sup><a href="#fn-d1162e79">3</a></sup>
</dt>
<dd></dd>
</dl>
<p>Conformemente all’articolo 7 paragrafo 2 lettera a secondo periodo dell’Accordo di associazione, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 3 dell’Accordo di associazione, la notifica del Consiglio dell’Unione europea del 7 aprile 2016 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p>Il presente accordo entrerà in vigore alla data della presente nota di risposta e potrà essere denunciato alle condizioni contenute negli articoli 7 e 17 dell’Accordo di associazione.</p>
<p>Con l’entrata in vigore del presente accordo, i seguenti scambi di note saranno estinti:</p>
<dl>
<dt>–</dt>
<dd>Scambio di note del 28 marzo 2008<sup><a href="#fn-d1162e96">4</a></sup> tra la Svizzera e la Comunità europea concernente il recepimento del regolamento (CE) n. 562/2006 del Parlamento europeo e del Consiglio del 15 marzo 2006 che istituisce un codice comunitario relativo al regime di attraversamento delle frontiere da parte delle persone (codice frontiere Schengen);</dd>
<dt>–</dt>
<dd>Scambio di note del 24 ottobre 2008<sup><a href="#fn-d1162e110">5</a></sup> tra la Svizzera e la Comunità europea concernente il recepimento del regolamento (CE) n. 296/2008 del Parla­mento europeo e del Consiglio, dell’11 marzo 2008, che modifica il codice frontiere Schengen;</dd>
<dt>–</dt>
<dd>Scambio di note del 18 febbraio 2009<sup><a href="#fn-d1162e124">6</a></sup> tra la Svizzera e la Comunità europea concernente il recepimento del regolamento (CE) n. 81/2009 del Parlamento europeo e del Consiglio, del 14 gennaio 2009, che modifica il regolamento (CE) n. 562/2006 per quanto riguarda l’uso del sistema di informazione visti (VIS) a norma del codice frontiere Schengen; </dd>
<dt>–</dt>
<dd>Scambio di note del 21 novembre 2013<sup><a href="#fn-d1162e138">7</a></sup> tra la Svizzera e l’Unione europea concernente il recepimento del regolamento (UE) n. 1051/2013 che modifica il codice frontiere Schengen al fine di introdurre norme comuni sul ripristino temporaneo del controllo di frontiera alle frontiere interne. </dd>
</dl>
<p>Una copia della presente nota è trasmessa alla Commissione europea, Segretariato generale, SG.A.3, Bruxelles.</p>
<p>La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<p></p>
<div class="footnotes">
<p id="fn-d1162e33"><sup>1</sup> Dal testo originale inglese.</p>
<p id="fn-d1162e59"><sup>2</sup> <a href="https://fedlex.data.admin.ch/eli/cc/2008/113/20191105">RS <b>0.362.31</b></a></p>
<p id="fn-d1162e79"><sup>3</sup> Regolamento (UE) 2016/399 del Parlamento europeo e del Consiglio, del 9 marzo 2016, che istituisce un codice unionale relativo al regime di attraversamento delle frontiere da parte delle persone (codice frontiere Schengen) (testo codificato), versione della GU L 77 del 23.3.2016, pag. 1.</p>
<p id="fn-d1162e96"><sup>4</sup> [<a href="https://fedlex.data.admin.ch/eli/oc/2008/780">RU <b>2008</b> 5633</a>]</p>
<p id="fn-d1162e110"><sup>5</sup> [<a href="https://fedlex.data.admin.ch/eli/oc/2008/783">RU <b>2008</b> 5639</a>]</p>
<p id="fn-d1162e124"><sup>6</sup> [<a href="https://fedlex.data.admin.ch/eli/oc/2010/405">RU <b>2010</b> 3025</a>]</p>
<p id="fn-d1162e138"><sup>7</sup> [<a href="https://fedlex.data.admin.ch/eli/oc/2015/114">RU <b>2015</b> 685</a>]</p>
</div>
</div>
</div></body>
</html>
