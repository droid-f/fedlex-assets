<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-832-20170101-it-docx</title>
</head>
<body><div id="lawcontent">
<div id="preface">
<!--0.653.228.1 --><p class="srnummer">0.653.228.1 </p>
<p> RU <b>2016</b> 5283</p>
<h1 class="erlasstitel">Scambio di lettere<br>tra la Svizzera e la Repubblica di Corea concernente l’applicazione anticipata della Convenzione sull’assistenza amministrativa</h1>
<?del-struct abstand18pt><p>Entrato in vigore il 1° gennaio 2017</p>
<p> (Stato 1° gennaio 2017)</p>
</div>
<div id="preamble">
<p>Traduzione<i><sup><a href="#fn-d830e26">1</a></sup></i></p>
<?del-struct abstand18pt><p></p>
<div class="table"><table border="1">
<tr>
<td>
<p>Sua Eccellenza</p>
<p>Ueli Maurer </p>
<p>Dipartimento federale delle finanze</p>
<p>Bundesgasse 3</p>
<p>CH-3003 Berna</p>
<p>Svizzera</p>
</td>
<td><p>Berna, 26 ottobre 2016</p></td>
</tr>
<tr>
<td><p></p></td>
<td>
<p>S. E. Ilho Yoo</p>
<p>Vice primo ministro e </p>
<p>Ministro per la strategia e le finanze </p>
<p>Government Complex-Sejong 477, Galmae-ro,</p>
<p>Sejong Special Self-Governing City 339-012</p>
<p>Repubblica di Corea</p>
</td>
</tr>
</table></div>
<?del-struct abstand18pt><p>Sua Eccellenza,</p>
<?del-struct abstand4pt><?del-struct abstand4pt><p>ho l’onore di riferirmi alla Dichiarazione congiunta firmata il 18 febbraio 2016 in cui la Svizzera e la Repubblica di Corea (qui di seguito «Corea») hanno espresso l’intenzione di introdurre lo scambio automatico di informazioni relative a conti finanziari sulla base dello standard comune di comunicazione dell’OCSE e il relativo commentario a partire dal 2017 (primo scambio di dati nel 2018) nonché alla Convenzione del 25 gennaio 1988<sup><a href="#fn-d830e73">2</a></sup>  sulla reciproca assistenza amministrativa in materia fiscale, riveduta dal Protocollo di modifica del 27 maggio 2010 (di seguito «Convenzione riveduta»).</p>
<p>Questo scambio di informazioni si fonda sull’articolo 6 della Convenzione riveduta e sull’Accordo multilaterale del 29 ottobre 2014<sup><a href="#fn-d830e83">3</a></sup>  tra Autorità Competenti concernente lo scambio automatico di informazioni relative a Conti Finanziari (<i>Multilateral Competent Authority Agreement on Automatic Exchange of Financial Account Infor</i><i>­mation</i>, qui di seguito «Accordo SAI»). Secondo l’articolo 28 paragrafo 6 della Convenzione riveduta, le disposizioni della Convenzione si applicano all’assistenza amministrativa in relazione al periodo fiscale che inizia il o dopo il 1° gennaio dell’anno successivo all’entrata in vigore della Convenzione riveduta in riferimento a una Parte o, in assenza di periodo fiscale, all’assistenza amministrativa relativa a obblighi fiscali sorti il 1° gennaio o dopo il 1° gennaio dell’anno successivo all’entrata in vigore della Convenzione riveduta in riferimento a una Parte.</p>
<p>Considerato che, secondo l’articolo 28 paragrafo 6 della Convenzione riveduta, due o più Parti possono convenire che la Convenzione riveduta abbia effetto per quel che concerne l’assistenza amministrativa relativa ai periodi fiscali o obblighi fiscali anteriori, ho l’onore di proporre, in nome del Consiglio federale svizzero, che Svizzera e Corea convengano che l’articolo 6 della Convenzione riveduta e l’Accordo SAI, fatta salva la loro entrata in vigore in Svizzera il 1° gennaio 2017, siano applicabili ai periodi fiscali che iniziano il o dopo il 1° gennaio 2017.</p>
<p>Nel caso in cui il Governo coreano accetti la proposta succitata, ho inoltre l’onore di proporre che la presente lettera e la Sua risposta siano considerate come un accordo in materia tra i due Governi, applicabile in Svizzera dal giorno dell’entrata in vigore della Convezione riveduta e dell’Accordo SAI.</p>
<?del-struct abstand18pt><p>Gradisca, Sua Eccellenza, l’espressione della mia alta stima.</p>
<p>Ueli Maurer<br>Consigliere federale</p>
<?del-struct abstand4pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><p></p>
<div class="table"><table border="1">
<tr>
<td>
<p>S. E. Ilho Yoo</p>
<p>Vice primo ministro e </p>
<p>Ministro per la strategia e le finanze </p>
<p>Government Complex-Sejong 477, Galmae-ro,</p>
<p>Sejong Special Self-Governing City 339-012</p>
<p>Repubblica di Corea</p>
</td>
<td><p>Corea, 16 novembre 2016</p></td>
</tr>
<tr>
<td><p></p></td>
<td>
<p>Sua Eccellenza</p>
<p>Ueli Maurer </p>
<p>Dipartimento federale delle finanze</p>
<p>Bundesgasse 3</p>
<p>CH-3003 Berna</p>
<p>Svizzera</p>
</td>
</tr>
</table></div>
<?del-struct abstand18pt><p>Sua Eccellenza,</p>
<?del-struct abstand4pt><?del-struct abstand4pt><p>esprimo la mia gratitudine per la Sua lettera del 26 ottobre 2016 in cui propone che l’articolo 6 della Convenzione del 25 gennaio 1988 sulla reciproca assistenza amministrativa in materia fiscale, riveduta dal Protocollo di modifica (qui di seguito «Convenzione riveduta») e l’Accordo multilaterale del 29 ottobre 2014 tra Autorità Competenti concernente lo scambio automatico di informazioni relative a Conti Finanziari (<i>Multilateral Competent Authority Agreement on Automatic Exchange of Financial Account Information</i>, qui di seguito «Accordo SAI»), fatta salva la loro entrata in vigore in Svizzera per il 1° gennaio 2017, siano applicabili tra la Svizzera e la Repubblica di Corea (qui di seguito «Corea») per i periodi fiscali che iniziano il o dopo il 1° gennaio 2017.</p>
<p>Accetto la proposta contenuta nella Sua lettera del …. Confermo inoltre che la Sua lettera del … e la presente risposta sono considerate un accordo tra i due Governi, applicabile tra la Svizzera e la Corea dalla data di entrata in vigore in Svizzera della Convenzione riveduta e dell’Accordo SAI.</p>
<p>Secondo questo accordo, che consolida e completa la dichiarazione congiunta del 18 febbraio 2016 firmata da entrambi i Governi, il primo scambio automatico di informazioni relative a conti finanziari su base reciproca si terrà nel 2018. Sono convinto che ciò rafforzerà la collaborazione tra le autorità fiscali dei due Governi in un’economia mondiale sempre più interconnessa.</p>
<?del-struct abstand18pt><p>Gradisca, Sua Eccellenza, l’espressione della mia alta stima.</p>
<p>Ilho Yoo<br>Vice primo ministro e Ministro per la strategia e le finanze<br>Repubblica di Corea</p>
<p></p>
<div class="footnotes">
<p id="fn-d830e26"><sup>1</sup> Traduzione dal testo originale inglese.</p>
<p id="fn-d830e73"><sup>2</sup> <a href="https://fedlex.data.admin.ch/eli/cc/2016/806/20200626">RS <b>0.652.1</b></a></p>
<p id="fn-d830e83"><sup>3</sup> <a href="https://fedlex.data.admin.ch/eli/cc/2016/759/20200101">RS <b>0.653.1</b></a></p>
</div>
</div>
</div></body>
</html>
