<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-305-20160701-it-docx</title>
</head>
<body><div id="lawcontent">
<div id="preface">
<!--520.16 --><p class="srnummer ">520.16 </p>
<h1 class="erlasstitel botschafttitel ">Ordinanza<br>concernente il coordinamento dei trasporti<br>in vista di casi di sinistro</h1>
<h2 class="erlasskurztitel ">(OCTS)</h2>
<p>del 18 maggio 2016 (Stato 1° luglio 2016)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 150 capoverso 1 della legge militare del 3 febbraio 1995<sup><a href="#fn-d6e23" id="fnbck-d6e23">1</a></sup>; <br>visto l’articolo 75 capoverso 1 della legge federale del 4 ottobre 2002<sup><a href="#fn-d6e33" id="fnbck-d6e33">2</a></sup><br>sulla protezione della popolazione e sulla protezione civile,</p>
<p>ordina:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/cc/2020/887" target="_blank">RS <b>520.1</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina la collaborazione in materia di trasporti tra gli organi civili e militari per la preparazione di misure da adottare in caso di catastrofi o situazioni di emergenza di portata nazionale o internazionale oppure di conflitti armati (casi di sinistro).</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organo direttivo</a>
</h6>
<div class="collapseable"> <p><sup>1</sup> I compiti di coordinamento sono svolti da un organo direttivo.</p>
<p><sup>2</sup> Nell’organo direttivo sono rappresentati, ognuno con un membro:</p>
<dl>
<dt>a. </dt>
<dd>l’Ufficio federale dei trasporti;</dd>
<dt>b. </dt>
<dd>l’Ufficio federale dell’aviazione civile;</dd>
<dt>c. </dt>
<dd>l’Ufficio federale delle strade;</dd>
<dt>d. </dt>
<dd>l’Ufficio federale per l’approvvigionamento economico del Paese;</dd>
<dt>e. </dt>
<dd>l’Ufficio federale della protezione della popolazione;</dd>
<dt>f. </dt>
<dd>l’Aggruppamento Difesa del Dipartimento federale della difesa, della protezione della popolazione e dello sport;</dd>
<dt>g. </dt>
<dd>l’Amministrazione federale delle dogane;</dd>
<dt>h. </dt>
<dd>la Segreteria di Stato del Dipartimento federale degli affari esteri;</dd>
<dt>i. </dt>
<dd>la Conferenza dei direttori cantonali di giustizia e polizia;</dd>
<dt>j. </dt>
<dd>la Conferenza svizzera dei direttori delle pubbliche costruzioni, della pianificazione del territorio e dell’ambiente;</dd>
<dt>k. </dt>
<dd>la Conferenza dei direttori cantonali dei trasporti pubblici;</dd>
<dt>l. </dt>
<dd>le Ferrovie Federali Svizzere;</dd>
<dt>m. </dt>
<dd>AutoPostale Svizzera SA.</dd>
</dl>
<p><sup>3</sup> Gli organi di cui al capoverso 2 lettere b–m designano i propri membri previa intesa con il presidente dell’organo direttivo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti</a>
</h6>
<div class="collapseable"> <p>L’organo direttivo svolge i seguenti compiti: </p>
<dl>
<dt>a. </dt>
<dd>designa i pericoli e le minacce che possono avere ripercussioni di portata nazionale o internazionale sull’infrastruttura dei trasporti, sui mezzi di trasporto e sulla circolazione. A tal fine si basa sulle analisi dei servizi specializzati della Confederazione; </dd>
<dt>b. </dt>
<dd>stima le ripercussioni dei pericoli e delle minacce designati sull’infrastruttura dei trasporti, sui mezzi di trasporto e sulla circolazione e comunica i risultati di queste stime agli organi competenti; </dd>
<dt>c. </dt>
<dd>collabora alle pianificazioni preventive e coordina gli interventi necessari a livello di modi e mezzi di trasporto;</dd>
<dt>d. </dt>
<dd>assicura lo scambio di informazioni specifiche;</dd>
<dt>e. </dt>
<dd>in caso di sinistro è a disposizione del dipartimento, dell’ufficio federale, dell’organo o dello stato maggiore responsabile per coordinare e armonizzare le misure concernenti i trasporti.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Presidenza</a>
</h6>
<div class="collapseable"> <p><sup>1</sup> Il membro dell’organo direttivo nominato dall’Ufficio federale dei trasporti svolge nel contempo la funzione di presidente. </p>
<p><sup>2</sup> Il presidente dell’organo direttivo svolge i seguenti compiti:</p>
<dl>
<dt>a. </dt>
<dd>presenta al Dipartimento federale dell’ambiente, dei trasporti, dell’energia e delle comunicazioni un rapporto annuale scritto sull’attività dell’organo direttivo; </dd>
<dt>b. </dt>
<dd>può contattare direttamente le divisioni e i servizi della Confederazione nonché i diversi fornitori di prestazioni nel settore dei trasporti e richiedere la documentazione e le informazioni necessarie all’adempimento del proprio mandato.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><sup></sup> <sup></sup>Organizzazioni incaricate</a>
</h6>
<div class="collapseable"> <p><sup>1</sup> Le organizzazioni incaricate coordinano le misure da adottare a livello operativo in caso di sinistro armonizzandole tra loro. </p>
<p><sup>2</sup> Le organizzazioni incaricate sono:</p>
<dl>
<dt>a. </dt>
<dd>l’Ufficio federale delle strade;</dd>
<dt>b. </dt>
<dd>le Ferrovie Federali Svizzere;</dd>
<dt>c. </dt>
<dd>AutoPostale Svizzera SA.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Collaborazione</a>
</h6>
<div class="collapseable"> <p>I responsabili dei trasporti della Confederazione e dei Cantoni nonché le organizzazioni incaricate sono tenuti a collaborare a livello intersettoriale e intersistemico in vista di casi di sinistro.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Segreteria</a>
</h6>
<div class="collapseable"> <p><sup>1</sup> L’organo direttivo dispone di una segreteria. L’Ufficio federale dei trasporti gestisce la segreteria.</p>
<p><sup>2</sup> La segreteria sostiene l’organo direttivo nell’adempimento dei suoi compiti.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Abrogazione di un altro atto normativo </a>
</h6>
<div class="collapseable"> <p>L’ordinanza del 1° settembre 2004<sup><a href="#fn-d6e213" id="fnbck-d6e213">3</a></sup> concernente il coordinamento dei trasporti in caso di sinistro è abrogata.</p>
<div class="footnotes"><p id="fn-d6e213"><sup><a href="#fnbck-d6e213">3</a></sup> [<a href="https://fedlex.data.admin.ch/eli/oc/2004/622" target="_blank">RU <b>2004</b> 4163</a>, <b></b><a href="https://fedlex.data.admin.ch/eli/oc/2010/545" target="_blank"><b>2010</b> 3827</a>]</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <tmp:inl name="w:snapToGrid" md="S" id="d7e1016" xmlns:tmp="urn:com:c-moria:legi4ch:xslt:temp"></tmp:inl>Entrata in vigore<tmp:inl md="E" id="d7e1016" xmlns:tmp="urn:com:c-moria:legi4ch:xslt:temp"></tmp:inl></a>
</h6>
<div class="collapseable"> <p>La presente ordinanza entra in vigore il 1° luglio 2016.</p>
<p></p>
</div></article></main>
</div></body>
</html>
