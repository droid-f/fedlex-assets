<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--520.20 --><p class="srnummer ">520.20 </p>
<h1 class="erlasstitel botschafttitel ">Ordinanza <br>sulla requisizione di impianti di protezione e letti per<br>affrontare situazioni d’emergenza nel settore dell’asilo</h1>
<h2 class="erlasskurztitel ">(OReq)</h2>
<p class="erlassdatum ">dell’11 marzo 2016 (Stato 1° aprile 2019) (Stato 1° aprile 2019)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 75 capoverso 1 della legge federale 4 ottobre 2002<sup><a href="#fn-d7e23" id="fnbck-d7e23">1</a></sup> sulla protezione della popolazione e sulla protezione civile del (LPPC), </p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2020/887" target="_blank">RS <b>520.1</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina la requisizione di impianti di protezione secondo l’articolo 50 LPPC e di letti in rifugi pubblici secondo l’articolo 46 capoverso 3 LPPC da parte di Confederazione e dei Cantoni per affrontare situazioni d’emergenza nel settore dell’asilo. </p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Requisizione</a>
</h6>
<div class="collapseable">
<p class="absatz "><sup>1</sup> Sono autorizzati a requisire impianti di protezione e letti dei Cantoni e dei Comuni al fine di disporne gli organi seguenti:</p>
<dl>
<dt>a. </dt>
<dd>l’Ufficio federale della protezione della popolazione (UFPP) su richiesta della Segreteria di Stato della migrazione (SEM);</dd>
<dt>b. </dt>
<dd>gli uffici cantonali responsabili della protezione civile.</dd>
</dl>
<p class="absatz "><sup>2</sup> È possibile requisire tutti i tipi di impianti; l’idoneità degli ospedali protetti deve essere verificata nel caso concreto.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Presupposti</a>
</h6>
<div class="collapseable">
<p class="absatz "><sup>1</sup> Gli impianti di protezione e i letti possono essere requisiti se:</p>
<dl>
<dt>a. </dt>
<dd>sussiste una situazione d’emergenza nel settore dell’asilo;</dd>
<dt>b. </dt>
<dd>non sono disponibili o non possono essere resi disponibili in tempo utile altri alloggi a condizioni accettabili; </dd>
<dt>c. </dt>
<dd>dei militi di protezione civile sono chiamati in servizio per far fronte a una situazione d’emergenza nel settore dell’asilo in virtù dell’articolo 27 capoverso 1 lettera a o al capoverso 2 lettera a LPPC;</dd>
<dt>d. </dt>
<dd>gli impianti di protezione e i letti non sono forzatamente indispensabili alla protezione civile.</dd>
</dl>
<p class="absatz "><sup>2</sup> Non possono essere requisiti impianti di protezione e letti necessari all’esercito per l’adempimento dei suoi compiti.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Effetti giuridici</a>
</h6>
<div class="collapseable">
<p class="absatz "><sup>1</sup> La requisizione è una restrizione di diritto pubblico della proprietà.</p>
<p class="absatz "><sup>2</sup> Mediante la requisizione di un impianto di protezione o di letti, il diritto di disporre di questi beni passa alla Confederazione o al Cantone interessato.</p>
<p class="absatz "><sup>3</sup> I diritti e gli obblighi di diritto pubblico, nonché i diritti e gli obblighi derivanti da rapporti giuridici di diritto privato sono sospesi durante la requisizione.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Predisposizione della requisizione</a>
</h6>
<div class="collapseable">
<p class="absatz "><sup>1</sup> La requisizione è predisposta:</p>
<dl>
<dt>a. </dt>
<dd>dall’UFPP in collaborazione con la SEM e gli uffici cantonali responsabili della protezione civile;</dd>
<dt>b. </dt>
<dd>dagli uffici cantonali responsabili della protezione civile.</dd>
</dl>
<p class="absatz "><sup>2</sup> La predisposizione comprende in particolare:</p>
<dl>
<dt>a. </dt>
<dd>l’accertamento dell’effettivo di impianti di protezione e di letti requisibili; e</dd>
<dt>b. </dt>
<dd>la determinazione degli impianti di protezione e dei letti da requisire.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Consegna e restituzione degli impianti di protezione e dei letti</a>
</h6>
<div class="collapseable">
<p class="absatz "><sup>1</sup> L’UFPP o l’ufficio cantonale responsabile della protezione civile stabilisce in una decisione gli impianti di protezione e i letti da requisire.</p>
<p class="absatz "><sup>2</sup> I proprietari o i possessori degli impianti di protezione e dei letti sono tenuti a consegnare senza indugio gli impianti di protezione e i letti requisiti.</p>
<p class="absatz "><sup>3</sup> Nel momento in cui gli impianti di protezione o i letti requisiti non sono più necessari, l’UFPP o l’ufficio responsabile della protezione civile del Cantone interessato dispone senza indugio la loro restituzione al proprietario o al possessore.</p>
<p class="absatz "><sup>4</sup> L’UFPP o l’ufficio responsabile della protezione civile del Cantone interessato registra la consegna e la restituzione in forma scritta. Per gli impianti di protezione è documentato in particolare lo stato e l’equipaggiamento dell’impianto.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Adattamento e completamento dell’infrastruttura</a>
</h6>
<div class="collapseable">
<p class="absatz "><sup>1</sup> Se, a causa di un equipaggiamento lacunoso o di una manutenzione carente, occorre adattare l’infrastruttura dell’impianto di protezione, i rispettivi costi sono assunti dal Cantone o dal Comune competente.</p>
<p class="absatz "><sup>2</sup> Se l’infrastruttura deve essere completata affinché l’impianto di protezione possa essere utilizzato come alloggio, al termine della requisizione la Confederazione o il Cantone interessato definisce, d’intesa con il proprietario, se la Confederazione o il Cantone interessato riceve un indennizzo adeguato per le installazioni supplementari o se queste ultime vengono smantellate a spese della Confederazione o del Cantone interessato.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Esercizio e manutenzione</a>
</h6>
<div class="collapseable">
<p class="absatz "><sup>1</sup> I costi per l’esercizio e la manutenzione degli impianti di protezione e per la manutenzione dei letti durante la requisizione sono assunti dalla Confederazione o dal Cantone interessato. </p>
<p class="absatz "><sup>2</sup> L’UFPP o l’ufficio responsabile della protezione civile del Cantone interessato provvede affinché l’esercizio e la manutenzione dell’infrastruttura degli impianti di protezione siano svolti da personale qualificato.</p>
<p class="absatz "><sup>3</sup> In materia di prescrizioni di sicurezza valgono le disposizioni previste per le situazioni d’emergenza.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Obblighi dei proprietari e dei possessori</a>
</h6>
<div class="collapseable">
<p class="absatz ">I proprietari e i possessori di impianti di protezione e letti sono tenuti a rispettare le disposizioni dell’UFPP, degli uffici cantonali responsabili della protezione civile e della SEM; essi devono in particolare: </p>
<dl>
<dt>a. </dt>
<dd>accettare i lavori di predisposizione necessari e, all’occorrenza, collaborarvi;</dd>
<dt>b. </dt>
<dd>allontanare immediatamente gli oggetti mobili che non fanno parte dell’equipaggiamento tecnico dell’impianto di protezione;</dd>
<dt>c. </dt>
<dd>comunicare all’UFPP o all’ufficio cantonale responsabile della protezione civile le modifiche di natura materiale o giuridica concernenti l’uso degli impianti di protezione e dei letti;</dd>
<dt>d. </dt>
<dd>presenziare alla consegna e alla restituzione, nonché qualora l’UFPP o l’ufficio cantonale responsabile della protezione civile ne faccia richiesta;</dd>
<dt>e. </dt>
<dd>annunciare i danni e i difetti al momento della restituzione.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Ricorso</a>
</h6>
<div class="collapseable"><p class="absatz ">I ricorsi contro decisioni dell’UFPP emanate in relazione alla requisizione non hanno effetto sospensivo.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Indennizzo e responsabilità </a>
</h6>
<div class="collapseable">
<p class="absatz "><sup>1</sup> I proprietari sono adeguatamente indennizzati dalla Confederazione o dal rispettivo Cantone per l’uso degli impianti di protezione e dei letti. </p>
<p class="absatz "><sup>2</sup> Essi hanno diritto all’indennizzo delle spese sostenute per la consegna e la ripresa degli impianti di protezione e dei letti. </p>
<p class="absatz "><sup>3</sup> La Confederazione o il Cantone interessato è responsabile di tutti i danni arrecati all’impianto di protezione o ai letti durante la requisizione, sempreché non siano da ricondurre alla normale usura o non siano coperti da una protezione assicurativa.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Pretese di risarcimento e prescrizione</a>
</h6>
<div class="collapseable">
<p class="absatz "><sup>1</sup> In caso di danneggiamento o di perdita totale dell’impianto di protezione o dei letti, l’UFPP o l’ufficio cantonale responsabile della protezione civile decide in merito alle pretese di risarcimento.</p>
<p class="absatz "><sup>2</sup> Per quanto concerne la prescrizione di pretese di risarcimento secondo il capoverso 1 si applicano le disposizioni di cui all’articolo 65 capoversi 1 e 4 LPPC.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore e durata di validità</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° aprile 2016 con effetto sino al 31 marzo 2019.</p>
<p class="absatz "><sup>2</sup> La durata di validità della presente ordinanza è prorogata sino al 31 dicembre 2023.<sup><a href="#fn-d7e245" id="fnbck-d7e245">2</a></sup></p>
<div class="footnotes"><p id="fn-d7e245"><sup><a href="#fnbck-d7e245">2</a></sup><sup></sup> Introdotto dal n. I dell’O del 27 feb. 2019, in vigore dal 1° apr. 2019 (<a href="https://fedlex.data.admin.ch/eli/oc/2019/154" target="_blank">RU <b>2019</b> 887</a>).</p></div>
</div></article></main>
</div></body>
</html>
