<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--741.413 --><p class="srnummer ">741.413 </p>
<h1 class="erlasstitel botschafttitel ">Ordinanza<br>concernente le esigenze tecniche <br>per i trattori e i loro rimorchi</h1>
<h2 class="erlasskurztitel ">(OETV 2)</h2>
<p class="erlassdatum ">del 16 novembre 2016 (Stato 1° febbraio 2019)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 8 capoverso 1, 9 capoversi 1<sup>bis</sup> e 3, 25 nonché 106 capoversi 1, <br>6 e 10 della legge del 19 dicembre 1958<sup><a href="#fn-d7e27" id="fnbck-d7e27">1</a></sup> sulla circolazione stradale,</p>
<p class="man-template-verb ">ordina:</p>
<div class="footnotes"><p id="fn-d7e27"><sup><a href="#fnbck-d7e27">1</a></sup><sup></sup> <a href="https://fedlex.data.admin.ch/eli/cc/1959/679_705_685" target="_blank">RS <b>741.01</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza disciplina le esigenze tecniche per i veicoli, sistemi di veicoli, parti di veicoli ed equipaggiamenti di cui al capoverso 2.</p>
<p class="absatz "><sup>2</sup> Essa si applica ai trattori (art. 11 cpv. 2 lett. h dell’ordinanza del 19 giugno 1995<sup><a href="#fn-d7e51" id="fnbck-d7e51">2</a></sup> concernente le esigenze tecniche per i veicoli stradali; OETV) e ai loro rimorchi.</p>
<div class="footnotes"><p id="fn-d7e51"><sup><a href="#fnbck-d7e51">2</a></sup><sup></sup> <a href="https://fedlex.data.admin.ch/eli/cc/1995/4425_4425_4425" target="_blank">RS <b>741.41</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Esami del veicolo e manutenzione del sistema antinquinamento</a>
</h6>
<div class="collapseable">
<p class="absatz ">L’esame d’immatricolazione, l’esame successivo e la manutenzione del sistema antinquinamento dei veicoli di cui all’articolo 1 capoverso 2 sono disciplinati dall’OETV<sup><a href="#fn-d7e68" id="fnbck-d7e68">3</a></sup>.</p>
<div class="footnotes"><p id="fn-d7e68"><sup><a href="#fnbck-d7e68">3</a></sup><sup></sup> <a href="https://fedlex.data.admin.ch/eli/cc/1995/4425_4425_4425" target="_blank">RS <b>741.41</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni</a>
</h6>
<div class="collapseable">
<p class="absatz ">Si applicano le definizioni dell’ordinanza del 19 giugno 1995<sup><a href="#fn-d7e85" id="fnbck-d7e85">4</a></sup> concernente l’approvazione del tipo di veicoli stradali.</p>
<div class="footnotes"><p id="fn-d7e85"><sup><a href="#fnbck-d7e85">4</a></sup><sup></sup> <a href="https://fedlex.data.admin.ch/eli/cc/1995/3997_3997_3997" target="_blank">RS <b>741.511</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Normative internazionali</a>
</h6>
<div class="collapseable">
<p class="absatz "><sup>1</sup> Gli atti normativi dell’Unione europea (UE) citati nella presente ordinanza si applicano nella versione stabilita nell’allegato 2 OETV<sup><a href="#fn-d7e103" id="fnbck-d7e103">5</a></sup>.</p>
<p class="absatz "><sup>2</sup> Se questi atti normativi rimandano a loro volta a disposizioni di altri atti normativi UE o di regolamenti UNECE<sup><a href="#fn-d7e115" id="fnbck-d7e115">6</a></sup>, si applicano anche tali disposizioni; è determinante la versione definita nell’allegato 2 OETV.</p>
<p class="absatz "><sup>3</sup> Per l’applicazione delle normative internazionali elencate nell’allegato 2 OETV vigono le disposizioni transitorie di dette normative, fermo restando che per la data d’immatricolazione è determinante la data dell’importazione o della costruzione in Svizzera.</p>
<div class="footnotes">
<p id="fn-d7e103"><sup><a href="#fnbck-d7e103">5</a></sup><sup></sup> <a href="https://fedlex.data.admin.ch/eli/cc/1995/4425_4425_4425" target="_blank">RS <b>741.41</b></a></p>
<p id="fn-d7e115"><sup><a href="#fnbck-d7e115">6</a></sup><sup></sup> I regolamenti UNECE contenuti negli atti normativi UE citati sono disponibili gratuitamente in lingua inglese sul sito web dell’UNECE www.unece.org/trans/welcome.html &gt; Vehicle Regulations &gt; UN Regulations (1958 Agreement) &gt; Regulations (Addenda to the 1958 Agreement) o possono essere richiesti, a pagamento, all’Ufficio federale delle strade, divisione Circolazione stradale, 3003 Berna.</p>
</div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><i></i> <i></i>Classificazione dei veicoli secondo il diritto UE e il diritto svizzero</a>
</h6>
<div class="collapseable"><p class="absatz ">L’allegato 1 stabilisce a quali categorie di veicoli svizzere corrispondono le categorie di veicoli UE di cui all’articolo 4 del regolamento (UE) n. 167/2013.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Riconoscimento di omologazioni e certificati UE</a>
</h6>
<div class="collapseable">
<p class="absatz ">Il riconoscimento di omologazioni generali UE, omologazioni parziali UE e certificati di conformità UE è disciplinato nell’articolo 1 capoverso 2 e nell’allegato 1 capitolo 13 dell’accordo del 21 giugno 1999<sup><a href="#fn-d7e143" id="fnbck-d7e143">7</a></sup> tra la Confederazione Svizzera e la Comunità europea sul reciproco riconoscimento in materia di valutazione della conformità. È fatto salvo l’articolo 4 capoverso 3.</p>
<div class="footnotes"><p id="fn-d7e143"><sup><a href="#fnbck-d7e143">7</a></sup><sup></sup> <a href="https://fedlex.data.admin.ch/eli/cc/2002/276" target="_blank">RS <b>0.946.526.81</b></a></p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Esigenze tecniche</a>
</h6>
<div class="collapseable">
<p class="absatz "><sup>1</sup> Nell’allegato 2 figurano le esigenze tecniche dei veicoli di cui all’articolo 1 capoverso 2.</p>
<p class="absatz "><sup>2</sup> Il capoverso 1 non si applica a:</p>
<dl>
<dt>a. </dt>
<dd>veicoli di cui all’articolo 2 paragrafo 2 del regolamento (UE) n. 167/2013;</dd>
<dt>b. </dt>
<dd>veicoli utilizzati anche su rotaie, sull’acqua o nell’aria;</dd>
<dt>c. </dt>
<dd>tipi di veicoli di cui all’articolo 37 del regolamento (UE) n. 167/2013.</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Relazione con le esigenze tecniche secondo l’OETV</a>
</h6>
<div class="collapseable">
<p class="absatz ">Ai veicoli per i quali non è disponibile un’omologazione UE ai sensi dell’articolo 6 o una dichiarazione di conformità del costruttore si applicano le esigenze tecniche dell’OETV<sup><a href="#fn-d7e182" id="fnbck-d7e182">8</a></sup>.</p>
<div class="footnotes"><p id="fn-d7e182"><sup><a href="#fnbck-d7e182">8</a></sup><sup></sup> <a href="https://fedlex.data.admin.ch/eli/cc/1995/4425_4425_4425" target="_blank">RS <b>741.41</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Abrogazione e modifica di altri atti normativi</a>
</h6>
<div class="collapseable"><p class="absatz ">L’abrogazione e la modifica di altri atti normativi sono disciplinate nell’allegato 3.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 15 gennaio 2017.</p></div></article></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p class="titelanhtext ">(art. 5)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Classificazione dei veicoli secondo il diritto UE e il diritto svizzero</a>
</h2>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">UE</p></th>
<th class=" man-text-align-left "><p class="man-template-tab-kpf ">Svizzera</p></th>
</tr>
<tr>
<th class=" man-text-align-left "><p class="man-template-tab-krpr ">trattore a ruote (T)</p></th>
<th class=" man-text-align-left "><p class="man-template-tab-krpr ">trattore (art. 11 cpv. 2 lett. h OETV<sup><a href="#fn-d7e233" id="fnbck-d7e233">9</a></sup>)</p></th>
</tr>
<tr>
<th class=" man-text-align-left "><p class="man-template-tab-krpr ">trattore a cingoli (C)</p></th>
<th class=" man-text-align-left "><p class="man-template-tab-krpr ">trattore, veicolo cingolato<br>(art. 26 cpv. 1 OETV)</p></th>
</tr>
<tr>
<th class=" man-text-align-left "><p class="man-template-tab-krpr ">rimorchio (R)</p></th>
<th class=" man-text-align-left "><p class="man-template-tab-krpr ">rimorchio per il trasporto di cose (art. 20 cpv. 2 lett. a OETV)</p></th>
</tr>
<tr>
<th class=" man-text-align-left "><p class="man-template-tab-krpr ">attrezzatura intercambiabile trainata (S)</p></th>
<th class=" man-text-align-left "><p class="man-template-tab-krpr ">rimorchio di lavoro (art. 22 OETV)</p></th>
</tr>
</table></div>
<div class="footnotes"><p id="fn-d7e233"><sup><a href="#fnbck-d7e233">9</a></sup><sup></sup> <a href="https://fedlex.data.admin.ch/eli/cc/1995/4425_4425_4425" target="_blank">RS <b>741.41</b></a></p></div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><span class="man-font-style-normal"><sup><a href="#fn-d7e269" id="fnbck-d7e269">10</a></sup></span>
</h1>
<div class="footnotes"><p id="fn-d7e269"><sup><a href="#fnbck-d7e269">10</a></sup><sup></sup> Aggiornato dal n. I dell’O del 21 nov. 2018, in vigore dal 1° feb. 2019 (<a href="https://fedlex.data.admin.ch/eli/oc/2019/46" target="_blank">RU <b>2019</b> 317</a>).</p></div>
<div class="collapseable">
<p class="titelanhtext ">(art. 7 cpv. 1)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Esigenze tecniche</a>
</h2>
<div class="collapseable"><dl class="man-template-absatz-struktur-1">
<dt>1 </dt>
<dd>Regolamento (UE) n. 167/2013 del Parlamento europeo e del Consiglio, del 5 febbraio 2013, relativo all’omologazione e alla vigilanza del mercato dei veicoli agricoli e forestali.</dd>
<dt>2 </dt>
<dd>Regolamento delegato (UE) n. 1322/2014 della Commissione, del 19 settembre 2014, che integra e modifica il regolamento (UE) n. 167/2013 del Parlamento europeo e del Consiglio per quanto concerne la costruzione dei veicoli e i requisiti generali di omologazione dei veicoli agricoli e forestali.</dd>
<dt>3 </dt>
<dd>Regolamento delegato (UE) 2015/68 della Commissione, del 15 ottobre 2014, che integra il regolamento (UE) n. 167/2013 del Parlamento europeo e del Consiglio per quanto concerne le prescrizioni relative alla frenatura dei veicoli ai fini dell’omologazione dei veicoli agricoli e forestali.</dd>
<dt>4 </dt>
<dd>...</dd>
<dt>5 </dt>
<dd>Regolamento delegato (UE) 2015/208 della Commissione, dell’8 dicembre 2014, che integra il regolamento (UE) n. 167/2013 del Parlamento europeo e del Consiglio per quanto riguarda i requisiti di sicurezza funzionale del veicolo per l’omologazione dei veicoli agricoli e forestali.</dd>
<dt>6 </dt>
<dd>Regolamento delegato (UE) 2018/985 della Commissione, del 12 febbraio 2018, che integra il regolamento (UE) n. 167/2013 del Parlamento europeo e del Consiglio per quanto riguarda le prescrizioni relative alle prestazioni ambientali e delle unità di propulsione dei veicoli agricoli e forestali e dei loro motori e che abroga il regolamento delegato (UE) 2015/96 della Commissione.</dd>
</dl></div></section>
</div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable">
<p class="titelanhtext ">(art. 9)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Abrogazione e modifica di altri atti normativi</a>
</h2>
<div class="collapseable">
<p class="zifferrmi ">I</p>
<p class="absatz ">L’ordinanza del 19 giugno 1995<sup><a href="#fn-d7e313" id="fnbck-d7e313">11</a></sup> concernente le esigenze tecniche per i trattori agricoli e i loro rimorchi è abrogata.</p>
<p class="zifferrmii ">II</p>
<p class="absatz ">L’ordinanza del 2 aprile 2008<sup><a href="#fn-d7e365" id="fnbck-d7e365">12</a></sup> sulle macchine è modificata come segue:</p>
<section id="annex_3/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_u1">...</a><sup><a href="#fn-d7e377" id="fnbck-d7e377">13</a></sup>
</h3>
<div class="footnotes"><p id="fn-d7e377"><sup><a href="#fnbck-d7e377">13</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2016/821" target="_blank">RU <b>2016</b> 5197</a>.</p></div>
<div class="collapseable"></div></section><div class="footnotes">
<p id="fn-d7e313"><sup><a href="#fnbck-d7e313">11</a></sup><sup></sup> [<a href="https://fedlex.data.admin.ch/eli/oc/1995/4171_4171_4171" target="_blank">RU <b>1995</b> 4171</a>, <b></b><a href="https://fedlex.data.admin.ch/eli/oc/1998/1796_1796_1796" target="_blank"><b>1998</b> 1796 </a>art. 1 n. 9 2475, <b></b><a href="https://fedlex.data.admin.ch/eli/oc/2000/382" target="_blank"><b>2000</b> 2398</a>, <b></b><a href="https://fedlex.data.admin.ch/eli/oc/2002/473" target="_blank"><b>2002 </b>3182</a>, <b></b><a href="https://fedlex.data.admin.ch/eli/oc/2005/547" target="_blank"><b>2005</b> 4181</a>,  <b></b><a href="https://fedlex.data.admin.ch/eli/oc/2007/302" target="_blank"><b>2007</b> 2181</a>, <b></b><a href="https://fedlex.data.admin.ch/eli/oc/2009/698" target="_blank"><b>2009</b> 5797</a>, <b></b><a href="https://fedlex.data.admin.ch/eli/oc/2012/263" target="_blank"><b>2012</b> 1915</a>]</p>
<p id="fn-d7e365"><sup><a href="#fnbck-d7e365">12</a></sup><sup></sup> <a href="https://fedlex.data.admin.ch/eli/cc/2008/263" target="_blank">RS <b>819.14</b></a></p>
</div>
</div></section>
</div></section>
</div>
</div></body>
</html>
