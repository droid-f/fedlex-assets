<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-17-20160420-it-docx</title>
</head>
<body><div id="lawcontent">
<div id="preface">
<!--734.26 --><p class="srnummer">734.26 </p>
<h1 class="erlasstitel">Ordinanza<br>sui prodotti elettrici a bassa tensione</h1>
<h2 class="erlasskurztitel">(OPBT) </h2>
<?del-struct abstand18pt><p>del 25 novembre 2015 (Stato 20  aprile 2016)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 3 e 55 capoverso 3 della legge del 24 giugno 1902<sup><a href="#fn-d5163e23">1</a></sup> sugli <br>impianti elettrici (LIE); <br>in esecuzione della legge federale del 12 giugno 2009<sup><a href="#fn-d5163e35">2</a></sup> sulla sicurezza <br>dei prodotti (LSPro); <br>in esecuzione della legge federale del 6 ottobre 1995<sup><a href="#fn-d5163e48">3</a></sup> sugli ostacoli <br>tecnici al commercio (LOTC),</p>
<p>ordina:</p>
<div class="footnotes">
<p id="fn-d5163e23"><sup>1</sup> <a href="https://fedlex.data.admin.ch/eli/cc/19/259_252_257/20200601">RS <b>734.0</b></a></p>
<p id="fn-d5163e35"><sup>2</sup> <a href="https://fedlex.data.admin.ch/eli/cc/2010/347/20100701">RS <b>930.11</b></a></p>
<p id="fn-d5163e48"><sup>3</sup> <a href="https://fedlex.data.admin.ch/eli/cc/1996/1725_1725_1725/20170501">RS <b>946.51</b></a></p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione </a>
</h6>
<div class="collapseable"> <p><sup>1</sup> La presente ordinanza si applica ai prodotti elettrici a bassa tensione utilizzati con una tensione nominale compresa fra 50 V e 1000 V in corrente alternata o fra 75 V e 1500 V in corrente continua (prodotti a bassa tensione), nel senso dei prodotti oggetto della direttiva 2014/35/UE<sup><a href="#fn-d5163e73">4</a></sup> (direttiva UE «bassa tensione»).</p>
<p><sup>2</sup> Si applica anche ai prodotti a bassa tensione:</p>
<dl>
<dt>a.</dt>
<dd>con una tensione d’esercizio inferiore a 50 V in corrente alternata o a 75 V in corrente continua;</dd>
<dt>b.</dt>
<dd>elencati nell’allegato II della direttiva UE «bassa tensione», eccettuato il caso in cui la loro sicurezza elettrica è disciplinata in atti normativi speciali.</dd>
</dl>
<p><sup>3</sup> Per la compatibilità elettromagnetica sono fatte salve le disposizioni dell’ordinanza del 25 novembre 2015<sup><a href="#fn-d5163e91">5</a></sup> sulla compatibilità elettromagnetica.</p>
<div class="footnotes">
<p id="fn-d5163e73"><sup>4</sup> Direttiva 2014/35/UE del Parlamento europeo e del Consiglio, del 26 febbraio 2014, concernente l’armonizzazione delle legislazioni degli Stati membri relative alla messa a disposizione sul mercato del materiale elettrico destinato a essere adoperato entro taluni limiti di tensione (rifusione), testo secondo GU L 96 del 29.3.2014, pag. 357.</p>
<p id="fn-d5163e91"><sup>5</sup> <a href="https://fedlex.data.admin.ch/eli/cc/2016/18/20160613">RS <b>734.5</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni </a>
</h6>
<div class="collapseable"> <p><sup>1</sup> Nella presente ordinanza si intende per:</p>
<dl>
<dt>a.<i></i>
</dt>
<dd>
<i>messa a disposizione sul mercato</i>: la fornitura di un prodotto elettrico a bassa tensione per la distribuzione, il consumo o l’uso sul mercato svizzero nel corso di un’attività commerciale, a titolo oneroso o gratuito;</dd>
<dt>b.<i></i>
</dt>
<dd>
<i>immissione sul mercato</i>: la prima messa a disposizione sul mercato svizzero di un prodotto a bassa tensione;</dd>
<dt>c.<i></i>
</dt>
<dd>
<i>operatore economico: </i>il fabbricante, il rappresentante autorizzato, l’impor­tatore e il distributore;</dd>
<dt>d.<i></i>
</dt>
<dd>
<i>norme armonizzate: </i>le norme armonizzate ai sensi della legislazione in materia di sicurezza dei prodotti.</dd>
</dl>
<p><sup>2</sup> La messa in servizio di prodotti a scopi professionali nella propria impresa è equiparata alla messa a disposizione sul mercato in Svizzera se precedentemente non vi è stata alcuna messa a disposizione sul mercato.</p>
<p><sup>3</sup> Per il resto, si applicano le definizioni di cui all’articolo 2 della direttiva UE «bassa tensione»<sup><a href="#fn-d5163e144">6</a></sup> ad eccezione dell’articolo 2 numero 9. Inoltre si applicano le definizioni equivalenti di cui all’allegato della presente ordinanza.</p>
<div class="footnotes"><p id="fn-d5163e144"><sup>6</sup> Cfr. nota a piè di pagina relativa all’art. 1 cpv. 1.</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Sicurezza </a>
</h6>
<div class="collapseable"> <p>I prodotti a bassa tensione possono essere messi a disposizione sul mercato soltanto se sono conformi alle regole tecniche riconosciute e se in condizioni di esercizio, manutenzione e impiego conformi alle disposizioni non mettono in pericolo la salute o la sicurezza di persone, animali domestici o cose. </p>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Messa a disposizione sul mercato di nuovi prodotti a bassa tensione </a>
</h1>
<div class="collapseable">
<br><section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1: Prodotti a bassa tensione in generale </a>
</h2>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Obblighi </a>
</h6>
<div class="collapseable"> <p><sup>1</sup> Per gli obblighi degli operatori economici si applicano gli articoli 6–9 e gli allegati I e III, in essi citati, della direttiva UE «bassa tensione»<sup><a href="#fn-d5163e175">7</a></sup>, nella misura in cui tali obblighi non derivino già dalla presente ordinanza. L’Ispettorato federale degli impianti a corrente forte (ESTI) è l’autorità competente secondo questi articoli.</p>
<p><sup>2</sup> L’obbligo di apporre la marcatura CE non si applica. Se è già stata apposta in conformità alle disposizioni dell’UE, la marcatura CE sui prodotti di cui all’articolo 1 capoverso 1 può essere mantenuta.</p>
<p><sup>3</sup> Un importatore o distributore è ritenuto un fabbricante ai fini della presente ordinanza ed è soggetto agli obblighi del fabbricante quando: </p>
<dl>
<dt>a.</dt>
<dd>immette sul mercato un prodotto a bassa tensione con il proprio nome o marchio commerciale; oppure </dd>
<dt>b.</dt>
<dd>modifica un prodotto a bassa tensione già immesso sul mercato in modo tale da poterne condizionare la conformità alla presente ordinanza.</dd>
</dl>
<div class="footnotes"><p id="fn-d5163e175"><sup>7</sup> Cfr. nota a piè di pagina relativa all’art. 1 cpv. 1.</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Requisiti essenziali </a>
</h6>
<div class="collapseable"> <p><sup>1</sup> I prodotti a bassa tensione secondo l’articolo 1 capoverso 1 possono essere messi a disposizione sul mercato solo se conformi agli obiettivi di sicurezza di cui all’alle­gato I della direttiva UE «bassa tensione»<sup><a href="#fn-d5163e203">8</a></sup>.</p>
<p><sup>2</sup> Per i prodotti a bassa tensione secondo l’articolo 1 capoverso 2 o per i prodotti e i fenomeni non indicati nell’allegato II della direttiva UE «bassa tensione» valgono i requisiti essenziali di cui all’articolo 13.</p>
<div class="footnotes"><p id="fn-d5163e203"><sup>8</sup> Cfr. nota a piè di pagina relativa all’art. 1 cpv. 1.</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Identificazione dei prodotti<b> </b> </a>
</h6>
<div class="collapseable"> <p>Sui prodotti a bassa tensione stessi o, se ciò non dovesse essere possibile, sugli imballaggi o nella documentazione allegata, devono essere riportate le seguenti informazioni:</p>
<dl>
<dt>a.</dt>
<dd>numero di tipo, lotto o serie o altri elementi che ne consentano l’identifica­zione;</dd>
<dt>b.</dt>
<dd>nome, denominazione commerciale registrata o marchio registrato del fabbricante ed eventualmente dell’importatore;</dd>
<dt>c.</dt>
<dd>indirizzo della persona di cui alla lettera b.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Norme tecniche </a>
</h6>
<div class="collapseable"> <p><sup>1</sup> La designazione delle norme tecniche<sup><a href="#fn-d5163e244">9</a></sup> atte a concretizzare i requisiti essenziali è effettuata conformemente all’articolo 6 LSPro.</p>
<p><sup>2</sup> L’Ufficio federale dell’energia (UFE) e, qualora si tratti di prodotti a bassa tensione per scopi militari, i servizi competenti del Dipartimento federale della difesa, della protezione della popolazione e dello sport, d’intesa con la Segreteria di Stato dell’economia (SECO), sono competenti per la designazione delle norme.</p>
<div class="footnotes"><p id="fn-d5163e244"><sup>9</sup> L’elenco dei titoli di tali norme e il loro testo possono essere consultate gratuitamente od ottenute a pagamento presso l’Associazione svizzera di normalizzazione (SNV),  Sulzerallee 70, <i>8404 </i>Winterthur (www.snv.ch).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Dichiarazione di conformità </a>
</h6>
<div class="collapseable"> <p><sup>1</sup> Chi, in qualità di operatore economico, mette a disposizione sul mercato un prodotto a bassa tensione deve poter presentare una dichiarazione di conformità dalla quale risulti che il prodotto è conforme ai requisiti essenziali.</p>
<p><sup>2</sup> Per i prodotti secondo l’articolo 1 capoverso 1 deve essere eseguita la procedura di valutazione della conformità di cui all’allegato III della direttiva UE «bassa tensione»<sup><a href="#fn-d5163e268">10</a></sup>.</p>
<p><sup>3</sup> Se il prodotto a bassa tensione è assoggettato a diverse regolamentazioni che esigono una dichiarazione di conformità, deve essere rilasciata una sola dichiarazione. Essa deve contenere tutte le informazioni determinanti relative alle regolamentazioni interessate. </p>
<p><sup>4</sup> La dichiarazione di conformità deve: </p>
<dl>
<dt>a.</dt>
<dd>essere redatta in una delle lingue ufficiali svizzere o in inglese, oppure tradotta in una di queste lingue;</dd>
<dt>b.</dt>
<dd>attestare la conformità del prodotto con le norme applicabili; per i prodotti secondo l’articolo 1 capoverso 1 la conformità al diritto UE può essere dichiarata secondo l’allegato IV della direttiva UE «bassa tensione»;</dd>
<dt>c.</dt>
<dd>in ogni caso, contenere almeno le seguenti informazioni:<dl>
<dt>1.</dt>
<dd>prodotto o modello di prodotto con numero di prodotto, tipo, lotto o serie,</dd>
<dt>2.</dt>
<dd>nome e indirizzo del fabbricante o del suo rappresentante domiciliato in Svizzera,</dd>
<dt>3.</dt>
<dd>descrizione del prodotto a bassa tensione e indicazioni sulla sua identificazione,</dd>
<dt>4.</dt>
<dd>prescrizioni tecniche, norme con indicazione dell’edizione (EN, IEC) o altre specifiche tecniche applicate,</dd>
<dt>5.</dt>
<dd>nome e indirizzo della persona che firma la dichiarazione di conformità per il fabbricante o per il suo rappresentante domiciliato in Svizzera.</dd>
</dl>
</dd>
</dl>
<p><sup>5</sup> La dichiarazione di conformità deve essere mantenuta costantemente aggiornata.</p>
<div class="footnotes"><p id="fn-d5163e268"><sup>10</sup> Cfr. nota a piè di pagina relativa all’art. 1 cpv. 1.</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Conservazione della dichiarazione di conformità  </a>
</h6>
<div class="collapseable"> <p>La dichiarazione di conformità deve poter essere presentata durante dieci anni a decorrere dall’immissione sul mercato svizzero del prodotto a bassa tensione. </p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Adempimento dei requisiti </a>
</h6>
<div class="collapseable"> <p><sup>1</sup> Se i prodotti a bassa tensione sono fabbricati conformemente alle norme tecniche di cui all’articolo 7, si presume che siano adempiuti gli obiettivi di sicurezza considerati nelle norme o in parti di esse.</p>
<p><sup>2</sup> Se tali norme non sono applicate o lo sono solo parzialmente, l’operatore economico deve poter provare che i requisiti essenziali sono adempiuti in altro modo.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Informazioni da allegare al prodotto </a>
</h6>
<div class="collapseable"> <p><sup>1</sup> Gli operatori economici allegano al prodotto le istruzioni e le necessarie informazioni sulla sicurezza almeno nella lingua ufficiale o nelle lingue ufficiali del luogo in cui il prodotto viene immesso sul mercato.</p>
<p><sup>2</sup> Possono essere utilizzati simboli, a condizione che sia assicurata un’informazione sufficiente.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Documentazione tecnica </a>
</h6>
<div class="collapseable"> <p><sup>1</sup> L’operatore economico deve tenere a disposizione una documentazione tecnica che permetta all’organo di controllo (art. 21 LIE) di verificare il rispetto dei requisiti essenziali.</p>
<p><sup>2</sup> La documentazione tecnica deve essere redatta in una lingua ufficiale svizzera o in lingua inglese e deve comprendere le indicazioni seguenti:</p>
<dl>
<dt>a.</dt>
<dd>una descrizione generale del prodotto;</dd>
<dt>b.</dt>
<dd>i disegni e i piani di progettazione e fabbricazione in particolare schemi di componenti, sottounità e circuiti;</dd>
<dt>c.</dt>
<dd>le descrizioni e spiegazioni necessarie per la comprensione dei disegni e dei piani citati nonché del funzionamento dei prodotti;</dd>
<dt>d.</dt>
<dd>un elenco delle norme applicate completamente o in parte e, nella misura in cui non siano state applicate tali norme, una descrizione delle soluzioni adottate per soddisfare gli obiettivi di sicurezza;</dd>
<dt>e.</dt>
<dd>i risultati dei calcoli di costruzione e degli esami, inclusa un’idonea valutazione dei rischi;</dd>
<dt>f.</dt>
<dd>le relazioni interne o di terzi sulle prove effettuate.</dd>
</dl>
<p><sup>3</sup> La documentazione tecnica può essere redatta in un’altra lingua purché le informazioni necessarie alla sua valutazione siano fornite in una lingua ufficiale svizzera o in inglese.</p>
<p><sup>4</sup> La documentazione tecnica deve poter essere presentata durante dieci anni a decorrere dall’immissione sul mercato svizzero del prodotto a bassa tensione. Per le produzioni in serie, il termine decorre dalla fabbricazione dell’ultimo esemplare.</p>
</div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2: Prodotti a bassa tensione particolari </a>
</h2>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Regole tecniche riconosciute </a>
</h6>
<div class="collapseable"> <p><sup>1</sup> I prodotti a bassa tensione che non rientrano nel campo d’applicazione della direttiva UE «bassa tensione»<sup><a href="#fn-d5163e399">11</a></sup> o che sono elencati nell’allegato II di tale direttiva possono essere messi a disposizione sul mercato soltanto se sono conformi alle regole tecniche riconosciute.</p>
<p><sup>2</sup> Per regole tecniche riconosciute si intendono in particolare le norme armonizzate a livello internazionale della Commissione elettrotecnica internazionale (IEC) e del Comitato europeo di normalizzazione elettrotecnica (CENELEC) e, in mancanza di queste, le norme svizzere<sup><a href="#fn-d5163e407">12</a></sup>.</p>
<p><sup>3</sup> In mancanza di norme tecniche specifiche, devono essere prese in considerazione le norme applicabili per analogia o eventuali istruzioni tecniche.</p>
<div class="footnotes">
<p id="fn-d5163e399"><sup>11</sup> Cfr. nota a piè di pagina relativa all’art. 1 cpv. 1.</p>
<p id="fn-d5163e407"><sup>12</sup> Il testo di tali norme può essere consultata gratuitamente od ottenuta a pagamento presso l’Associazione svizzera di normalizzazione (SNV), Sulzerallee 70, <i>8404 </i>Winterthur (www.snv.ch).</p>
</div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Rispetto delle regole tecniche riconosciute </a>
</h6>
<div class="collapseable"> <p><sup>1</sup> Chi, in qualità di operatore economico, mette a disposizione sul mercato un prodotto a bassa tensione secondo l’articolo 13 capoverso 1 deve poter provare che tale prodotto è conforme alle regole tecniche riconosciute.</p>
<p><sup>2</sup> Per i prodotti a bassa tensione con una tensione d’esercizio inferiore a 50 V in corrente alternata o inferiore a 75 V in corrente continua e con corrente d’esercizio inferiore a 2 A, la prova è necessaria soltanto se il loro particolare funzionamento o le loro condizioni particolari di utilizzazione possono mettere in pericolo persone o cose.</p>
</div></article>
</div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Contrassegno di sicurezza facoltativo </a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Principio </a>
</h6>
<div class="collapseable"> <p><sup>1</sup> L’ESTI gestisce il servizio di certificazione per il contrassegno di sicurezza facoltativo (art. 20).</p>
<p><sup>2</sup> Chi vuole mettere a disposizione sul mercato un prodotto elettrico con il contrassegno di sicurezza facoltativo necessita di un’autorizzazione dell’organo di controllo.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Condizioni per l’autorizzazione </a>
</h6>
<div class="collapseable"> <p><sup>1</sup> L’autorizzazione è rilasciata se il fabbricante, il suo rappresentante domiciliato in Svizzera o un altro operatore economico prova che il prodotto è conforme ai requisiti definiti dall’articolo 5 o 13.</p>
<p><sup>2</sup> La domanda d’autorizzazione deve contenere:</p>
<dl>
<dt>a.</dt>
<dd>una breve descrizione del prodotto;</dd>
<dt>b.</dt>
<dd>il marchio commerciale registrato, la designazione del tipo e le caratteristiche tecniche principali;</dd>
<dt>c.</dt>
<dd>la prova della compatibilità elettromagnetica secondo le disposizioni dell’ordinanza del 25 novembre 2015<sup><a href="#fn-d5163e474">13</a></sup> sulla compatibilità elettromagnetica;</dd>
<dt>d.</dt>
<dd>il rapporto di un laboratorio di prova o l’attestato di conformità di un organo di valutazione della conformità.</dd>
</dl>
<p><sup>3</sup> L’organo di controllo può inoltre richiedere la documentazione tecnica e un campione del prodotto.</p>
<div class="footnotes"><p id="fn-d5163e474"><sup>13</sup> <a href="https://fedlex.data.admin.ch/eli/cc/2016/18/20160613">RS <b>734.5</b></a></p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> <b></b>Laboratori di prova e organismi di valutazione della conformità </a>
</h6>
<div class="collapseable"> <p><sup>1</sup> I laboratori di prova e gli organismi di valutazione della conformità che stilano rapporti e certificati devono:</p>
<dl>
<dt>a.</dt>
<dd>essere accreditati conformemente all’ordinanza del 17 giugno 1996<sup><a href="#fn-d5163e505">14</a></sup> sul­l’accreditamento e sulla designazione;</dd>
<dt>b.</dt>
<dd>essere riconosciuti dalla Svizzera nell’ambito di convenzioni internazionali; oppure</dd>
<dt>c.</dt>
<dd>essere autorizzati in altro modo dal diritto svizzero.</dd>
</dl>
<p><sup>2</sup> Chi si riferisce alla documentazione di organismi non menzionati dal capoverso 1 deve dimostrare con verosimiglianza che le procedure applicate e le qualifiche di tale organismo soddisfano le esigenze svizzere (art. 18 cpv. 2 LOTC).</p>
<div class="footnotes"><p id="fn-d5163e505"><sup>14</sup> <a href="https://fedlex.data.admin.ch/eli/cc/1996/1904_1904_1904/20160420">RS <b>946.512</b></a></p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> <b></b>Durata di validità dell’autorizzazione </a>
</h6>
<div class="collapseable"> <p><sup>1</sup> L’autorizzazione è valida per cinque anni al massimo.</p>
<p><sup>2</sup> Se si richiede la modifica o il rinnovo dell’autorizzazione, l’organo di controllo decide se occorre fornire una nuova prova.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> <b></b>Revoca dell’autorizzazione </a>
</h6>
<div class="collapseable"> <p>L’autorizzazione è revocata se le condizioni necessarie per il suo rilascio non sono più adempiute.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> <b></b>Contrassegno di sicurezza </a>
</h6>
<div class="collapseable"> <p><sup>1</sup> Il contrassegno di sicurezza facoltativo ha la forma seguente:</p>
<p><img src="image/image1.png"> <img src="image/image2.png"></p>
<p><sup>2</sup> Se tecnicamente non è possibile apporre il contrassegno di cui al capoverso 1, l’organo di controllo può autorizzare un altro contrassegno.</p>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4:  Messa a disposizione sul mercato di prodotti a bassa tensione usati </a>
</h1>
<div class="collapseable">
<br><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> </a>
</h6>
<div class="collapseable">
<p><sup>1</sup> I prodotti a bassa tensione usati possono essere messi a disposizione sul mercato soltanto se adempiono i requisiti in vigore al momento della loro immissione sul mercato.</p>
<p><sup>2 </sup>I prodotti usati immessi per la prima volta sul mercato svizzero sottostanno alle disposizioni sull’immissione sul mercato di prodotti nuovi.</p>
<p><sup>3 </sup>I prodotti a bassa tensione che subiscono trasformazioni o rinnovamenti concernenti essenzialmente la sicurezza soggiacciono, per quanto riguarda tali trasformazioni e rinnovamenti, alle disposizioni relative all’immissione sul mercato di prodotti nuovi.</p>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Esposizione e presentazione </a>
</h1>
<div class="collapseable"><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> </a>
</h6>
<div class="collapseable">
<p>I prodotti a bassa tensione che non adempiono i requisiti per la messa a disposizione sul mercato possono essere esposti o presentati se:</p>
<dl>
<dt>a.</dt>
<dd>è chiaramente indicato che l’adempimento dei requisiti legali non è provato e i prodotti a bassa tensione non possono perciò ancora essere immessi sul mercato;</dd>
<dt>b.</dt>
<dd>sono stati adottati i provvedimenti necessari per proteggere persone e cose.</dd>
</dl>
</div></article></div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6: Sorveglianza e monitoraggio del mercato </a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> <b></b>Sorveglianza del mercato da parte dell’organo di controllo </a>
</h6>
<div class="collapseable"> <p><sup>1</sup> L’organo di controllo verifica se i prodotti a bassa tensione messi a disposizione sul mercato soddisfano le prescrizioni della presente ordinanza.</p>
<p><sup>2</sup> A tal fine, effettua verifiche mediante campionatura e procede a controlli qualora indizi fondati indichino che un prodotto a bassa tensione non è conforme alle prescrizioni.</p>
<p><sup>3</sup> Può esigere che l’Amministrazione delle dogane gli fornisca informazioni, durante un periodo determinato, sull’importazione di prodotti a bassa tensione designati in modo preciso.</p>
<p><sup>4</sup> Gli operatori economici sono tenuti a mettere a disposizione dell’organo di controllo tutte le informazioni necessarie ai fini della sorveglianza del mercato e in particolare, su richiesta, a indicare gli operatori economici dai quali hanno ricevuto o ai quali hanno ceduto un prodotto. A tale riguardo l’organo di controllo fissa un termine adeguato.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Monitoraggio del mercato da parte degli operatori economici </a>
</h6>
<div class="collapseable"> <p><sup>1</sup> Gli operatori economici svolgono un’attività di monitoraggio per verificare che i prodotti da loro immessi sul mercato o messi a disposizione su di esso rispettino le prescrizioni della presente ordinanza, nella misura in cui ciò appaia necessario in considerazione dei rischi per la salute e per la sicurezza derivanti dai prodotti stessi.</p>
<p><sup>2</sup> Effettuano a questo scopo controlli per campionatura, procedono a una verifica se vi sono indizi fondati di non conformità alle prescrizioni di prodotti a bassa tensione e li documentano all’attenzione dell’organo di controllo e degli altri operatori economici.</p>
<p><sup>3</sup> Se constatano che un prodotto non è conforme alle prescrizioni, adottano le misure necessarie e, se risulta necessario in considerazione dei rischi, informano senza indugio l’organo di controllo in merito alle carenze riscontrate e alle misure adottate.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> <b></b>Competenze dell’organo di controllo </a>
</h6>
<div class="collapseable"> <p><sup>1</sup> Nell’ambito della sorveglianza del mercato, l’organo di controllo può:</p>
<dl>
<dt>a.</dt>
<dd>per provare la conformità:<dl>
<dt>1.</dt>
<dd>esigere la documentazione e le informazioni necessarie e fissare un termine per la loro presentazione,</dd>
<dt>2.</dt>
<dd>prelevare campioni;</dd>
</dl>
</dd>
<dt>b.</dt>
<dd>accedere ai locali commerciali durante il normale orario di lavoro;</dd>
<dt>c.</dt>
<dd>ordinare una verifica qualora:<dl>
<dt>1.</dt>
<dd>la documentazione richiesta non venga presentata entro il termine stabilito o sia incompleta,</dd>
<dt>2.</dt>
<dd>dalla prova di cui all’articolo 8 o 14 non risulti abbastanza chiaramente che un prodotto a bassa tensione è conforme ai requisiti,</dd>
<dt>3.</dt>
<dd>esista il dubbio che un prodotto a bassa tensione non corrisponda alla documentazione presentata.</dd>
</dl>
</dd>
</dl>
<p><sup>2</sup> Prima di ordinare una verifica, l’organo di controllo dà all’operatore economico la possibilità di esprimersi.</p>
<p><sup>3</sup> Per la verifica l’operatore economico mette gratuitamente a disposizione dell’orga­no di controllo un prodotto a bassa tensione scelto da quest’ultimo.</p>
<p><sup>4</sup> I costi della verifica di cui al capoverso 1 lettera c sono a carico dell’operatore economico se la documentazione non è stata presentata entro il termine o è incompleta, oppure se dalla verifica risulta che il prodotto a bassa tensione non è conforme ai requisiti.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> <b></b>Misure </a>
</h6>
<div class="collapseable"> <p><sup>1</sup> Se dal controllo o dalla verifica risulta che le prescrizioni della presente ordinanza sono state violate, l’organo di controllo dispone misure secondo l’articolo 10 capoversi 2–5 LSPro.</p>
<p><sup>3</sup> L’organo di controllo ha la competenza di accordare assistenza amministrativa internazionale conformemente all’articolo 22 LOTC.</p>
</div></article>
</div></section><section id="chap_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_7">Capitolo 7: Emolumenti e disposizioni penali </a>
</h1>
<div class="collapseable">
<article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> <b></b>Emolumenti </a>
</h6>
<div class="collapseable"> <p><sup>1</sup> Conformemente alle disposizioni del regolamento applicabile, gli organi di controllo riscuotono un emolumento e addebitano i costi alle persone interessate per:</p>
<dl>
<dt>a.</dt>
<dd>i controlli, se risulta che il prodotto non è conforme alle prescrizioni;</dd>
<dt>b.</dt>
<dd>le decisioni emanate nell’ambito del controllo di prodotti a bassa tensione.</dd>
</dl>
<p><sup>2</sup> La presente regolamentazione si applica per analogia anche ai contrassegni di sicurezza facoltativi.</p>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> <b></b>Disposizione penale </a>
</h6>
<div class="collapseable"> <p>Chiunque, intenzionalmente o per negligenza, utilizza il contrassegno di sicurezza facoltativo senza autorizzazione è punito secondo l’articolo 55 LIE.</p>
</div></article>
</div></section><section id="chap_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_8">Capitolo 8: Disposizioni finali </a>
</h1>
<div class="collapseable">
<article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b>  Abrogazione di un altro atto normativo </a>
</h6>
<div class="collapseable"> <p>L’ordinanza del 9 aprile 1997<sup><a href="#fn-d5163e750">15</a></sup> sui prodotti elettrici a bassa tensione è abrogata.</p>
<div class="footnotes"><p id="fn-d5163e750"><sup>15</sup> [<a href="https://fedlex.data.admin.ch/eli/oc/1997/1016_1016_1016">RU <b>1997 </b>1016</a>, <b></b><a href="https://fedlex.data.admin.ch/eli/oc/2000/123"><b>2000</b> 734 </a>art. 19 n. 2 762 n. I 3, <b></b><a href="https://fedlex.data.admin.ch/eli/oc/2007/633"><b>2007</b> 4477 </a>n. IV 23, <b></b><a href="https://fedlex.data.admin.ch/eli/oc/2009/763"><b>2009</b> 6243 </a>all. 3 n. II 4, <b></b><a href="https://fedlex.data.admin.ch/eli/oc/2010/348"><b>2010</b> 2583 </a>all. 4 n. II 1 2749 n. I 1, <b></b><a href="https://fedlex.data.admin.ch/eli/oc/2013/653"><b>2013</b> 3509 </a>all. n. 2]</p></div>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> <b></b>Disposizione transitoria </a>
</h6>
<div class="collapseable"> <p>I prodotti a bassa tensione messi a disposizione sul mercato conformemente al diritto anteriore possono continuare a essere messi a disposizione sul mercato se rispettano i requisiti fondamentali dell’ordinanza previgente e se sono stati immessi sul mercato prima dell’entrata in vigore della presente ordinanza.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> <b></b>Entrata in vigore </a>
</h6>
<div class="collapseable"> <p>La presente ordinanza entra in vigore il 20 aprile 2016.</p>
</div></article>
</div></section></main><div id="annex"><section id="lvl_d898e47"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d898e47">Allegato </a>
</h1>
<div class="collapseable">
<p>(art. 2 cpv. 3)</p>
<section id="lvl_d898e47/lvl_d898e48"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d898e47/lvl_d898e48">Equivalenze di espressioni  </a>
</h2>
<div class="collapseable">
<p>Ai fini della corretta interpretazione della direttiva UE «bassa tensione»<sup><a href="#fn-d5163e817">16</a></sup>, alla quale la presente ordinanza fa riferimento, vanno applicate le seguenti equivalenze di espressioni:</p>
<dl>
<dt>a.</dt>
<dd>espressioni in tedesco</dd>
</dl>
<p></p>
<div class="table"><table border="1">
<tr>
<td><p>EU</p></td>
<td><p>Schweiz</p></td>
</tr>
<tr>
<td><p>Mitgliedstaat</p></td>
<td><p>Schweiz</p></td>
</tr>
<tr>
<td><p>EU-Konformitätserklärung</p></td>
<td><p>Konformitätserklärung</p></td>
</tr>
<tr>
<td><p>Unionsmarkt</p></td>
<td><p>Schweizerischer Markt</p></td>
</tr>
<tr>
<td><p>Union</p></td>
<td><p>Schweiz</p></td>
</tr>
<tr>
<td><p>in der Union ansässige Person</p></td>
<td><p>in der Schweiz niedergelassene Person</p></td>
</tr>
<tr>
<td><p>Einführer</p></td>
<td><p>Importeur</p></td>
</tr>
<tr>
<td><p>Amtsblatt der Europäischen Union</p></td>
<td><p>Bundesblatt</p></td>
</tr>
<tr>
<td><p></p></td>
<td><p></p></td>
</tr>
</table></div>
<dl>
<dt>b.</dt>
<dd>espressioni in francese</dd>
</dl>
<p></p>
<div class="table"><table border="1">
<tr>
<td><p>UE</p></td>
<td><p>Suisse</p></td>
</tr>
<tr>
<td><p>état membre</p></td>
<td><p>Suisse</p></td>
</tr>
<tr>
<td><p>déclaration UE de conformité</p></td>
<td><p>déclaration de conformité</p></td>
</tr>
<tr>
<td><p>Marché de l’Union </p></td>
<td><p>Marché suisse</p></td>
</tr>
<tr>
<td><p>Union </p></td>
<td><p>Suisse</p></td>
</tr>
<tr>
<td><p>Personne établie dans l’Union </p></td>
<td><p>Personne établie en Suisse</p></td>
</tr>
<tr>
<td><p>Importateur</p></td>
<td><p>Importateur</p></td>
</tr>
<tr>
<td><p>Journal officiel de l’Union européenne</p></td>
<td><p>Feuille fédérale</p></td>
</tr>
<tr>
<td><p></p></td>
<td><p></p></td>
</tr>
</table></div>
<dl>
<dt>c.</dt>
<dd>espressioni in italiano</dd>
</dl>
<p></p>
<div class="table"><table border="1">
<tr>
<td><p>UE</p></td>
<td><p>Svizzera</p></td>
</tr>
<tr>
<td><p>Dichiarazione di conformità UE</p></td>
<td><p>Dichiarazione di conformità</p></td>
</tr>
<tr>
<td><p>Gazzetta ufficiale dell’Unione europea</p></td>
<td><p>Foglio federale</p></td>
</tr>
<tr>
<td><p>Mercato dell’Unione</p></td>
<td><p>Mercato svizzero</p></td>
</tr>
<tr>
<td><p>Persona stabilita nell’Unione</p></td>
<td><p>Persona domiciliata in Svizzera</p></td>
</tr>
<tr>
<td><p>Stato membro</p></td>
<td><p>Svizzera</p></td>
</tr>
<tr>
<td><p>Unione</p></td>
<td><p>Svizzera</p></td>
</tr>
<tr>
<td><p></p></td>
<td><p></p></td>
</tr>
</table></div>
<section id="lvl_d898e47/lvl_d898e48/d898e49"><h3 class="heading" role="heading" aria-level="3">
<span class="display-icon"></span><span class="external-link-icon"></span>
</h3>
<div class="collapseable"></div></section><div class="footnotes"><p id="fn-d5163e817"><sup>16</sup>  Cfr. la nota a piè di pagina relativa all’art. 1 cpv. 1.</p></div>
</div></section>
</div></section></div>
</div></body>
</html>
