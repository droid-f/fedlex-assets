<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.653.259.8 --><p class="srnummer ">0.653.259.8 </p>
<p class="ref "> RU <b>2016</b> 5291</p>
<h1 class="erlasstitel botschafttitel ">Scambio di lettere<br>tra la Svizzera e la Norvegia concernente l’applicazione anticipata della Convenzione sull’assistenza amministrativa</h1>
<p class="erlasssubtitel ">Entrato il vigore il 1° gennaio 2017</p>
<p class="erlassdatum "> (Stato 1° gennaio 2017)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e24" id="fnbck-d7e24">1</a></sup></i></p>
<?del-struct abstand18pt><p></p>
<div class="table layout-table"><table>
<tr>
<td>
<p class="man-template-tab-krpr ">S. E. Siv Jensen</p>
<p class="man-template-tab-krpr ">Ministra delle finanze</p>
<p class="man-template-tab-krpr ">Ministero delle finanze</p>
<p class="man-template-tab-krpr ">P.O Box 8008 dep</p>
<p class="man-template-tab-krpr ">NO-0030 Oslo</p>
<p class="man-template-tab-krpr ">Norvegia</p>
</td>
<td><p class="man-template-tab-krpr ">Norvegia, 13 dicembre 2016</p></td>
</tr>
<tr>
<td><p class="man-template-tab-krpr "></p></td>
<td>
<p class="man-template-tab-krpr ">Sua Eccellenza</p>
<p class="man-template-tab-krpr ">Ueli Maurer </p>
<p class="man-template-tab-krpr ">Dipartimento federale delle finanze</p>
<p class="man-template-tab-krpr ">Bundesgasse 3</p>
<p class="man-template-tab-krpr ">CH-3003 Berna</p>
<p class="man-template-tab-krpr ">Svizzera</p>
</td>
</tr>
</table></div>
<?del-struct abstand18pt><p class="absatz ">Sua Eccellenza,</p>
<?del-struct abstand4pt><?del-struct abstand4pt><p class="absatz ">ho l’onore di confermare il ricevimento della Sua lettera del 26 ottobre 2016 dal seguente tenore: </p>
<?del-struct abstand4pt><p class="absatz ">«Ho l’onore di riferirmi alla Dichiarazione congiunta firmata il 20 gennaio 2016 in cui la Svizzera e la Norvegia hanno espresso l’intenzione di introdurre lo scambio automatico di informazioni relative a conti finanziari sulla base dello standard comune di comunicazione dell’OCSE e il relativo commentario a partire dal 2017 (primo scambio di dati nel 2018).</p>
<p class="absatz ">Questo scambio di informazioni si fonda sull’articolo 6 della Convenzione del 25 gennaio 1988<sup><a href="#fn-d7e77" id="fnbck-d7e77">2</a></sup> sulla reciproca assistenza amministrativa in materia fiscale, riveduta dal Protocollo di modifica del 27 maggio 2010 (di seguito «Convenzione riveduta») e sull’Accordo multilaterale del 29 ottobre 2014<sup><a href="#fn-d7e86" id="fnbck-d7e86">3</a></sup>  tra Autorità Competenti concernente lo scambio automatico di informazioni relative a Conti Finanziari (<i>Multilateral Competent Authority Agreement on Automatic Exchange of Financial Account Information</i>, qui di seguito «Accordo SAI»). Secondo l’articolo 28 paragrafo 6 della Convenzione riveduta, le disposizioni della Convenzione si applicano all’assistenza amministrativa in relazione al periodo fiscale che inizia il o dopo il 1° gennaio dell’anno successivo all’entrata in vigore della Convenzione riveduta in riferimento a una Parte o, in assenza di periodo fiscale, all’assistenza amministrativa relativa a obblighi fiscali sorti il 1° gennaio o dopo il 1° gennaio dell’anno successivo all’entrata in vigore della Convenzione riveduta in riferimento a una Parte.</p>
<p class="absatz ">Considerato che, secondo l’articolo 28 paragrafo 6 della Convenzione riveduta, due o più Parti possono convenire che la Convenzione riveduta abbia effetto per quel che concerne l’assistenza amministrativa relativa ai periodi fiscali o obblighi fiscali anteriori, ho l’onore di proporre, in nome del Consiglio federale svizzero, che Svizzera e Norvegia convengano che l’articolo 6 della Convenzione riveduta e l’Accordo SAI siano applicabili ai periodi fiscali che iniziano il o dopo il 1° gennaio 2017.</p>
<p class="absatz ">Nel caso in cui il Governo norvegese accetti la proposta succitata, ho inoltre l’onore di proporre che la presente lettera e la Sua risposta siano considerate come un accordo in materia tra i due Governi, applicabile in Svizzera dal giorno dell’entrata in vigore della Convezione riveduta e dell’Accordo SAI.»</p>
<?del-struct abstand4pt><p class="absatz ">In nome del Governo di Norvegia, ho l’onore di confermare che la proposta contenuta nella lettera di cui sopra è accettata dal Governo di Norvegia. La lettera di Sua Eccellenza e la presente risposta sono considerate come un accordo tra i due Governi, applicabile tra la Svizzera e la Norvegia dal giorno dell’entrata in vigore in Svizzera della Convenzione riveduta e dell’Accordo SAI.</p>
<?del-struct abstand18pt><p class="absatz ">Gradisca, onorevole Consigliere federale, l’espressione della mia massima stima.</p>
<p class="unterschriftenfi1 ">Siv Jensen<br>Ministra delle finanze</p>
<div class="footnotes">
<p id="fn-d7e24"><sup><a href="#fnbck-d7e24">1</a></sup><sup></sup> Dal testo originale inglese.</p>
<p id="fn-d7e77"><sup><a href="#fnbck-d7e77">2</a></sup><sup></sup> <a href="https://fedlex.data.admin.ch/eli/cc/2016/806" target="_blank">RS <b>0.652.1</b></a></p>
<p id="fn-d7e86"><sup><a href="#fnbck-d7e86">3</a></sup><sup></sup> <a href="https://fedlex.data.admin.ch/eli/cc/2016/759" target="_blank">RS <b>0.653.1</b></a></p>
</div>
</div></div>
</div></body>
</html>
