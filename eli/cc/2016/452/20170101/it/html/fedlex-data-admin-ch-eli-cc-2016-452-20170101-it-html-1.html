<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-452-20170101-it-docx</title>
</head>
<body><div id="lawcontent">
<div id="preface">
<!--0.740.727 --><p class="srnummer ">0.740.727 </p>
<p> RU <b>2016</b> 2773 </p>
<p><i>Testo originale</i></p>
<h1 class="erlasstitel botschafttitel ">Decisione n. 1/2016 <br>del Comitato dei trasporti terrestri Comunità/Svizzera <br>concernente il sistema di tariffazione applicabile ai veicoli in Svizzera a partire dal 1° gennaio 2017</h1>
<p>Adottata il 10 giugno 2016</p>
<p>Entrata in vigore per la Svizzera il 1° gennaio 2017</p>
<p> (Stato 1° gennaio 2017)</p>
</div>
<div id="preamble">
<p>Il Comitato,</p>
<p>visto l’Accordo tra la Comunità europea e la Confederazione svizzera sul trasporto di merci e passeggeri su strada e per ferrovia (qui di seguito «Accordo»)<sup><a href="#fn-d6e31" id="fnbck-d6e31">1</a></sup>, in particolare l’articolo 51 paragrafo 2,</p>
<p>considerando quanto segue:</p>
<p>(1)  conformemente all’articolo 40 dell’Accordo, dal 1° gennaio 2001 la Svizzera riscuote una tassa non discriminatoria sui veicoli per coprire i costi che essi provocano («tassa sul traffico pesante commisurata alle prestazioni»). Le tariffe sono differenziate in base a tre categorie di norme sulle emissioni (classi EURO); </p>
<p>(2)  a tal fine, l’articolo 40 paragrafi 2 e 4 dell’Accordo stabilisce la media ponderata delle tariffe, la tariffa massima per la categoria di veicoli più inquinanti e la differenza massima tra le tariffe applicabili alle varie categorie; </p>
<p>(3)  tenuto conto della modernizzazione del parco veicoli circolante in Svizzera, grazie alla quale sempre più veicoli rispettano le norme EURO più recenti, è necessario che il Comitato dei trasporti terrestri Comunità/Svizzera adegui la ripartizione delle categorie di norme EURO fra le tre categorie tariffarie;</p>
<p>(4)  la riduzione del 10 per cento rispetto al livello della relativa categoria tariffaria per i veicoli delle classi di emissione EURO II ed EURO III che sono dotati di un sistema omologato di riduzione della massa di particolato, prevista dalla decisione n. 1/2011 del Comitato dei trasporti terrestri Comunità/Svizzera del 10 giugno 2011<sup><a href="#fn-d6e49" id="fnbck-d6e49">2</a></sup>, deve essere mantenuta, </p>
<p>decide:</p>
<div class="footnotes">
<p id="fn-d6e31"><sup><a href="#fnbck-d6e31">1</a></sup> <a href="https://fedlex.data.admin.ch/eli/cc/2002/257" target="_blank">RS <b>0.740.72</b></a></p>
<p id="fn-d6e49"><sup><a href="#fnbck-d6e49">2</a></sup> <a href="https://fedlex.data.admin.ch/eli/cc/2021/353" target="_blank">RS <b>0.740.724</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>La tassa sul traffico pesante commisurata alle prestazioni per un veicolo che ha un peso totale effettivo a pieno carico non superiore a 40 tonnellate e che percorre una distanza di 300 km ammonta a:</p>
<dl>
<dt>– </dt>
<dd>372 franchi svizzeri per la categoria tariffaria 1</dd>
<dt>– </dt>
<dd>322,80 franchi svizzeri per la categoria tariffaria 2</dd>
<dt>– </dt>
<dd>273,60 franchi svizzeri per la categoria tariffaria 3.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>La categoria tariffaria 1 si applica ai veicoli appartenenti alla classe di emissioni EURO III e a tutti i veicoli autorizzati a circolare prima dell’entrata in vigore della norma EURO III. </p>
<p>La categoria tariffaria 2 si applica ai veicoli appartenenti alle classi di emissioni EURO IV ed EURO V. </p>
<p>La categoria tariffaria 3 si applica ai veicoli appartenenti alla classe di emissioni EURO VI.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>È applicata la riduzione del 10 per cento rispetto alla relativa categoria tariffaria per i veicoli delle classi di emissione EURO II ed EURO III dotati di un sistema omologato di riduzione della massa di particolato, prevista dall’articolo 1 della decisione n. 1/2011 del Comitato dei trasporti terrestri Comunità/Svizzera.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>La presente decisione entra in vigore il 1° gennaio 2017.</p>
<p>Fatto a Berna, il 10 giugno 2016.</p>
<p></p>
<div class="table"><table border="1"><tr>
<td>
<p>Per la Confederazione Svizzera:</p>
<p>Il presidente, Peter Füglistaler</p>
</td>
<td>
<p>Per l’Unione europea:</p>
<p>Il capo della delegazione dell’Unione europea, Fotis Karamitsos</p>
</td>
</tr></table></div>
</div></article></main>
</div></body>
</html>
