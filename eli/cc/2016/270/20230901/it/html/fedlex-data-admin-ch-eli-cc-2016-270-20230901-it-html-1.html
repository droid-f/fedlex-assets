<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2016-270-20230901-it-docx-1</title>
</head>
<body><div id="lawcontent">
<div id="preface">
<!--172.043.60 --><p class="srnummer ">172.043.60 </p>
<h1 class="erlasstitel botschafttitel ">Ordinanza<br>sugli emolumenti per le decisioni e le prestazioni dell’Ufficio federale di polizia</h1>
<h2 class="erlasskurztitel ">(Ordinanza sugli emolumenti di fedpol, OEm-fedpol)</h2>
<p>del 4 maggio 2016 (Stato 1° settembre 2023) (Stato 1° settembre 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 46<i>a</i> della legge del 21 marzo 1997<sup><a href="#fn-d6e23" id="fnbck-d6e23">1</a></sup> sull’organizzazione del Governo e dell’Amministrazione,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup>  <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio e campo d’applicazione</a>
</h6>
<div class="collapseable"> <p><sup>1</sup> L’Ufficio federale di polizia (fedpol) riscuote emolumenti per:</p>
<dl>
<dt>a. </dt>
<dd>le decisioni ai sensi degli articoli 13<i>e</i> e 24<i>c </i>della legge federale del 21 marzo 1997<sup><a href="#fn-d6e53" id="fnbck-d6e53">2</a></sup> sulle misure per la salvaguardia della sicurezza interna;</dd>
<dt>b. </dt>
<dd>le decisioni concernenti la sospensione temporanea di un divieto d’entrata o di un’espulsione ai sensi degli articoli 67 capoverso 5 e 68 capoverso 3 della legge federale del 16 dicembre 2005<sup><a href="#fn-d6e65" id="fnbck-d6e65">3</a></sup> sugli stranieri e la loro integrazione<sup><a href="#fn-d6e73" id="fnbck-d6e73">4</a></sup>;</dd>
<dt>c. </dt>
<dd>le prestazioni ai sensi dell’articolo 2 lettera b della legge federale del 7 ottobre 1994<sup><a href="#fn-d6e86" id="fnbck-d6e86">5</a></sup> sugli Uffici centrali di polizia giudiziaria della Confederazione e i centri comuni di cooperazione di polizia e doganale con altri Stati;</dd>
<dt>d.<sup><a href="#fn-d6e97" id="fnbck-d6e97">6</a></sup> </dt>
<dd>le decisioni e le prestazioni ai sensi dell’articolo 19 capoverso 1 dell’ordinanza del 30 agosto 2022<sup><sup><a href="#fn-d6e110" id="fnbck-d6e110">7</a></sup></sup> sulla protezione dei dati;</dd>
<dt>e.<sup><a href="#fn-d6e121" id="fnbck-d6e121">8</a></sup> </dt>
<dd>le attestazioni di sicurezza richieste da cittadini svizzeri ai fini di un controllo di sicurezza relativo alle persone da parte di autorità estere e destinate ad agevolare l’entrata sul territorio di queste ultime;</dd>
<dt>f.<sup><a href="#fn-d6e135" id="fnbck-d6e135">9</a></sup> </dt>
<dd>la messa a disposizione di apparecchi tecnici speciali nonché di programmi informatici speciali per la sorveglianza del traffico delle telecomunicazioni da parte delle autorità cantonali ai sensi dell’articolo 10 capoverso 9 dell’ordinanza del 17 novembre 1999<sup><a href="#fn-d6e147" id="fnbck-d6e147">10</a></sup> sull’organizzazione del Dipartimento federale di giustizia e polizia, sempre che ne risultino costi straordinari per fedpol.</dd>
</dl>
<p><sup>2</sup> La presente ordinanza non si applica alle decisioni emanate e alle prestazioni fornite da fedpol in virtù dei seguenti atti normativi:</p>
<dl>
<dt>a. </dt>
<dd>legge del 17 dicembre 2004<sup><a href="#fn-d6e163" id="fnbck-d6e163">11</a></sup> sulla trasparenza;</dd>
<dt>b. </dt>
<dd>legge federale del 23 dicembre 2011<sup><a href="#fn-d6e175" id="fnbck-d6e175">12</a></sup> sulla protezione extraprocessuale dei testimoni;</dd>
<dt>c. </dt>
<dd>ordinanza del 20 settembre 2002<sup><a href="#fn-d6e187" id="fnbck-d6e187">13</a></sup> sui documenti d’identità;</dd>
<dt>d. </dt>
<dd>ordinanza del 2 luglio 2008<sup><a href="#fn-d6e199" id="fnbck-d6e199">14</a></sup> sulle armi;</dd>
<dt>e. </dt>
<dd>ordinanza del 27 novembre 2000<sup><a href="#fn-d6e211" id="fnbck-d6e211">15</a></sup> sugli esplosivi.</dd>
</dl>
<div class="footnotes">
<p id="fn-d6e53"><sup><a href="#fnbck-d6e53">2</a></sup>  <a href="https://fedlex.data.admin.ch/eli/cc/1998/1546_1546_1546" target="_blank">RS <b>120</b></a></p>
<p id="fn-d6e65"><sup><a href="#fnbck-d6e65">3</a></sup> <a href="https://fedlex.data.admin.ch/eli/cc/2007/758" target="_blank">RS <b>142.20</b></a></p>
<p id="fn-d6e73"><sup><a href="#fnbck-d6e73">4</a></sup> Il titolo è stato adattato in applicazione dell’art. 12 cpv. 2 della LF del 18 giu. 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>), con effetto dal 1° gen. 2019.</p>
<p id="fn-d6e86"><sup><a href="#fnbck-d6e86">5</a></sup>  <a href="https://fedlex.data.admin.ch/eli/cc/1995/875_875_875" target="_blank">RS<b> 360</b></a></p>
<p id="fn-d6e97"><sup><a href="#fnbck-d6e97">6</a></sup> Nuovo testo giusta l’all. 2 n. II 20 dell’O del 31 ago. 2022 sulla protezione dei dati, in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p>
<p id="fn-d6e110"><sup><a href="#fnbck-d6e110">7</a></sup> <a href="https://fedlex.data.admin.ch/eli/cc/1993/1962_1962_1962" target="_blank">RS <b>235.11</b></a></p>
<p id="fn-d6e121"><sup><a href="#fnbck-d6e121">8</a></sup> Introdotta dal n. I dell’O dell’11 gen. 2017, in vigore dal 1° feb. 2017 (<a href="https://fedlex.data.admin.ch/eli/oc/2017/60" target="_blank">RU <b>2017</b> 245</a>).</p>
<p id="fn-d6e135"><sup><a href="#fnbck-d6e135">9</a></sup> Introdotta dal n. I dell’O del 27 feb. 2019, in vigore dal 1° dic. 2019 (<a href="https://fedlex.data.admin.ch/eli/oc/2019/178" target="_blank">RU <b>2019</b> 981</a>).</p>
<p id="fn-d6e147"><sup><a href="#fnbck-d6e147">10</a></sup> <a href="https://fedlex.data.admin.ch/eli/cc/2000/57" target="_blank">RS <b>172.213.1</b></a></p>
<p id="fn-d6e163"><sup><a href="#fnbck-d6e163">11</a></sup> <a href="https://fedlex.data.admin.ch/eli/cc/2006/355" target="_blank">RS <b>152.3</b></a></p>
<p id="fn-d6e175"><sup><a href="#fnbck-d6e175">12</a></sup>  <a href="https://fedlex.data.admin.ch/eli/cc/2012/814" target="_blank">RS <b>312.2</b></a></p>
<p id="fn-d6e187"><sup><a href="#fnbck-d6e187">13</a></sup>  <a href="https://fedlex.data.admin.ch/eli/cc/2002/468" target="_blank">RS <b>143.11</b></a></p>
<p id="fn-d6e199"><sup><a href="#fnbck-d6e199">14</a></sup>  <a href="https://fedlex.data.admin.ch/eli/cc/2008/767" target="_blank">RS <b>514.541</b></a></p>
<p id="fn-d6e211"><sup><a href="#fnbck-d6e211">15</a></sup>  <a href="https://fedlex.data.admin.ch/eli/cc/2001/78" target="_blank">RS <b>941.411</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Applicabilità dell’ordinanza generale sugli emolumenti</a>
</h6>
<div class="collapseable"> <p>Per quanto la presente ordinanza non disponga altrimenti, si applicano le disposizioni dell’ordinanza generale dell’8 settembre 2004<sup><a href="#fn-d6e228" id="fnbck-d6e228">16</a></sup> sugli emolumenti. </p>
<div class="footnotes"><p id="fn-d6e228"><sup><a href="#fnbck-d6e228">16</a></sup>  <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Calcolo degli emolumenti in generale</a><sup><a href="#fn-d6e240" id="fnbck-d6e240">17</a></sup>
</h6>
<div class="collapseable"> <p><sup>1</sup> Fatto salvo l’articolo 3<i>a</i>, gli emolumenti sono calcolati in base al tempo impiegato.<sup><a href="#fn-d6e257" id="fnbck-d6e257">18</a></sup></p>
<p><sup>2</sup> La tariffa oraria ammonta a 100–250 franchi a seconda delle conoscenze specifiche richieste.</p>
<div class="footnotes">
<p id="fn-d6e240"><sup><a href="#fnbck-d6e240">17</a></sup> Nuovo testo giusta il n. I dell’O del 27 feb. 2019, in vigore dal 1° dic. 2019 (<a href="https://fedlex.data.admin.ch/eli/oc/2019/178" target="_blank">RU <b>2019</b> 981</a>).</p>
<p id="fn-d6e257"><sup><a href="#fnbck-d6e257">18</a></sup> Nuovo testo giusta il n. I dell’O del 27 feb. 2019, in vigore dal 1° dic. 2019 (<a href="https://fedlex.data.admin.ch/eli/oc/2019/178" target="_blank">RU <b>2019</b> 981</a>).</p>
</div>
</div></article><article id="art_3_a"><a name="a3a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3_a"><b>Art. 3</b><i>a</i></a><sup><a href="#fn-d6e273" id="fnbck-d6e273">19</a></sup><a href="#art_3_a"> Emolumenti per l’utilizzo di programmi informatici speciali</a>
</h6>
<div class="collapseable"> <p><sup>1</sup> Per l’utilizzo di un programma informatico speciale di sorveglianza del traffico delle telecomunicazioni è riscosso un emolumento forfettario alla settimana e per ciascun apparecchio target.</p>
<p><sup>2</sup> L’emolumento è calcolato dividendo i costi delle licenze per il numero di licenze nonché per il numero di settimane dell’anno.</p>
<p><sup>3</sup> Il periodo di calcolo inizia non appena il programma informatico speciale è stato installato con successo su un apparecchio target.</p>
<p><sup>4</sup> Se la trasmissione dei dati da un’applicazione esplicitamente richiesta non funziona subito dopo l’installazione, nonostante i test abbiano avuto esito positivo, l’impiego è interrotto e non sono riscossi emolumenti.</p>
<p><sup>5</sup> Ritardi o perdite di dati sopraggiunti, per motivi tecnici, durante l’esecuzione di sorveglianze nonché problemi tecnici sopraggiunti durante la sorveglianza non comportano una riduzione degli emolumenti.</p>
<p><sup>6</sup> Gli emolumenti sono dovuti anche nel caso in cui una sorveglianza sia stata ordinata ed eseguita, ma non approvata.</p>
<p><sup>7</sup> Per ogni proroga dell’utilizzo di un programma informatico speciale, fedpol riscuote un nuovo emolumento ai sensi del capoverso 1.</p>
<p><sup>8</sup> Gli emolumenti sono riscossi una volta terminato l’utilizzo.</p>
<p><sup>9</sup> Fedpol valuta periodicamente l’utilizzo dei programmi informatici speciali e il calcolo degli emolumenti.</p>
<div class="footnotes"><p id="fn-d6e273"><sup><a href="#fnbck-d6e273">19</a></sup> Introdotto dal n. I dell’O del 27 feb. 2019 (<a href="https://www.fedlex.admin.ch/eli/oc/2019/178/it" target="_blank"></a><a href="https://fedlex.data.admin.ch/eli/oc/2019/178" target="_blank"></a><a href="https://www.fedlex.admin.ch/eli/oc/2019/178/it" target="_blank">RU <b>2019</b> 981</a>). Nuovo testo giusta il n. I dell’O del 17 ago. 2022, in vigore dal 1° ott. 2022 (<a href="https://fedlex.data.admin.ch/eli/oc/2022/472" target="_blank">RU <b>2022 </b>472</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Supplemento</a>
</h6>
<div class="collapseable"> <p>Per le prestazioni di eccezionale entità o di particolare difficoltà o urgenza, fedpol può riscuotere un supplemento che può ammontare fino al 50 per cento dell’emolumento ordinario.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Incasso</a>
</h6>
<div class="collapseable"> <p><sup>1</sup> Fedpol può riscuotere gli emolumenti in anticipo, contro rimborso o dietro fatturazione.</p>
<p><sup>2</sup> All’estero, gli emolumenti devono essere pagati nella moneta locale. Se la moneta locale non è convertibile in franchi svizzeri, si applica l’articolo 7 capoverso 2 dell’ordinanza del 7 ottobre 2015<sup><a href="#fn-d6e342" id="fnbck-d6e342">20</a></sup> sugli emolumenti del DFAE.</p>
<div class="footnotes"><p id="fn-d6e342"><sup><a href="#fnbck-d6e342">20</a></sup>  <a href="https://fedlex.data.admin.ch/eli/cc/2015/652" target="_blank">RS <b>191.11</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° giugno 2016. </p>
<p></p>
</div></article></main>
</div></body>
</html>
