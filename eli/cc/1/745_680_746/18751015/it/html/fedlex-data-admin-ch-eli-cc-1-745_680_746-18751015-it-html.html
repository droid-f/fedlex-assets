<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1-745_680_746-18751015-it-docx</title>
</head>
<body><div id="lawcontent">
<div id="preface">
<p> (Stato 10  giugno 1997)</p>
<p>0.854.945.4</p>
<p></p>
<!--0.854.945.4--><p class="srnummer">0.854.945.4</p>
<p><sup><a href="#fn-d2097e14">1</a></sup>cs Traduzione<i><sup><a href="#fn-d2097e22">2</a></sup></i></p>
<?del-struct abstand4pt><?del-struct abstand4pt><h1 class="erlasstitel">Dichiarazione<br>fra la Confederazione Svizzera e il Regno d’Italia <br>per l’assistenza gratuita reciproca a malati poveri</h1>
<?del-struct abstand18pt><p>Firmata dalla Svizzera il 15 ottobre 1875</p>
<p>Firmata dall’Italia il 6 ottobre 1875</p>
<p></p>
<div class="footnotes">
<p id="fn-d2097e14"><sup>1</sup> CS <b>14</b> 138</p>
<p id="fn-d2097e22"><sup>2</sup> Il testo originale è pubblicato sotto lo stesso numero nell’ediz. franc. della presente Rac­colta.</p>
</div>
</div>
<div id="preamble">
<p>Il Consiglio federale svizzero<br>e<br>il Governo di Sua Maestà il Re d’Italia,</p>
<p>nello scopo di regolare di comune accordo i principî che reciprocamente s’impe-gnano ad applicare per l’assistenza degli attinenti dell’uno dei due Stati che cadono malati sul territorio dell’altro;</p>
<p>e desiderando in ispecie di dare alle dichiarazioni scambiate nel 1856 tra la Svizzera e il Regno di Sardegna una forma più precisa e di espressamente estenderla a tutto il Regno d’Italia, </p>
<p>sonosi concertati in quanto segue:</p>
<p>Ciascuno dei due Governi contraenti si obbliga a provvedere affinchè sul suo territorio quegli attinenti privi, di mezzi dell’altro Stato che per causa di malattia fisica o mentale vengano in bisogno di soccorso e di cura medica siano trattati egualmente come i suoi proprii attinenti poveri, sino a che il loro ritorno in patria possa seguire senza pericolo della salute loro o d’altri.</p>
<p>Delle spese dipendenti da questa prestazione di soccorso e da queste cure, come anche dalla inumazione delle persone soccorse, non potrà avanzarsi pretesa di rimborso verso le casse dello Stato o dei comuni, nè verso le altre casse pubbliche dello Stato a cui il bisognoso appartiene.</p>
<p>Se la persona soccorsa od altre per essa obbligate a norma di diritto civile, particolarmente i parenti tenuti a fornirle di che vivere, sono in grado di sopportare le spese di che si tratta, resta riservato il diritto di riclamarne da loro il rimborso.</p>
<p>Dietro domanda fatta per via diplomatica, ciascuno dei due Governi contraenti si obbliga a mettere a disposizione dell’altro Governo i suoi propri impiegati, prestandogli l’appoggio ammissibile nei limiti della legislazione del paese, affinchè coloro che hanno sopportato le spese vengano rimborsati secondo le tasse praticate.</p>
<?del-struct abstand18pt><?del-struct abstand18pt><p>Queste disposizioni durano in vigore sino allo spirare di quell’anno che sussegue alla loro dinunzia da parte di uno dei Governi contraenti.<sup><a href="#fn-d2097e67">3</a></sup></p>
<div class="footnotes"><p id="fn-d2097e67"><sup>3</sup> La presente Dichiarazione è stata disdetta dalla Svizzera per il 31 dicembre 1920 ma, per reciproca intesa del 21 settembre 1921, resta tacitamente in vigore di tre in tre mesi (FF <b>1920</b>, II, pagg. 62 e <i>63</i>, e <b>1921</b>, II, pag. 348 edizione tedesca, e FF <b>1920</b>, II, pag. 227, e <b>1921</b>, II, pag. 347 edizione francese).</p></div>
</div>
</div></body>
</html>
