<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.854.945.4 --><p class="srnummer ">0.854.945.4 </p>
<p class="ref "><sup> </sup>CS <b>14</b> 138</p>
<p class="man-template-tab-krpr-kurs man-font-style-italic ">Traduzione<span class="man-font-style-normal"><sup><a href="#fn-d7e15" id="fnbck-d7e15">1</a></sup></span></p>
<h1 class="erlasstitel botschafttitel ">Dichiarazione<br>fra la Confederazione Svizzera e il Regno d’Italia <br>per l’assistenza gratuita reciproca a malati poveri</h1>
<p class="erlasssubtitel ">Firmata dalla Svizzera il 15 ottobre 1875<br>Firmata dall’Italia il 6 ottobre 1875</p>
<p class="erlassdatum "> (Stato 15 ottobre 1875)</p>
<div class="footnotes"><p id="fn-d7e15"><sup><a href="#fnbck-d7e15">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo di Sua Maestà il Re d’Italia,</p>
<p class="absatz ">nello scopo di regolare di comune accordo i principî che reciprocamente s’impe-gnano ad applicare per l’assistenza degli attinenti dell’uno dei due Stati che cadono malati sul territorio dell’altro;</p>
<p class="absatz ">e desiderando in ispecie di dare alle dichiarazioni scambiate nel 1856 tra la Svizzera e il Regno di Sardegna una forma più precisa e di espressamente estenderla a tutto il Regno d’Italia, </p>
<p class="man-template-verb ">sonosi concertati in quanto segue:</p>
<p class="absatz ">Ciascuno dei due Governi contraenti si obbliga a provvedere affinchè sul suo territorio quegli attinenti privi, di mezzi dell’altro Stato che per causa di malattia fisica o mentale vengano in bisogno di soccorso e di cura medica siano trattati egualmente come i suoi proprii attinenti poveri, sino a che il loro ritorno in patria possa seguire senza pericolo della salute loro o d’altri.</p>
<p class="absatz ">Delle spese dipendenti da questa prestazione di soccorso e da queste cure, come anche dalla inumazione delle persone soccorse, non potrà avanzarsi pretesa di rimborso verso le casse dello Stato o dei comuni, nè verso le altre casse pubbliche dello Stato a cui il bisognoso appartiene.</p>
<p class="absatz ">Se la persona soccorsa od altre per essa obbligate a norma di diritto civile, particolarmente i parenti tenuti a fornirle di che vivere, sono in grado di sopportare le spese di che si tratta, resta riservato il diritto di riclamarne da loro il rimborso.</p>
<p class="absatz ">Dietro domanda fatta per via diplomatica, ciascuno dei due Governi contraenti si obbliga a mettere a disposizione dell’altro Governo i suoi propri impiegati, prestandogli l’appoggio ammissibile nei limiti della legislazione del paese, affinchè coloro che hanno sopportato le spese vengano rimborsati secondo le tasse praticate.</p>
<p class="absatz ">Queste disposizioni durano in vigore sino allo spirare di quell’anno che sussegue alla loro dinunzia da parte di uno dei Governi contraenti.<sup><a href="#fn-d7e56" id="fnbck-d7e56">2</a></sup></p>
<div class="footnotes"><p id="fn-d7e56"><sup><a href="#fnbck-d7e56">2</a></sup><sup></sup> La presente Dichiarazione è stata disdetta dalla Svizzera per il 31 dicembre 1920 ma, per reciproca intesa del 21 settembre 1921, resta tacitamente in vigore di tre in tre mesi (FF <b>1920</b>, II, pagg. 62 e 63, e <b>1921</b>, II, pag. 348 edizione tedesca, e FF <b>1920</b>, II, pag. 227, e <b>1921</b>, II, pag. 347 edizione francese).</p></div>
</div></div>
<main id="maintext"><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> il Consiglio federale svizzero dà la presente Dichiarazione da scambiarsi contro una Dichiarazione analoga del Governo di Sua Maestà il Re d’Italia.</p>
<p class="absatz ">Dato in Berna il 15 ottobre 1875 (quindici ottobre mille ottocento settantacinque).</p>
<?del-struct abstand18pt><p class="absatzkurs man-font-style-italic ">(Seguono le firme)</p>
</div></section></main>
</div></body>
</html>
