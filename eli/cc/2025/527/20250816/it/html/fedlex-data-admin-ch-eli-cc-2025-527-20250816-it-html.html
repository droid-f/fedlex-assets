<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.814.012.159.8 --><p class="srnummer">0.814.012.159.8 </p>
<p class="ref"><sup> </sup>RU <b>2025</b> 527</p>
<p class="man-template-tab-krpr-kurs man-font-style-italic">Traduzione</p>
<h1 class="erlasstitel botschafttitel">Accordo <br>tra la Confederazione Svizzera e il Regno di Norvegia concernente la cooperazione transfrontaliera in materia di cattura, utilizzo e stoccaggio del carbonio e di rimozione del CO<sub>2</sub>
</h1>
<p class="erlasssubtitel man-space-before-0">Concluso il 17 giugno 2025<br>Entrato in vigore il 16 agosto 2025</p>
<p class="erlassdatum man-space-before-3"> (Stato 16 agosto 2025)</p>
</div>
<div id="preamble"><div>
<p class="man-template-tab-krpr-kurs man-font-style-italic">Preambolo</p>
<?del-struct abstand4pt><p class="man-template-autor">La Confederazione Svizzera (Svizzera)<br>e <br>il Regno di Norvegia (Norvegia),</p>
<p class="absatz09pt man-space-before-0">in seguito denominate congiuntamente «le Parti» o singolarmente «la Parte»,</p>
<p class="absatz man-space-before-4">intendendo perseguire l’obiettivo di temperatura a lungo termine dell’Accordo di Parigi sul clima adottato il 12 dicembre 2015<sup><a href="#fn-d7e40" id="fnbck-d7e40">1</a></sup> in occasione della 21<sup>a</sup> Conferenza delle Parti della Convenzione quadro delle Nazioni Unite sui cambiamenti climatici, in seguito denominato «Accordo di Parigi», e raggiungere un equilibrio globale tra le fonti di emissioni antropogeniche di gas a effetto serra e la rimozione di gas a effetto serra tramite pozzi nella seconda metà del corrente secolo;</p>
<p class="absatz man-space-before-4">ricordando il sesto rapporto di valutazione del Gruppo intergovernativo sul cambiamento climatico (IPCC) sulla necessità di ridurre rapidamente le emissioni di gas a effetto serra e di impiegare tecnologie per la cattura, l’utilizzo e lo stoccaggio del carbonio e di rimozione del CO<sub>2</sub> per le emissioni difficilmente evitabili al fine di raggiungere gli obiettivi a lungo termine dell’Accordo di Parigi;</p>
<p class="absatz man-space-before-4">ricordando anche gli articoli 4, 6 e 13 dell’Accordo di Parigi che riconoscono, da un lato, che alcune Parti scelgono volontariamente di cooperare nell’attuazione dei loro contributi determinati a livello nazionale per accrescere l’ambizione delle loro azioni di mitigazione, e, dall’altro, che nell’ambito di tali approcci cooperativi volontari le Parti promuovono lo sviluppo sostenibile e assicurano l’integrità e la trasparenza ambientali, anche in materia di governance, secondo le indicazioni adottate dalla Conferenza delle Parti che agisce come riunione delle Parti all’Accordo di Parigi; </p>
<p class="absatz man-space-before-4">considerando l’approccio cautelativo di cui al Principio 15 della Dichiarazione di Rio adottata nel 1992 in occasione della Conferenza delle Nazioni Unite sull’ambiente e lo sviluppo;</p>
<p class="absatz man-space-before-4">visti gli allegati II e III della Convenzione per la protezione dell’ambiente marino dell’Atlantico nordorientale del 1992<sup><a href="#fn-d7e63" id="fnbck-d7e63">2</a></sup> che ammettono lo stoccaggio permanente di CO<sub>2</sub> nelle formazioni geologiche del sottosuolo del fondo marino;</p>
<p class="absatz man-space-before-4">visto anche il Protocollo del 1996 alla Convenzione del 1972<sup><a href="#fn-d7e78" id="fnbck-d7e78">3</a></sup> sulla prevenzione dell’inquinamento marino causato dallo scarico di rifiuti ed altre materie, in seguito denominato «Protocollo di Londra», emendato nel 2006 con la Risoluzione LP.1(1) volta a considerare lo scarico dei flussi di CO<sub>2</sub> provenienti da processi di cattura del CO<sub>2</sub> ai fini del suo stoccaggio;</p>
<p class="absatz man-space-before-4">vista inoltre la Risoluzione LP.3(4) al Protocollo di Londra adottata il 30 ottobre 2009<sup><a href="#fn-d7e95" id="fnbck-d7e95">4</a></sup> che autorizza l’esportazione di CO<sub>2</sub> ai fini dello stoccaggio permanente nelle formazioni geologiche del sottosuolo del fondo marino;</p>
<p class="absatz man-space-before-4">sottolineando la Risoluzione LP.5(14) al Protocollo di Londra adottata l’11 ottobre 2019 che autorizza l’applicazione transitoria della Risoluzione LP.3(4) al Protocollo di Londra;</p>
<p class="absatz man-space-before-4">confermando che le Parti hanno dichiarato la suddetta applicazione transitoria dell’emendamento e intendono condividere informazioni in merito alla stessa, inclusi accordi o convenzioni avviati tra Stati esportatori e riceventi;</p>
<p class="absatz man-space-before-4">riconoscendo i requisiti del Protocollo di Londra e altre leggi applicabili in merito ai flussi di CO<sub>2</sub>, al trasporto di CO<sub>2</sub> e alle attività di stoccaggio in essere tra le Parti, le responsabilità di autorizzazione e il rilascio di permessi e autorizzazioni, nonché i relativi piani di monitoraggio;</p>
<p class="absatz man-space-before-4">osservando che la Norvegia è una Parte dell’Accordo sullo Spazio economico europeo (SEE) del 1992 e che il presente Accordo non pregiudica alcun processo nell’ambito dello SEE;</p>
<p class="absatz man-space-before-4">considerando che la Norvegia partecipa al sistema europeo di scambio delle quote di emissione (EU ETS) istituito dalla Direttiva 2003/87/CE del Parlamento europeo e del Consiglio del 13 ottobre 2003 che istituisce un sistema per lo scambio di quote di emissioni di gas a effetto serra nella Comunità e che modifica la direttiva 96/61/EC del Consiglio attraverso la sua attuazione nel quadro dell’accordo SEE;</p>
<p class="absatz man-space-before-4">considerando anche l’Accordo del 23 novembre 2017<sup><a href="#fn-d7e126" id="fnbck-d7e126">5</a></sup> tra la Confederazione Svizzera e l’Unione europea sul collegamento dei rispettivi sistemi di scambio di quote di emissioni di gas a effetto serra;</p>
<p class="absatz man-space-before-4">conoscendo la legislazione nazionale rilevante delle Parti, in particolar modo della legislazione in materia di cattura, utilizzo e stoccaggio del carbonio e di rimozione del CO<sub>2</sub>;</p>
<p class="absatz man-space-before-4">riconoscendo l’importanza dei quadri internazionali pertinenti e la compatibilità del presente Accordo con gli impegni rilevanti assunti ai sensi del diritto internazionale e della legislazione SEE applicabile;</p>
<p class="absatz man-space-before-4">intendendo promuovere la diffusione di tecnologie di cattura, utilizzo e stoccaggio del carbonio e di rimozione del CO<sub>2</sub>,</p>
<p class="man-template-verb man-space-before-3 man-space-after-18">hanno convenuto quanto segue:</p>
<div class="footnotes">
<p id="fn-d7e40"><sup><a href="#fnbck-d7e40">1</a></sup><sup></sup> <a href="https://fedlex.data.admin.ch/vocabulary/legal-taxonomy/3479" target="_blank" data-rs-uri="https://fedlex.data.admin.ch/eli/cc/2017/619" data-rs="0.814.012" data-lang="it">RS <b>0.814.012</b></a></p>
<p id="fn-d7e63"><sup><a href="#fnbck-d7e63">2</a></sup><sup></sup> <a href="https://fedlex.data.admin.ch/vocabulary/legal-taxonomy/3530" target="_blank" data-rs-uri="https://fedlex.data.admin.ch/eli/cc/2005/36" data-rs="0.814.293" data-lang="it">RS <b>0.814.293</b></a></p>
<p id="fn-d7e78"><sup><a href="#fnbck-d7e78">3</a></sup><sup></sup> <a href="https://fedlex.data.admin.ch/vocabulary/legal-taxonomy/3519" target="_blank" data-rs-uri="https://fedlex.data.admin.ch/eli/cc/2006/327" data-rs="0.814.287.1" data-lang="it">RS <b>0.814.287.1</b></a></p>
<p id="fn-d7e95"><sup><a href="#fnbck-d7e95">4</a></sup><sup></sup> <i>RU <b>2000</b> 2457</i></p>
<p id="fn-d7e126"><sup><a href="#fnbck-d7e126">5</a></sup><sup></sup> <a href="https://fedlex.data.admin.ch/vocabulary/legal-taxonomy/3477" target="_blank" data-rs-uri="https://fedlex.data.admin.ch/eli/cc/2018/124" data-rs="0.814.011.268" data-lang="it">RS <b>0.814.011.268</b></a></p>
</div>
</div></div>
<main id="maintext"><section id="chap_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_I">Capitolo I:  Obiettivo e campo d’applicazione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obiettivo</a>
</h6>
<div class="collapseable">
<p class="absatz man-space-before-4">1.  Il presente Accordo disciplina la cooperazione tra la Svizzera e la Norvegia in materia di cattura, utilizzo e stoccaggio del carbonio e di rimozione del CO<sub>2</sub> ai fini dello stoccaggio permanente. La cooperazione mira a rafforzare l’azione a favore del clima e a facilitare il raggiungimento dell’obiettivo delle emissioni nette di gas a effetto serra pari a zero entro il 2050. A tal fine, le Parti promuovono lo sviluppo sostenibile e assicurano l’integrità e la trasparenza ambientali, anche in materia di governance.</p>
<p class="absatz man-space-before-4">2.  Il presente Accordo si applica al CO<sub>2</sub> di origine fossile, biogena o atmosferica.</p>
<p class="absatz man-space-before-4">3.  La terminologia del presente accordo è da interpretarsi secondo le indicazioni adottate nell’Accordo di Parigi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Trasporto e stoccaggio transfrontaliero di CO<sub>2</sub></a>
</h6>
<div class="collapseable">
<p class="absatz man-space-before-4">1.  Il presente Accordo riguarda il trasporto di CO<sub>2</sub> dalla Svizzera alla Norvegia per lo stoccaggio permanente nelle formazioni geologiche del sottosuolo del fondo marino nella piattaforma continentale norvegese o per altri stoccaggi permanenti secondo l’allegato I.</p>
<p class="absatz man-space-before-4">2.  Il CO<sub>2</sub> stoccato in via permanente non deve comportare conseguenze negative significative, anche per l’ambiente marino, la salute umana e altri usi legittimi del mare.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Cooperazione nel quadro dell’articolo 6 dell’Accordo di Parigi in materia di rimozione del CO<sub>2</sub></a>
</h6>
<div class="collapseable"><p class="absatz man-space-before-4">Il presente Accordo istituisce un quadro per il trasferimento di risultati di mitigazione tra la Svizzera e la Norvegia ai sensi dell’articolo 6 dell’Accordo di Parigi, che rappresentano la rimozione del CO<sub>2</sub>, con stoccaggio permanente di CO<sub>2</sub> in conformità con l’allegato I. I risultati di mitigazione trasferiti a livello internazionale possono essere utilizzati per raggiungere i contributi determinati a livello nazionale o per altri scopi internazionali di mitigazione.</p></div></article>
</div></section><section id="chap_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_II">Capitolo II:  Trasporto e stoccaggio transfrontaliero di CO<sub>2</sub></a>
</h1>
<div class="collapseable"><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Uso di reti di trasporto del CO<sub>2</sub> e di siti di stoccaggio</a>
</h6>
<div class="collapseable"><p class="absatz man-space-before-4">In conformità con la Direttiva 2009/31/CE del Parlamento europeo e del Consiglio del 23 aprile 2009 relativa allo stoccaggio geologico di biossido di carbonio e recante modifica della direttiva 85/337/CEE, la Norvegia facilita l’uso della capacità disponibile nelle reti di trasporto del CO<sub>2</sub> e nei siti di stoccaggio in Norvegia, a seconda dei casi, per il CO<sub>2</sub> proveniente dalla Svizzera secondo modalità eque, trasparenti e non discriminatorie, ai fini dello stoccaggio permanente del CO<sub>2</sub> in formazioni geologiche del sottosuolo del fondo marino nella piattaforma continentale norvegese.</p></div></article></div></section><section id="chap_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_III">Capitolo III:  Cooperazione nel quadro dell’articolo 6 dell’Accordo di Parigi in materia di rimozione del CO<sub>2</sub></a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorizzazione</a>
</h6>
<div class="collapseable">
<p class="absatz man-space-before-4">1.  Il trasferimento internazionale e l’utilizzo di risultati di mitigazione per raggiungere i contributi determinati a livello nazionale o per altri scopi internazionali di mitigazione necessitano dell’autorizzazione di ciascuna Parte in conformità con l’articolo 6 paragrafo 3 dell’Accordo di Parigi, con le indicazioni di detto Accordo, con il paragrafo 2 del presente articolo e con i rispettivi requisiti nazionali. Ciascuna Parte rilascia la propria autorizzazione seguendo le modalità e le procedure di cui all’allegato II sezione a.</p>
<p class="absatz man-space-before-4">2.  Per assicurare l’integrità e la trasparenza ambientali e promuovere lo sviluppo sostenibile si applicano i seguenti i principi e i criteri minimi:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">i risultati di mitigazione sono reali, verificati, aggiunti ai risultati che sarebbero comunque stati ottenuti, rappresentano l’effetto di rimozione netto dell’attività di mitigazione che genera i risultati di mitigazione e sono permanenti;</dd>
<dt class="man-space-before-4">b. </dt>
<dd class="man-space-before-4">l’anno di un risultato di mitigazione e il relativo utilizzo rientrano nello stesso periodo di attuazione dei contributi determinati a livello nazionale; e </dd>
<dt class="man-space-before-4">c. </dt>
<dd class="man-space-before-4">i risultati di mitigazione sono generati da attività di rimozione del CO<sub>2</sub> che prevedono lo stoccaggio permanente di CO<sub>2</sub> secondo l’allegato I.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Monitoraggio, verifica ed esame</a>
</h6>
<div class="collapseable">
<p class="absatz man-space-before-4">1.  Per ogni attività di mitigazione che genera risultati di mitigazione trasferiti a livello internazionale riconosciuti nel quadro del presente Accordo sono richiesti rapporti di monitoraggio e relative verifiche allestiti da un organismo indipendente di terza parte. In conformità alle norme, alle modalità e alle procedure di cui all’allegato II sezione b, ciascuna Parte richiede l’approvazione del rapporto di verifica. </p>
<p class="absatz man-space-before-4">2.  È richiesto l’esame di ogni attività di mitigazione relativamente all’adempimento dei requisiti seguenti in conformità alle modalità e alle procedure di cui all’allegato II sezione b;</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">l’effetto di rimozione alla base dei risultati di mitigazione trasferiti a livello internazionale che scaturiscono da un’attività di mitigazione autorizzata non è rivendicato dall’ente autorizzato a trasferire né è utilizzato nel quadro di altri schemi o sistemi di accreditamento;</dd>
<dt class="man-space-before-4">b. </dt>
<dd class="man-space-before-4">non risultano discrepanze con le disposizioni che figurano nell’autorizzazione;</dd>
<dt class="man-space-before-4">c. </dt>
<dd class="man-space-before-4">non risulta alcuna violazione dei diritti umani o di normative nazionali della Parte trasferente nell’attuazione delle attività di mitigazione che generano i risultati di mitigazione.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Trasferimento e registro</a>
</h6>
<div class="collapseable">
<p class="absatz man-space-before-4">1.  Su richiesta dell’ente autorizzato al trasferimento, ciascuna Parte facilita il trasferimento internazionale di risultati di mitigazione che soddisfano i requisiti di cui all’articolo 6 paragrafo 2 del presente Accordo. Modalità e procedure per il trasferimento sono definite all’allegato II sezione c.</p>
<p class="absatz man-space-before-4">2.  Ciascuna parte registra i trasferimenti dei risultati di mitigazione trasferiti a livello internazionale ai sensi del presente Accordo nel proprio registro, secondo le indicazioni adottate nell’Accordo di Parigi.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Sospensione di trasferimenti futuri</a>
</h6>
<div class="collapseable">
<p class="absatz man-space-before-4">1.  Ciascuna Parte può sospendere un trasferimento futuro se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">l’altra Parte si ritira dall’Accordo di Parigi o non rispetta l’articolo 4 paragrafo 2 dello stesso Accordo, tenuto conto che la valutazione del mancato rispetto si fonda sulle considerazioni rilevanti avanzate dal comitato istituito conformemente all’articolo 15 dell’Accordo di Parigi;</dd>
<dt class="man-space-before-4">b. </dt>
<dd class="man-space-before-4">l’altra Parte non rispetta le disposizioni del presente Accordo;</dd>
<dt class="man-space-before-4">c. </dt>
<dd class="man-space-before-4">l’autorizzazione era stata rilasciata sulla base di informazioni gravemente sbagliate o errate.</dd>
</dl>
<p class="absatz man-space-before-4">2.  La sospensione dei trasferimenti va notificata per iscritto all’altra Parte.</p>
</div></article>
</div></section><section id="chap_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_IV">Capitolo IV:  Disposizioni generali</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Comunicazione e contabilizzazione nell’ambito dell’Accordo di Parigi</a>
</h6>
<div class="collapseable">
<p class="absatz man-space-before-4">1.  Ciascuna Parte comunica e contabilizza il CO<sub>2</sub> relativamente ad attività contemplate dal presente Accordo in conformità con le decisioni pertinenti nel quadro della Convenzione quadro delle Nazioni Unite sui cambiamenti climatici e dell’Accordo di Parigi.</p>
<p class="absatz man-space-before-4">2.  In caso di perdite di CO<sub>2</sub> durante il trasporto, le Parti assicurano che il CO<sub>2</sub> fuoriuscito sia notificato e contabilizzato nel quadro dell’Accordo di Parigi.</p>
<p class="absatz man-space-before-4">3.  Le Parti si scambiano informazioni al fine di effettuare una comunicazione e una contabilizzazione accurate e trasparenti.</p>
<p class="absatz man-space-before-4">4.  Le Parti garantiscono che il CO<sub>2</sub> oggetto del presente accordo non sia soggetto a doppia contabilizzazione.</p>
<p class="absatz man-space-before-4">5.  Ciascuna Parte applica un adeguamento corrispondente per i trasferimenti dei risultati di mitigazione trasferiti a livello internazionale ai sensi del presente Accordo, secondo le indicazioni adottate nell’Accordo di Parigi.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Trasparenza e scambio di informazioni</a>
</h6>
<div class="collapseable">
<p class="absatz man-space-before-4">1.  Le Parti sottolineano l’importanza di assicurare la trasparenza e si scambiano informazioni rilevanti riguardo all’attuazione del presente Accordo.</p>
<p class="absatz man-space-before-4">2.  Ciascuna Parte mette a disposizione dell’altra Parte informazioni rilevanti relative all’ambiente, alla sicurezza e al monitoraggio delle attività connesse al trasporto, all’iniezione e allo stoccaggio permanente di CO<sub>2</sub> nei limiti del campo d’applicazione del presente Accordo.</p>
<p class="absatz man-space-before-4">3.  Una delle Parti può richiedere informazioni e chiarimenti all’altra Parte in merito alle attività nei limiti del campo d’applicazione del presente Accordo. La parte cui è rivolta la richiesta si adopera per rispondere tempestivamente.</p>
<p class="absatz man-space-before-4">4.  Le Parti non sono tuttavia tenute a rivelare informazioni o dati riservati o sensibili. Se una delle Parti riceve informazioni definite confidenziali dall’altra Parte, è tenuta a trattarle in quanto tali e a non divulgarle né utilizzarle in modo incompatibile con le presenti restrizioni. Ciascuna Parte, tuttavia, può utilizzare in qualsiasi momento tali informazioni per allestire rapporti generali sulle attività di trasporto e stoccaggio permanente del CO<sub>2</sub> nei limiti del campo d’applicazione del presente Accordo.</p>
<p class="absatz man-space-before-4">5.  Entro la data di pubblicazione di un rapporto generale pubblicato da una delle Parti, ne va condivisa una copia con l’altra Parte.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Conferma e assegnazione di responsabilità di autorizzazione ai sensi del Protocollo di Londra</a>
</h6>
<div class="collapseable">
<p class="absatz man-space-before-4">1.  Le Parti confermano che sono in atto le procedure di autorizzazione necessarie per le attività e che le autorizzazioni possono essere concesse dalle autorità competenti delle Parti se sono soddisfatti i requisiti rilevanti per l’ottenimento di tali autorizzazioni, al fine di salvaguardare le disposizioni dell’allegato 2 del Protocollo di Londra e di altro diritto internazionale applicabile.</p>
<p class="absatz man-space-before-4">2.  La Norvegia garantisce che i permessi necessari per lo smaltimento dei flussi di CO<sub>2</sub> in conformità al Protocollo di Londra nelle aree sotto la giurisdizione norvegese siano rilasciati in conformità alla legge applicabile.</p>
</div></article>
</div></section><section id="chap_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_V">Capitolo V:  Disposizioni finali</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Attuazione</a>
</h6>
<div class="collapseable">
<p class="absatz man-space-before-4">1.  La Norvegia ha autorizzato il Ministero dell’energia e il Ministero del clima e dell’ambiente ad agire in suo nome per attuare il presente Accordo.</p>
<p class="absatz man-space-before-4">2.  La Svizzera ha autorizzato il Dipartimento federale dell’ambiente, dei trasporti, dell’energia e delle comunicazioni, rappresentato dall’Ufficio federale dell’ambiente, ad agire in suo nome per attuare il presente Accordo.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Consultazione in merito all’Accordo</a>
</h6>
<div class="collapseable"><p class="absatz man-space-before-4">Le Parti convengono di consultarsi in merito a questioni relative all’attuazione e al corretto funzionamento del presente Accordo o in caso di controversia sulla sua interpretazione o applicazione.</p></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entrata in vigore</a>
</h6>
<div class="collapseable">
<p class="absatz man-space-before-4">1.  Il presente Accordo entra in vigore 60 giorni civili dopo la firma delle Parti.</p>
<p class="absatz man-space-before-4">2.  All’entrata in vigore del presente Accordo, le Parti sono tenute a inviare una notifica all’Organizzazione internazionale per la navigazione marittima.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Emendamenti</a>
</h6>
<div class="collapseable"><p class="absatz man-space-before-4">Il presente Accordo e i suoi allegati possono essere modificati in qualsiasi momento con il reciproco consenso scritto delle Parti.</p></div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Denuncia</a>
</h6>
<div class="collapseable">
<p class="absatz man-space-before-4">Ciascuna Parte può denunciare il presente Accordo mediante notifica scritta all’altra Parte. Tale denuncia entra in vigore dopo due anni civili a decorrere dal termine del periodo di attuazione dei contributi determinati a livello nazionale (al più presto il 1° gen. 2033) durante il quale è stata notificata la denuncia.</p>
<p class="absatz man-space-before-4">Fatto a Oslo, il 17 giugno 2025, in due esemplari nelle lingue norvegese, tedesca e inglese, ciascun testo facente ugualmente fede. In caso di divergenze prevale la versione inglese.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">Per la Confederazione Svizzera:</p>
					<p class="unterschriftenfi man-space-before-6">Albert Rösti</p>
				</td>
				<td>
					
					<p class="unterschriftenfi1 man-space-before-24">Per il Regno di Norvegia:</p>
					<p class="unterschriftenfi man-space-before-6">Terje Aasland</p>
				</td>
			</tr>
		</table></div>
</div></article>
</div></section></main><div id="annex">
<section id="annex_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_I">Allegato I</a>
</h1>
<div class="collapseable"><section id="annex_I/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u1">Metodi di stoccaggio e utilizzo del CO<sub>2</sub> riconosciuti nel quadro del presente Accordo</a>
</h2>
<div class="collapseable"><dl class="man-space-after-0">
<dt class="man-space-before-4">– </dt>
<dd class="man-space-before-4">Stoccaggio permanente in formazioni geologiche del sottosuolo del fondo marino nella piattaforma continentale norvegese</dd>
<dt class="man-space-before-4">– </dt>
<dd class="man-space-before-4">Stoccaggio in prodotti che legano chimicamente il CO<sub>2</sub> in modo permanente (p. es. carbonati minerali utilizzati nei prodotti da costruzione). </dd>
</dl></div></section></div></section><section id="annex_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_II">Allegato II</a>
</h1>
<div class="collapseable">
<section id="annex_II/sec_a"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/sec_a">Sezione a:  Autorizzazione</a>
</h2>
<div class="collapseable">
<p class="absatz man-space-before-4">1.  Ciascuna Parte stabilisce una procedura che consente agli enti di inoltrare richieste di autorizzazione, pubblica i propri requisiti nazionali relativi ad attività di rimozione del CO<sub>2</sub> ammissibili ai sensi del presente Accordo e informa l’altra Parte in caso di modifiche.</p>
<p class="absatz man-space-before-4">2.  Ciascuna Parte include nella propria autorizzazione tutti i requisiti rilevanti relativi all’attività di mitigazione, tra cui:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">l’identificazione dell’attività di mitigazione che genera i risultati di mitigazione;</dd>
<dt class="man-space-before-4">b. </dt>
<dd class="man-space-before-4">la descrizione in particolare delle metodologie standard o di riferimento applicate e dei requisiti per i rapporti di monitoraggio e di verifica;</dd>
<dt class="man-space-before-4">c. </dt>
<dd class="man-space-before-4">il periodo di certificazione per l’attività di mitigazione;</dd>
<dt class="man-space-before-4">d. </dt>
<dd class="man-space-before-4">il massimo totale cumulato dei risultati di mitigazione il cui trasferimento e utilizzo sono autorizzati, se del caso;</dd>
<dt class="man-space-before-4">e. </dt>
<dd class="man-space-before-4">se applicabile, il riferimento all’autorizzazione rilevante dell’altra Parte.</dd>
</dl>
<p class="absatz man-space-before-4">3.  La Parte trasferente identifica nella propria autorizzazione l’ente autorizzato a trasferire i risultati di mitigazione trasferiti a livello internazionale (ente autorizzato a effettuare il trasferimento).</p>
<p class="absatz man-space-before-4">4.  Ciascuna Parte può rivedere la coerenza tra le autorizzazioni e pubblicare una dichiarazione in caso di incoerenze. In assenza di tale dichiarazione, l’autorizzazione è valida dopo 30 giorni civili a decorrere dalla data di pubblicazione delle autorizzazioni da parte di entrambe le Parti.</p>
<p class="absatz man-space-before-4">5.  Ciascuna Parte può aggiornare o modificare le proprie autorizzazioni. Qualora gli aggiornamenti o le modifiche restringano il campo d’applicazione dell’autorizzazione originale, questi devono essere risolti nell’ambito di un dialogo con l’altra Parte e con l’ente autorizzato a effettuare il trasferimento. Gli aggiornamenti o le modifiche diventano validi secondo le procedure di cui al presente allegato II.</p>
<p class="absatz man-space-before-4">6.  Ciascuna Parte comunica le autorizzazioni nel quadro dell’Accordo di Parigi secondo le indicazioni adottate dalla Conferenza delle Parti che funge da riunione delle Parti dell’Accordo di Parigi.</p>
</div></section><section id="annex_II/sec_b"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/sec_b">Sezione b:  Monitoraggio, verifica ed esame</a>
</h2>
<div class="collapseable">
<p class="absatz man-space-before-4">7.  La selezione dell’organismo di verifica è soggetta all’approvazione di ciascuna Parte. Ciascuna Parte pubblica informazioni in merito agli organismi di verifica riconosciuti.</p>
<p class="absatz man-space-before-4">8.  L’organismo di verifica sottopone i rapporti di monitoraggio e di verifica a ciascuna Parte. </p>
<p class="absatz man-space-before-4">9.  Ciascuna Parte valuta il rapporto di verifica sulla base dei requisiti definiti nella propria autorizzazione ai sensi del paragrafo 2 del presente allegato. L’approvazione di ciascuna Parte del rapporto di verifica diventa effettiva dopo un periodo di non obiezione di 90 giorni civili dalla data di inoltro dei rapporti di monitoraggio e di verifica. Ciascuna Parte pubblica i rapporti di verifica e di monitoraggio. </p>
<p class="absatz man-space-before-4">10.  La Parte trasferente esamina i requisiti di cui all’articolo 6 paragrafo 2 del presente Accordo entro lo stesso periodo di tempo in cui valuta i rapporti di monitoraggio e di verifica, pubblica poi i risultati di questo esame e invia una notifica alla Parte ricevente. Su notifica della Parte trasferente, la Parte ricevente rende pubblica la conferma dell’adempimento di tutti i requisiti entro un periodo di 30 giorni civili e invia una notifica alla Parte trasferente. La Parte trasferente invia una notifica all’ente autorizzato a effettuare il trasferimento.</p>
</div></section><section id="annex_II/sec_c"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/sec_c">Sezione c:  Trasferimento e registro</a>
</h2>
<div class="collapseable">
<p class="absatz man-space-before-4">11.  La Parte trasferente facilita il trasferimento, conformemente alla richiesta dell’ente autorizzato a effettuare il trasferimento, come segue:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">La Parte trasferente notifica il trasferimento all’ente ricevente e alla Parte ricevente.</dd>
<dt class="man-space-before-4">b. </dt>
<dd class="man-space-before-4">La notifica include l’identificazione dell’ente ricevente e informazioni rilevanti secondo le indicazioni adottate nell’Accordo di Parigi.</dd>
</dl>
<p class="absatz man-space-before-4">12.  Le Parti possono definire un registro comune per l’emissione, il trasferimento e il tracciamento delle unità internazionali che rappresentano i risultati di mitigazione trasferiti a livello internazionale.</p>
</div></section>
</div></section>
</div>
</div></body>
</html>
