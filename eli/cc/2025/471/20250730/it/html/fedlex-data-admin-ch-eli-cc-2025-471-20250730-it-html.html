<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--916.443.112 --><p class="srnummer">916.443.112 </p>
<h1 class="erlasstitel botschafttitel">Ordinanza dell’USAV <br>che istituisce misure in relazione alla dermatite nodulare contagiosa (Lumpy skin disease)</h1>
<p class="erlassdatum man-space-before-3">del 17 luglio 2025 (Stato 30 luglio 2025)</p>
</div>
<div id="preamble"><div>
<p class="man-template-autor man-space-before-10">L’Ufficio federale della sicurezza alimentare e di veterinaria (USAV),</p>
<p class="ingress man-space-before-3">visti gli articoli 10 capoverso 1 numeri 4 e 6, 24 capoverso 3 lettera a e 57 capoverso 2 lettera b della legge del 1° luglio 1966<sup><a href="#fn-d7e19" id="fnbck-d7e19">1</a></sup> sulle epizoozie; <br>visti gli articoli 88 capoverso 1 e 111<i>c</i> capoverso 3 dell’ordinanza del 27 giugno 1995<sup><a href="#fn-d7e34" id="fnbck-d7e34">2</a></sup> sulle epizoozie (OFE);<br>visto l’articolo 5 capoverso 5 dell’ordinanza del 18 novembre 2015<sup><a href="#fn-d7e48" id="fnbck-d7e48">3</a></sup> concernente l’importazione, il transito e l’esportazione di animali e prodotti animali nel traffico con Paesi terzi (OITE‑PT); <br>visti gli articoli 5 capoverso 4 e 25 capoverso 1 lettera a dell’ordinanza del 18 novembre 2015<sup><a href="#fn-d7e61" id="fnbck-d7e61">4</a></sup> concernente l’importazione, il transito e l’esportazione di animali e prodotti animali nel traffico con Stati membri dell’UE, Islanda e Norvegia nonché Irlanda del Nord,</p>
<p class="man-template-verb man-space-before-3 man-space-after-18">ordina:</p>
<div class="footnotes">
<p id="fn-d7e19"><sup><a href="#fnbck-d7e19">1</a></sup><sup></sup>  <a href="https://fedlex.data.admin.ch/eli/cc/1966/1565_1621_1604" target="_blank">RS <b>916.40</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup>  <a href="https://fedlex.data.admin.ch/eli/cc/1995/3716_3716_3716" target="_blank">RS <b>916.401</b></a></p>
<p id="fn-d7e48"><sup><a href="#fnbck-d7e48">3</a></sup><sup></sup>  <a href="https://fedlex.data.admin.ch/eli/cc/2015/843" target="_blank">RS <b>916.443.10</b></a></p>
<p id="fn-d7e61"><sup><a href="#fnbck-d7e61">4</a></sup><sup></sup> <a href="https://fedlex.data.admin.ch/eli/cc/2015/846" target="_blank">RS <b>916.443.11</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Oggetto</a>
</h6>
<div class="collapseable"><p class="absatz man-space-before-4">La presente ordinanza stabilisce misure temporanee per la lotta contro la dermatite nodulare contagiosa (<i>Lumpy skin disease</i>, LSD) negli animali della specie bovina, nei bufali e nei bisonti (animali delle specie ricettive).</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Zone di protezione e di sorveglianza</a>
</h6>
<div class="collapseable"><p class="absatz man-space-before-4">L’estensione delle zone di protezione e di sorveglianza ai sensi dell’articolo 88 capoverso 1 OFE è definita negli allegati 1 e 2.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Diritto applicabile</a>
</h6>
<div class="collapseable">
<p class="absatz man-space-before-4">L’importazione di animali delle specie ricettive, di carne, latte e sottoprodotti di origine animale di tali animali nelle zone di protezione e di sorveglianza nonché l’esportazione da tali zone sono disciplinate dalle disposizioni dell’ordinanza del DFI del 18 novembre 2015<sup><a href="#fn-d7e109" id="fnbck-d7e109">5</a></sup> concernente l’importazione, il transito e l’esportazione di animali e prodotti animali nel traffico con Stati membri dell’UE, Islanda e Norvegia nonché Irlanda del Nord e dalle disposizioni dell’OITE‑PT.</p>
<div class="footnotes"><p id="fn-d7e109"><sup><a href="#fnbck-d7e109">5</a></sup><sup></sup> <a href="https://fedlex.data.admin.ch/eli/cc/2015/847" target="_blank">RS <b>916.443.111</b></a></p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Misure nelle zone di protezione</a>
</h1>
<div class="collapseable"><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz man-space-before-4">Al movimento di animali, merci e persone verso le zone di protezione e all’interno di esse si applicano le disposizioni degli articoli 90, 90<i>a</i> e 91 OFE.</p></div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Misure nelle zone di sorveglianza</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Movimento di animali</a>
</h6>
<div class="collapseable">
<p class="absatz man-space-before-4"><sup>1</sup> Nei primi sette giorni successivi all’istituzione della zona di sorveglianza è vietato trasferire animali delle specie ricettive nella zona di sorveglianza; sono eccettuati il trasporto di animali, senza scarico o sosta intermedia, in macelli situati nella zona di sorveglianza, come pure il transito su strade principali e su ferrovia.</p>
<p class="absatz man-space-before-4"><sup>2</sup> Gli animali delle specie ricettive non possono lasciare le zone di sorveglianza; è eccettuato il trasferimento diretto per la macellazione, se non si sono registrati nuovi casi di LSD nei 15 giorni a partire dal momento in cui è stata ordinata la zona di sorveglianza.</p>
<p class="absatz man-space-before-4"><sup>3</sup> Gli animali delle specie ricettive possono essere trasferiti all’interno della zona di sorveglianza soltanto se sono stati esaminati da un veterinario ufficiale su mandato del veterinario cantonale e se esso ha rilasciato un certificato d’accompagnamento di polizia epizootica conformemente all’articolo 12 OFE. Se gli animali vengono trasferiti direttamente in un macello situato nella zona di sorveglianza, l’esame può essere effettuato da un veterinario ufficiale nel macello. </p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obbligo di notifica</a>
</h6>
<div class="collapseable">
<p class="absatz man-space-before-4">Nelle zone di sorveglianza, i detentori di animali delle specie ricettive devono notificare immediatamente a un veterinario la comparsa dei seguenti sintomi clinici:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">febbre;</dd>
<dt class="man-space-before-4">b. </dt>
<dd class="man-space-before-4">apatia;</dd>
<dt class="man-space-before-4">c. </dt>
<dd class="man-space-before-4">inappetenza;</dd>
<dt class="man-space-before-4">d. </dt>
<dd class="man-space-before-4">secrezione nasale e oculare;</dd>
<dt class="man-space-before-4">e. </dt>
<dd class="man-space-before-4">ingrossamento dei linfonodi;</dd>
<dt class="man-space-before-4">f. </dt>
<dd class="man-space-before-4">diminuzione della produttività;</dd>
<dt class="man-space-before-4">g. </dt>
<dd class="man-space-before-4">alterazioni cutanee tipiche della LSD.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Seme, ovuli ed embrioni</a>
</h6>
<div class="collapseable">
<p class="absatz man-space-before-4"><sup>1</sup> Nelle zone di sorveglianza, le stazioni di inseminazione e le aziende che detengono animali donatori di specie ricettive non possono utilizzare seme, ovuli o embrioni per l’inseminazione artificiale o il trasferimento di embrioni fintantoché hanno il sospetto che siano infetti da LSD.</p>
<p class="absatz man-space-before-4"><sup>2</sup> Questa restrizione non si applica a seme, ovuli ed embrioni immagazzinati separatamente dal materiale germinale per il quale sussiste il sospetto che sia infetto da LSD.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Sottoprodotti di origine animale</a>
</h6>
<div class="collapseable">
<p class="absatz man-space-before-4"><sup>1</sup> I sottoprodotti di animali delle specie ricettive provenienti dalla zona di sorveglianza non possono: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">essere trasferiti da aree o aziende situate nelle zone di sorveglianza; </dd>
<dt class="man-space-before-4">b. </dt>
<dd class="man-space-before-4">essere utilizzati come alimenti per animali o per la produzione di concimi o prodotti tecnici. </dd>
</dl>
<p class="absatz man-space-before-4"><sup>2</sup> Sono fatti salvi gli articoli 43 e 44 dell’ordinanza del 25 maggio 2011<sup><a href="#fn-d7e236" id="fnbck-d7e236">6</a></sup> concernente i sottoprodotti di origine animale (OSOAn).</p>
<div class="footnotes"><p id="fn-d7e236"><sup><a href="#fnbck-d7e236">6</a></sup><sup></sup>  <a href="https://fedlex.data.admin.ch/eli/cc/2011/372" target="_blank">RS <b>916.441.22</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Somministrazione di latte crudo </a>
</h6>
<div class="collapseable">
<p class="absatz man-space-before-4"><sup>1</sup> Il veterinario cantonale può autorizzare, ai fini della somministrazione, il trasferimento di latte crudo ottenuto da animali delle specie ricettive se il latte crudo è trasferito in uno stabilimento di trasformazione per essere sottoposto a pastorizzazione. Lo stabilimento di trasformazione deve essere situato nella stessa zona di sorveglianza o il più vicino possibile ad essa ed essere sotto la vigilanza dei servizi veterinari cantonali.</p>
<p class="absatz man-space-before-4"><sup>2</sup> È consentita la somministrazione di latte crudo nella propria azienda.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Misure di vaccinazione</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Obbligo di vaccinazione</a>
</h6>
<div class="collapseable">
<p class="absatz man-space-before-4"><sup>1</sup> La zona di sorveglianza è anche zona di vaccinazione. </p>
<p class="absatz man-space-before-4"><sup>2</sup> Gli animali delle specie ricettive tenuti nella zona di sorveglianza devono essere vaccinati contro la LSD.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Vaccini e impiego</a>
</h6>
<div class="collapseable">
<p class="absatz man-space-before-4"><sup>1</sup> Per la vaccinazione vengono impiegati i seguenti preparati: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">Bovilis Lumpyvax-E del fabbricante Intervet International B.V. – MSD Animal Health;</dd>
<dt class="man-space-before-4">b. </dt>
<dd class="man-space-before-4">OBP Lumpy Skin Disease del fabbricante Onderstepoort Biological Products SOC Ltd.</dd>
</dl>
<p class="absatz man-space-before-4"><sup>2</sup> La dose standard si applica ad animali sani.</p>
<p class="absatz man-space-before-4"><sup>3</sup> Inoltre, il vaccino è applicato secondo il rispettivo foglietto illustrativo.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Termini di attesa</a>
</h6>
<div class="collapseable"><p class="absatz man-space-before-4">I termini di attesa sono stabiliti secondo il foglietto illustrativo del rispettivo vaccino.</p></div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Protezione vaccinale</a>
</h6>
<div class="collapseable"><p class="absatz man-space-before-4">L’immunità di base è stabilita secondo il foglietto illustrativo del rispettivo vaccino.</p></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Attribuzione delle dosi di vaccino ai Cantoni</a>
</h6>
<div class="collapseable">
<p class="absatz man-space-before-4"><sup>1</sup> L’USAV attribuisce le dosi di vaccino ai Cantoni; a tale scopo consulta previamente i veterinari cantonali. </p>
<p class="absatz man-space-before-4"><sup>2</sup> I veterinari cantonali decidono sulla dispensazione delle dosi di vaccino ai veterinari.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Responsabilità</a>
</h6>
<div class="collapseable">
<p class="absatz man-space-before-4"><sup>1</sup> L’USAV mette a disposizione dei Cantoni strumenti elettronici che consentono di registrare le informazioni necessarie all’esecuzione delle vaccinazioni e le conferme di vaccinazione nel sistema d’informazione centrale ASAN.</p>
<p class="absatz man-space-before-4"><sup>2</sup> I veterinari cantonali sono responsabili dell’esecuzione delle vaccinazioni. In particolare, assegnano i mandati ai veterinari.</p>
<p class="absatz man-space-before-4"><sup>3</sup> L’impresa che distribuisce il vaccino provvede affinché i vaccini siano immagazzinati in modo appropriato e forniti entro il termine convenuto agli organi designati dai veterinari cantonali. Si applicano le norme della Buona prassi di distribuzione ai sensi dell’allegato 4 dell’ordinanza del 14 novembre 2018<sup><a href="#fn-d7e360" id="fnbck-d7e360">7</a></sup> sull’autorizzazione dei medicamenti.</p>
<p class="absatz man-space-before-4"><sup>4</sup> I veterinari sono responsabili della somministrazione a regola d’arte dei vaccini.</p>
<div class="footnotes"><p id="fn-d7e360"><sup><a href="#fnbck-d7e360">7</a></sup><sup></sup>  <a href="https://fedlex.data.admin.ch/eli/cc/2018/786" target="_blank">RS <b>812.212.1</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Registrazione </a>
</h6>
<div class="collapseable">
<p class="absatz man-space-before-4"><sup>1</sup> Una volta completate le vaccinazioni, i veterinari inseriscono il numero di animali vaccinati e i dati delle vaccinazioni negli elenchi degli effettivi e confermano la vaccinazione.</p>
<p class="absatz man-space-before-4"><sup>2</sup> Negli elenchi degli effettivi, i bovini sono registrati singolarmente con l’indicazione aggiornata dello stato vaccinale. Le vaccinazioni effettuate devono essere annotate per ogni singolo animale.</p>
<p class="absatz man-space-before-4"><sup>3</sup> Per gli altri animali delle specie ricettive le vaccinazioni vengono confermate, su richiesta dei detentori di animali, anche per i singoli animali nel registro degli animali a unghia fessa. </p>
<p class="absatz man-space-before-4"><sup>4</sup> I dati sono registrati in ASAN. La registrazione è effettuata:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">dai veterinari; oppure</dd>
<dt class="man-space-before-4">b. </dt>
<dd class="man-space-before-4">dai servizi veterinari cantonali.</dd>
</dl>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni speciali per le zone di vaccinazione</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Movimenti di animali dalla zona di vaccinazione</a>
</h6>
<div class="collapseable">
<p class="absatz man-space-before-4"><sup>1</sup> Gli animali vivi delle specie ricettive possono essere trasferiti dalla zona di vaccinazione se: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono stati vaccinati almeno 28 giorni prima;</dd>
<dt class="man-space-before-4">b. </dt>
<dd class="man-space-before-4">tutti gli altri animali dello stesso effettivo sono stati vaccinati almeno 28 giorni prima;</dd>
<dt class="man-space-before-4">c. </dt>
<dd class="man-space-before-4">tutti gli altri animali dello stesso effettivo sono stati sottoposti a un esame clinico e, se necessario, a un esame di laboratorio con esito negativo;</dd>
<dt class="man-space-before-4">d. </dt>
<dd class="man-space-before-4">gli animali sono stati tenuti nell’azienda di provenienza dalla nascita o per un periodo ininterrotto di almeno 28 giorni prima della data del trasferimento; e</dd>
<dt class="man-space-before-4">e. </dt>
<dd class="man-space-before-4">tutti gli animali delle specie ricettive nel raggio di 50 chilometri sono stati vaccinati o rivaccinati almeno 60 giorni prima. </dd>
</dl>
<p class="absatz man-space-before-4"><sup>2</sup> Il capoverso 1 non si applica agli animali trasportati direttamente per la macellazione previa autorizzazione del veterinario cantonale.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Movimenti di animali all’interno della zona di vaccinazione</a>
</h6>
<div class="collapseable">
<p class="absatz man-space-before-4">All’interno della zona di vaccinazione e tra le zone di vaccinazione gli animali vivi delle specie ricettive possono essere trasferiti se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono stati vaccinati almeno 28 giorni prima; e</dd>
<dt class="man-space-before-4">b. </dt>
<dd class="man-space-before-4">tutti gli altri animali dello stesso effettivo sono stati vaccinati almeno 28 giorni prima.</dd>
</dl>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Invio di seme, ovuli ed embrioni</a>
</h6>
<div class="collapseable">
<p class="absatz man-space-before-4"><sup>1</sup> Il seme, gli ovuli e gli embrioni provenienti dalla zona di vaccinazione possono essere inviati solo all’interno delle zone di vaccinazione.</p>
<p class="absatz man-space-before-4"><sup>2</sup> È vietata l’esportazione nella zona di vaccinazione di un altro Paese.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Invio di sottoprodotti di origine animale, colostro, latte e prodotti a base di latte</a>
</h6>
<div class="collapseable">
<p class="absatz man-space-before-4"><sup>1</sup> I sottoprodotti di origine animale non trasformati possono essere inviati all’interno della Svizzera a stabilimenti designati dal veterinario cantonale, a condizione che siano inviati sotto la vigilanza ufficiale delle autorità competenti per essere trasformati o eliminati in un impianto autorizzato in conformità all’allegato 1<i>b</i> OSOAn<sup><a href="#fn-d7e497" id="fnbck-d7e497">8</a></sup>. Sono esclusi le pelli e il pelame non lavorati.</p>
<p class="absatz man-space-before-4"><sup>2</sup> Le pelli e il pelame non lavorati possono essere trasferiti soltanto in uno stabilimento nella zona di vaccinazione, a condizione che siano inviati sotto la vigilanza ufficiale delle autorità competenti per essere trasformati o eliminati in un impianto autorizzato in conformità all’allegato 1<i>b</i> OSOAn.</p>
<p class="absatz man-space-before-4"><sup>3</sup> Il colostro, il latte o i prodotti a base di latte utilizzati come sottoprodotti di origine animale possono essere trasportati fuori dalla zona di vaccinazione dopo la pastorizzazione.</p>
<div class="footnotes"><p id="fn-d7e497"><sup><a href="#fnbck-d7e497">8</a></sup><sup></sup>  <a href="https://fedlex.data.admin.ch/eli/cc/2011/372" target="_blank">RS <b>916.441.22</b></a></p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Requisiti dei veicoli</a>
</h6>
<div class="collapseable"><p class="absatz man-space-before-4">I veicoli utilizzati per il trasporto di animali delle specie ricettive o dei sottoprodotti di origine animale di tali animali devono essere a tenuta stagna e devono essere puliti, disinfettati e trattati con un insetticida sia prima sia dopo ogni trasporto.</p></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Entrata in vigore e durata di validità</a>
</h1>
<div class="collapseable"><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz man-space-before-4"><sup>1</sup> La presente ordinanza entra in vigore il 18 luglio 2025 alle ore 18.00.</p>
<p class="absatz man-space-before-4"><sup>2</sup> Ha effetto sino al 31 dicembre 2025.</p>
</div></article></div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p class="titelanhtext">(art. 2)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Zone di protezione</a>
</h2>
<div class="collapseable"><p class="absatz man-space-before-4">Il presente allegato non contiene alcuna iscrizione.</p></div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><span class="man-font-style-normal"><sup><a href="#fn-d7e550" id="fnbck-d7e550">9</a></sup></span>
</h1>
<div class="footnotes"><p id="fn-d7e550"><sup><a href="#fnbck-d7e550">9</a></sup><sup></sup> Nuovo testo giusta la cifra I dell’O dell’ USAV del 28 lug. 2025, in vigore dal  30 lug. 2025 (<a href="https://fedlex.data.admin.ch/eli/oc/2025/485" target="_blank">RU <b>2025</b> 485</a>)</p></div>
<div class="collapseable">
<p class="titelanhtext">(art. 2)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Zone di sorveglianza</a>
</h2>
<div class="collapseable">
<p class="absatz man-space-before-4">Sono considerate zone di sorveglianza:</p>
<dl class="man-space-after-0">
<dt class="man-space-before-4">– </dt>
<dd class="man-space-before-4">il Cantone di Ginevra;</dd>
<dt class="man-space-before-4">– </dt>
<dd class="man-space-before-4">i seguenti Comuni del Cantone di Vaud: Bogis-Bossey, Chavannes-des-Bois, Chavannes-de-Bogis, Commugny, Coppet, Founex, Mies, Tannay;</dd>
<dt class="man-space-before-4">– </dt>
<dd class="man-space-before-4">i territori evidenziati in grigio sulla mappa sottostante facenti parte dei seguenti Comuni del Cantone del Vallese: Champéry, Val‑d’Illiez, Finhaut, Martigny-Combe, Orsières, Salvan, Trient.</dd>
</dl>
<p class="bild"><img data-scaled-width="98" data-scaled-height="94" data-original-page-width="148" data-original-text-width="108" src="image/image1.png"></p>
</div></section>
</div></section>
</div>
</div></body>
</html>
