<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--741.411.1 --><p class="srnummer">741.411.1 </p>
<h1 class="erlasstitel botschafttitel">Ordinanza del DFF<br>sull’installazione, sull’esame successivo e sulla riparazione di dispositivi di limitazione della velocità e tachigrafi</h1>
<h2 class="erlasskurztitel man-space-before-4">(Ordinanza del DFF sulle officine per tachigrafi)</h2>
<p class="erlassdatum man-space-before-3">del 3 novembre 2025 (Stato 1° gennaio 2026)</p>
</div>
<div id="preamble"><div>
<p class="man-template-autor man-space-before-10">Il Dipartimento federale delle finanze (DFF),</p>
<p class="ingress man-space-before-3">visto l’articolo 220 capoverso 1<sup>bis</sup> dell’ordinanza del 19 giugno 1995<sup><sup><a href="#fn-d9264e26" id="fnbck-d9264e26">1</a></sup></sup> concernente le esigenze tecniche per i veicoli stradali (OETV),</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d9264e26"><sup><a href="#fnbck-d9264e26">1</a></sup><sup></sup>  <a href="https://fedlex.data.admin.ch/vocabulary/legal-taxonomy/8648" target="_blank" data-rs-uri="https://fedlex.data.admin.ch/eli/cc/1995/4425_4425_4425" data-rs="741.41" data-lang="it">RS <b>741.41</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz man-space-before-4">La presente ordinanza disciplina:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le condizioni per il rilascio di un’autorizzazione per l’installazione, l’esame successivo e la riparazione di dispositivi di limitazione della velocità e tachigrafi;</dd>
<dt class="man-space-before-4">b. </dt>
<dd class="man-space-before-4">gli obblighi dei titolari dell’autorizzazione;</dd>
<dt class="man-space-before-4">c. </dt>
<dd class="man-space-before-4">il rilascio e la revoca dell’autorizzazione nonché il rifiuto del rinnovo dell’autorizzazione;</dd>
<dt class="man-space-before-4">d. </dt>
<dd class="man-space-before-4">la vigilanza sui titolari dell’autorizzazione.</dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Condizioni per l’autorizzazione</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Condizioni</a>
</h6>
<div class="collapseable">
<p class="absatz man-space-before-4">Le officine che installano, sottopongono a esame successivo e riparano dispositivi di limitazione della velocità e tachigrafi devono:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">avere sede in Svizzera o nel Principato del Liechtenstein;</dd>
<dt class="man-space-before-4">b. </dt>
<dd class="man-space-before-4">disporre delle installazioni, degli strumenti di controllo e dei software necessari nonché di personale sufficientemente istruito secondo l’articolo 5;</dd>
<dt class="man-space-before-4">c. </dt>
<dd class="man-space-before-4">garantire l’esecuzione accurata dei lavori necessari; e</dd>
<dt class="man-space-before-4">d. </dt>
<dd class="man-space-before-4">dimostrare in modo credibile che eventuali conflitti d’interesse non si ripercuotono sull’adempimento dei propri obblighi, qualora esse siano detentrici di almeno un veicolo equipaggiato con un dispositivo di limitazione della velocità o un tachigrafo.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esigenze per gli strumenti di controllo</a>
</h6>
<div class="collapseable">
<p class="absatz man-space-before-4"><sup>1</sup> Gli strumenti di controllo devono essere appropriati e usuali sul mercato.</p>
<p class="absatz man-space-before-4"><sup>2</sup> Prima della loro messa in esercizio, e in seguito ogni due anni, devono essere sottoposti a un esame per controllarne il buon funzionamento.</p>
<p class="absatz man-space-before-4"><sup>3</sup> L’Ufficio federale della dogana e della sicurezza dei confini (UDSC) designa i servizi competenti per l’esame del buon funzionamento.</p>
<p class="absatz man-space-before-4"><sup>4</sup> L’officina è responsabile del rispetto dei termini.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esigenze per i piombi</a>
</h6>
<div class="collapseable">
<p class="absatz man-space-before-4"><sup>1</sup> L’officina deve disporre dei piombi prescritti dall’articolo 100 capoversi 2–4 OETV.</p>
<p class="absatz man-space-before-4"><sup>2</sup> I piombi devono essere conservati sotto chiave.</p>
<p class="absatz man-space-before-4"><sup>3</sup> L’officina deve tenere un elenco dei piombi utilizzati e di quelli ancora disponibili.</p>
<p class="absatz man-space-before-4"><sup>4</sup> Deve poter presentare in qualsiasi momento tale elenco per consultazione.</p>
<p class="absatz man-space-before-4"><sup>5</sup> L’elenco deve contenere le seguenti indicazioni:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">il numero del piombo;</dd>
<dt class="man-space-before-4">b. </dt>
<dd class="man-space-before-4">per i piombi già utilizzati: la data del montaggio in un veicolo e il numero di telaio del veicolo.</dd>
</dl>
<p class="absatz man-space-before-4"><sup>6</sup> Le indicazioni relative ai piombi montati nei veicoli possono essere cancellate dall’elenco dopo tre anni.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Requisiti per il personale</a>
</h6>
<div class="collapseable">
<p class="absatz man-space-before-4">Le persone che installano, sottopongono a esame successivo e riparano dispositivi di limitazione della velocità e tachigrafi devono:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">aver seguito e superato con successo i corsi specifici dei fornitori degli apparecchi; e</dd>
<dt class="man-space-before-4">b. </dt>
<dd class="man-space-before-4">disporre delle conoscenze specialistiche necessarie per effettuare lavori agli impianti elettrici nei veicoli.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Procedura di autorizzazione</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Presentazione della domanda</a>
</h6>
<div class="collapseable">
<p class="absatz man-space-before-4"><sup>1</sup> Un’officina deve chiedere l’autorizzazione per l’installazione, l’esame successivo e la riparazione di dispositivi di limitazione della velocità e tachigrafi presentando domanda all’UDSC.</p>
<p class="absatz man-space-before-4"><sup>2</sup> La domanda deve contenere le seguenti indicazioni:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la ditta, l’indirizzo e il numero IDI dell’officina richiedente;</dd>
<dt class="man-space-before-4">b. </dt>
<dd class="man-space-before-4">i dati di contatto di una persona di riferimento;</dd>
<dt class="man-space-before-4">c. </dt>
<dd class="man-space-before-4">gli apparecchi per i quali è presentata la domanda;</dd>
<dt class="man-space-before-4">d. </dt>
<dd class="man-space-before-4">l’elenco delle installazioni e dei software disponibili nonché degli strumenti di controllo, compresa la data dell’ultimo esame successivo;</dd>
<dt class="man-space-before-4">e. </dt>
<dd class="man-space-before-4">il nome e l’indirizzo dei collaboratori istruiti secondo l’articolo 5;</dd>
<dt class="man-space-before-4">f. </dt>
<dd class="man-space-before-4">la comunicazione dei conflitti d’interesse.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Esame della domanda</a>
</h6>
<div class="collapseable">
<p class="absatz man-space-before-4"><sup>1</sup> L’UDSC esamina la domanda di autorizzazione.</p>
<p class="absatz man-space-before-4"><sup>2</sup> Può richiedere ulteriori documenti.</p>
<p class="absatz man-space-before-4"><sup>3</sup> Può verificare sul posto se le installazioni, gli strumenti di controllo e i software necessari sono disponibili e se soddisfano le esigenze poste dall’articolo 3.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Rilascio dell’autorizzazione</a>
</h6>
<div class="collapseable">
<p class="absatz man-space-before-4"><sup>1</sup> Se le condizioni sono soddisfatte, l’UDSC rilascia l’autorizzazione.</p>
<p class="absatz man-space-before-4"><sup>2</sup> L’autorizzazione è valida cinque anni.</p>
<p class="absatz man-space-before-4"><sup>3</sup> L’autorizzazione è rinnovata per cinque anni se l’officina paga l’emolumento per il rinnovo entro il termine.</p>
<p class="absatz man-space-before-4"><sup>4</sup> Se intende rinunciare all’autorizzazione, l’officina deve informare l’UDSC prima della scadenza dell’autorizzazione.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Numero d’identificazione e sigillo</a>
</h6>
<div class="collapseable">
<p class="absatz man-space-before-4"><sup>1</sup> L’UDSC assegna all’officina un numero che permette un’identificazione inequivocabile.</p>
<p class="absatz man-space-before-4"><sup>2</sup> Mette a disposizione dell’officina il sigillo. Quest’ultimo rimane di proprietà dell’UDSC.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Pubblicazione dell’elenco dei titolari dell’autorizzazione</a>
</h6>
<div class="collapseable">
<p class="absatz man-space-before-4"><sup>1</sup> L’UDSC pubblica un elenco delle officine che dispongono di un’autorizzazione per l’installazione, l’esame successivo e la riparazione di dispositivi di limitazione della velocità e tachigrafi.</p>
<p class="absatz man-space-before-4"><sup>2</sup> L’elenco è aggiornato almeno una volta all’anno e contiene, per ogni officina, l’identificativo del sigillo ad essa consegnato nonché i numeri delle carte dell’officina rilasciate per i suoi collaboratori.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Emolumenti</a>
</h6>
<div class="collapseable">
<p class="absatz man-space-before-4">Per il rilascio e il rinnovo dell’autorizzazione l’UDSC riscuote un emolumento secondo l’ordinanza del 4 aprile 2007<sup><sup><a href="#fn-d9264e328" id="fnbck-d9264e328">2</a></sup></sup> sugli emolumenti dell’Ufficio federale della dogana e della sicurezza dei confini.</p>
<div class="footnotes"><p id="fn-d9264e328"><sup><a href="#fnbck-d9264e328">2</a></sup><sup></sup>  <a href="https://fedlex.data.admin.ch/vocabulary/legal-taxonomy/7819" target="_blank" data-rs-uri="https://fedlex.data.admin.ch/eli/cc/2007/255" data-rs="631.035" data-lang="it">RS <b>631.035</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Obblighi dei titolari dell’autorizzazione</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Utilizzo e conservazione del sigillo</a>
</h6>
<div class="collapseable">
<p class="absatz man-space-before-4"><sup>1</sup> I titolari dell’autorizzazione possono utilizzare il loro sigillo solo per apporre i piombi prescritti a dispositivi di limitazione della velocità, tachigrafi e raccordi.</p>
<p class="absatz man-space-before-4"><sup>2</sup> Il sigillo deve essere conservato sotto chiave.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Cambiamento della situazione</a>
</h6>
<div class="collapseable">
<p class="absatz man-space-before-4"><sup>1</sup> Se vi è un cambiamento della situazione di un titolare dell’autorizzazione che potrebbe ripercuotersi sull’adempimento delle condizioni per l’autorizzazione, egli deve comunicarlo immediatamente all’UDSC.</p>
<p class="absatz man-space-before-4"><sup>2</sup> Nella comunicazione il titolare dell’autorizzazione deve illustrare:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le ripercussioni del cambiamento e i conseguenti rischi; e</dd>
<dt class="man-space-before-4">b. </dt>
<dd class="man-space-before-4">le misure che intende adottare o ha adottato per ridurre questi rischi.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Comunicazione di cambiamenti relativi al personale</a>
</h6>
<div class="collapseable">
<p class="absatz man-space-before-4">Il titolare dell’autorizzazione deve comunicare all’UDSC se il personale istruito secondo l’articolo 5:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">lascia l’impresa o entra a far parte dell’impresa; o</dd>
<dt class="man-space-before-4">b. </dt>
<dd class="man-space-before-4">non ha superato un corso specifico richiesto.</dd>
</dl>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Vigilanza</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Controlli</a>
</h6>
<div class="collapseable">
<p class="absatz man-space-before-4"><sup>1</sup> L’UDSC effettua controlli presso i titolari dell’autorizzazione al fine di verificare le condizioni per l’autorizzazione.</p>
<p class="absatz man-space-before-4"><sup>2</sup> Durante gli orari d’apertura i controlli possono essere effettuati senza preavviso.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Nuovo esame delle condizioni per l’autorizzazione</a>
</h6>
<div class="collapseable">
<p class="absatz man-space-before-4"><sup>1</sup> Se le informazioni di cui all’articolo 13, i controlli di cui all’articolo 15 o altri indizi lasciano supporre che le condizioni per l’autorizzazione non sono più soddisfatte, l’UDSC procede a un nuovo esame di tali condizioni.</p>
<p class="absatz man-space-before-4"><sup>2</sup> Se il nuovo esame genera al titolare dell’autorizzazione costi, questi ultimi non gli sono rimborsati.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Misure in caso di mancato adempimento delle condizioni per l’autorizzazione</a>
</h6>
<div class="collapseable">
<p class="absatz man-space-before-4"><sup>1</sup> Se il titolare dell’autorizzazione non soddisfa più le condizioni per l’autorizzazione, l’UDSC lo invita a proporre misure per adempiere nuovamente tali condizioni nonché un termine per la loro attuazione.</p>
<p class="absatz man-space-before-4"><sup>2</sup> L’attuazione delle misure proposte e il termine necessitano dell’approvazione dell’UDSC.</p>
<p class="absatz man-space-before-4"><sup>3</sup> Se l’UDSC non rilascia l’approvazione o se le misure concordate non hanno successo, l’UDSC ordina misure e stabilisce un termine per la loro attuazione.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Revoca dell’autorizzazione e rifiuto del rinnovo</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Revoca e mancato rinnovo dell’autorizzazione</a>
</h6>
<div class="collapseable">
<p class="absatz man-space-before-4"><sup>1</sup> L’UDSC revoca l’autorizzazione o rifiuta il suo rinnovo se il titolare dell’autorizzazione:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">viola ripetutamente o gravemente gli obblighi che gli sono stati assegnati; o</dd>
<dt class="man-space-before-4">b. </dt>
<dd class="man-space-before-4">non soddisfa più le condizioni per l’autorizzazione.</dd>
</dl>
<p class="absatz man-space-before-4"><sup>2</sup> Qualora siano state adottate misure secondo l’articolo 17, l’UDSC può revocare l’autorizzazione solo se il termine per la loro attuazione è scaduto senza successo.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Restituzione del sigillo</a>
</h6>
<div class="collapseable">
<p class="absatz man-space-before-4">Il titolare dell’autorizzazione deve restituire il sigillo all’UDSC spontaneamente e senza indugio se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">l’UDSC revoca l’autorizzazione o rifiuta il suo rinnovo;</dd>
<dt class="man-space-before-4">b. </dt>
<dd class="man-space-before-4">l’officina cessa la propria attività.</dd>
</dl>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Protezione dei dati</a>
</h1>
<div class="collapseable"><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a>
</h6>
<div class="collapseable">
<p class="absatz man-space-before-4"><sup>1</sup> I collaboratori dell’UDSC competenti per il rilascio dell’autorizzazione alle officine e per la vigilanza sui titolari dell’autorizzazione trattano, ai fini della verifica delle condizioni per l’autorizzazione, i dati di cui all’articolo 6 capoverso 2 e i dati relativi ai risultati dei controlli secondo l’articolo 15 capoverso 1.</p>
<p class="absatz man-space-before-4"><sup>2</sup> I dati secondo l’articolo 6 capoverso 2 e i dati relativi ai risultati dei controlli secondo l’articolo 15 capoverso 1 devono essere conservati fino a cinque anni dopo la scadenza dell’autorizzazione.</p>
<p class="absatz man-space-before-4"><sup>3</sup> I dati non più necessari e i dati il cui termine di conservazione è scaduto devono essere proposti per archiviazione all’Archivio federale.</p>
</div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Entrata in vigore</a>
</h1>
<div class="collapseable"><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable"><p class="absatz man-space-before-4">La presente ordinanza entra in vigore il 1° gennaio 2026.</p></div></article></div></section></main>
</div></body>
</html>
