<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--442.129 --><p class="srnummer ">442.129 </p>
<h1 class="erlasstitel botschafttitel ">Ordinanza del DFI <br>concernente il regime di promozione in favore delle case editrici</h1>
<p class="erlassdatum ">del 23 dicembre 2024 (Stato 7 febbraio 2025)</p>
</div>
<div id="preamble"><div>
<p class="man-template-autor ">Il Dipartimento federale dell’interno (DFI),</p>
<p class="ingress ">visto l’articolo 28 capoverso 1 della legge dell’11 dicembre 2009<sup><a href="#fn-d7e19" id="fnbck-d7e19">1</a></sup> sulla promozione della cultura,</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/2011/854" target="_blank">RS <b>442.1</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obiettivi di promozione</a>
</h6>
<div class="collapseable">
<p class="absatz ">Con il sostegno alle case editrici la Confederazione persegue i seguenti obiettivi:</p>
<dl>
<dt>a. </dt>
<dd>rafforzare le case editrici svizzere sul piano nazionale e internazionale;</dd>
<dt>b. </dt>
<dd>facilitare l’adeguamento delle case editrici agli sviluppi tecnologici ed economici;</dd>
<dt>c. </dt>
<dd>rafforzare il ruolo di mediazione delle case editrici tra gli autori, le librerie e i lettori;</dd>
<dt>d. </dt>
<dd>valorizzare la vasta gamma di attività culturali che le case editrici svolgono accanto alla produzione dei libri, segnatamente l’editing, la promozione e la ricerca;</dd>
<dt>e. </dt>
<dd>riconoscere e sostenere il lavoro delle piccole case editrici;</dd>
<dt>f. </dt>
<dd>promuovere la sostenibilità, le pari opportunità e la diversità;</dd>
<dt>g. </dt>
<dd>garantire una retribuzione adeguata degli attori culturali professionisti da parte delle case editrici.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Aiuti finanziari</a>
</h6>
<div class="collapseable">
<p class="absatz "><sup>1</sup> L’Ufficio federale della cultura (UFC) può attribuire i seguenti aiuti finanziari:</p>
<dl>
<dt>a. </dt>
<dd>contributi strutturali pluriennali per le case editrici;</dd>
<dt>b. </dt>
<dd>contributi d’incentivazione per progetti d’importanza sovraregionale promossi dalle tre associazioni nazionali delle case editrici, segnatamente quelli riguardanti la trasformazione digitale e a beneficio di tutta l’editoria.</dd>
</dl>
<p class="absatz "><sup>2</sup> Non sussiste alcun diritto a un sostegno.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Requisiti di promozione per i contributi strutturali</a>
</h6>
<div class="collapseable">
<p class="absatz "><sup>1</sup> Le case editrici devono soddisfare i seguenti requisiti:</p>
<dl>
<dt>a. </dt>
<dd>essere presenti sul mercato librario come editori indipendenti da almeno tre anni e produrre titoli ogni anno e con regolarità;</dd>
<dt>b. </dt>
<dd>avere sede in Svizzera e concentrare la loro attività editoriale in Svizzera;</dd>
<dt>c. </dt>
<dd>avere una gestione aziendale che rispetti standard aziendali professionali;</dd>
<dt>d. </dt>
<dd>avere un’attività editoriale che corrisponda ad almeno il 51 per cento del proprio fatturato;</dd>
<dt>e. </dt>
<dd>assicurare un’attività editoriale professionale, segnatamente per quanto riguarda editing, produzione, marketing e distribuzione;</dd>
<dt>f. </dt>
<dd>offrire ai loro autori condizioni contrattuali corrette, tra cui inparticolare un compenso adeguato e l’obbligo di diffusione dei titoli a spese della casa editrice.</dd>
</dl>
<p class="absatz "><sup>2</sup> Sono escluse dalla promozione:</p>
<dl>
<dt>a. </dt>
<dd>le case editrici annesse a musei, università o altre istituzioni pubbliche e private e che ne sono economicamente dipendenti;</dd>
<dt>b. </dt>
<dd>le case editrici legate a organizzazioni religiose, politiche o ideologiche e che ne sono economicamente dipendenti;</dd>
<dt>c. </dt>
<dd>le case editrici di organizzazioni professionali o associazioni che pubblicano prevalentemente per i loro membri;</dd>
<dt>d. </dt>
<dd>le case editrici che presentano un catalogo composto per oltre il 25 per cento da pubblicazioni su commissione;</dd>
<dt>e. </dt>
<dd>le case editrici che presentano un catalogo composto per oltre il 25 per cento da autoedizioni.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Calcolo dei contributi strutturali e limite degli aiuti finanziari</a>
</h6>
<div class="collapseable">
<p class="absatz "><sup>1</sup> Per il calcolo dei contributi strutturali la cifra d’affari di riferimento ponderata (art. 5 cpv. 1 e 4) viene moltiplicata con una percentuale che l’UFC determina in funzione dei mezzi finanziari a disposizione.</p>
<p class="absatz "><sup>2</sup> I contributi strutturali ammontano a un minimo di 10 000 franchi e a un massimo di 60 000 franchi per anno civile.</p>
<p class="absatz "><sup>3</sup> I contributi d’incentivazione per progetti d’importanza sovraregionale ammontano a un massimo di 175 000 franchi per anno civile.<sup><a href="#fn-d7e142" id="fnbck-d7e142">2</a></sup></p>
<div class="footnotes"><p id="fn-d7e142"><sup><a href="#fnbck-d7e142">2</a></sup><sup></sup> La correzione del 7 feb. 2025 concerne soltanto i testi tedesco e francese (<a href="https://fedlex.data.admin.ch/eli/oc/2025/90" target="_blank">RU <b>2025</b> 90</a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Cifra d’affari di riferimento e sua ponderazione</a>
</h6>
<div class="collapseable">
<p class="absatz "><sup>1</sup> La base per il calcolo dei contributi strutturali di una casa editrice è la media delle sue cifre d’affari di riferimento degli ultimi quattro anni.</p>
<p class="absatz "><sup>2</sup> La cifra d’affari di riferimento è il fatturato relativo esclusivamente ai generi narrativa, poesia, fumetti, libri per bambini e ragazzi, teatro, saggistica e opere non finzionali che veicolano un valore culturale.</p>
<p class="absatz "><sup>3</sup> Per la cifra d’affari di riferimento non sono presi in considerazione segnatamente i libri tecnici e specialistici, le pubblicazioni scolastiche, la manualistica, i testi didattici o con intenti pedagogici, i periodici, i ricettari, le guide turistiche o naturalistiche, i libri sul benessere e la crescita personale, le partiture, le carte geografiche e gli atlanti, i dizionari e le enciclopedie nonché i repertori.</p>
<p class="absatz "><sup>4</sup> La cifra d’affari di riferimento dell’editore è ponderata con il seguente moltiplicatore regionale:</p>
<dl>
<dt>a. </dt>
<dd>per case editrici della Svizzera tedesca: 1;</dd>
<dt>b. </dt>
<dd>per case editrici della Svizzera francese: 1,5;</dd>
<dt>c. </dt>
<dd>per case editrici della Svizzera italiana: 4;</dd>
<dt>d. </dt>
<dd>per case editrici della Svizzera romancia: 4.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Ordine di priorità per i contributi strutturali</a>
</h6>
<div class="collapseable"><p class="absatz ">Se necessario in ragione dei mezzi finanziari a disposizione per i contributi strutturali, l’UFC può stabilire un ordine di priorità per le case editrici in base alla quota di pubblicazioni di cui all’articolo 5 capoverso 2 presenti nel loro catalogo generale.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Procedura</a>
</h6>
<div class="collapseable">
<p class="absatz "><sup>1</sup> L’UFC decide circa l’erogazione degli aiuti finanziari. Per la valutazione specialistica delle richieste può farsi coadiuvare da esperti. </p>
<p class="absatz "><sup>2</sup> Indice un concorso per l’attribuzione dei contributi strutturali per ogni periodo di finanziamento. La scadenza per la presentazione delle richieste è comunicata nel quadro del concorso.</p>
<p class="absatz "><sup>3</sup> Le richieste per i contributi strutturali devono documentare l’adempimento dei requisiti di promozione e contenere tutte le informazioni necessarie riguardo ai criteri di promozione.</p>
<p class="absatz "><sup>4</sup> L’UFC può concludere un contratto di prestazioni con i beneficiari di aiuti finanziari. Il contratto stabilisce in particolare l’ammontare dell’aiuto finanziario e gli oneri.</p>
<p class="absatz "><sup>5</sup> Il versamento dell’aiuto finanziario può avvenire in più rate. L’importo definitivo è versato nel corso dell’anno di sussidio sulla base del rendiconto dell’anno precedente previsto dal contratto di prestazioni.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Oneri</a>
</h6>
<div class="collapseable">
<p class="absatz "><sup>1</sup> I beneficiari di aiuti finanziari sono tenuti a:</p>
<dl>
<dt>a. </dt>
<dd>rendere noti gli aiuti finanziari concessi dall’UFC;</dd>
<dt>b. </dt>
<dd>comunicare senza indugio all’UFC modifiche sostanziali concernenti la loro attività nel quadro del sostegno alle case editrici.</dd>
</dl>
<p class="absatz "><sup>2</sup> I beneficiari di contributi strutturali sono tenuti a:</p>
<dl>
<dt>a. </dt>
<dd>presentare all’UFC ogni anno entro fine giugno un rapporto sulle attività dell’anno precedente disciplinate dal contratto di prestazioni;</dd>
<dt>b. </dt>
<dd>spedire alla Biblioteca nazionale svizzera un esemplare di tutte le nuove pubblicazioni prodotte nel quadro delle loro attività editoriali.</dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza del DFI del 13 marzo 2020<sup><a href="#fn-d7e249" id="fnbck-d7e249">3</a></sup> concernente il regime di promozione in favore delle case editrici è abrogata.</p>
<div class="footnotes"><p id="fn-d7e249"><sup><a href="#fnbck-d7e249">3</a></sup><sup></sup> [<a href="https://fedlex.data.admin.ch/eli/oc/2020/215" target="_blank">RU <b>2020 </b>1171</a>]</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° febbraio 2025.</p></div></article></main>
</div></body>
</html>
