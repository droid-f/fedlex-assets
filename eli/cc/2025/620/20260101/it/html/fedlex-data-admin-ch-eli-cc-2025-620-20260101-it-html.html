<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--442.125 --><p class="srnummer">442.125 </p>
<h1 class="erlasstitel botschafttitel">Ordinanza del DFI <br>concernente il regime di promozione in favore delle organizzazioni di operatori culturali non professionisti</h1>
<p class="erlassdatum man-space-before-3">del 10 ottobre 2025 (Stato 1° gennaio 2026) </p>
</div>
<div id="preamble"><div>
<p class="man-template-autor man-space-before-10">Il Dipartimento federale dell’interno (DFI),</p>
<p class="ingress man-space-before-3">visto l’articolo 28 capoverso 1 della legge dell’11 dicembre 2009<sup><a href="#fn-d6942e20" id="fnbck-d6942e20">1</a></sup> sulla promozione della cultura (LPCu),</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d6942e20"><sup><a href="#fnbck-d6942e20">1</a></sup><sup></sup>  <a href="https://fedlex.data.admin.ch/vocabulary/legal-taxonomy/7110" target="_blank" data-rs-uri="https://fedlex.data.admin.ch/eli/cc/2011/854" data-rs="442.1" data-lang="it">RS <b>442.1</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Obiettivo e ambiti di promozione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1 </b><b></b> <b></b>Obiettivo di promozione</a>
</h6>
<div class="collapseable"><p class="absatz man-space-before-4">Il sostegno delle organizzazioni di operatori culturali non professionisti ha lo scopo di promuovere le realtà che offrono una cornice alla creazione culturale amatoriale e, in questo modo, favoriscono l’accesso della popolazione alla cultura e contribuiscono alla coesione sociale.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Ambiti di promozione e principi</a>
</h6>
<div class="collapseable">
<p class="absatz man-space-before-4"><sup>1</sup> Possono essere concessi aiuti finanziari:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">per attività svolte dalle organizzazioni di operatori culturali non professionisti i cui membri si dedicano a pratiche culturali come il canto, la musica o il teatro (aiuti finanziari specifici);</dd>
<dt class="man-space-before-4">b. </dt>
<dd class="man-space-before-4">per attività multidisciplinari svolte dalle organizzazioni di operatori culturali non professionisti (aiuti finanziari multidisciplinari).</dd>
</dl>
<p class="absatz man-space-before-4"><sup>2</sup> Un’organizzazione può ricevere solo uno dei due tipi di aiuti finanziari di cui al capoverso 1.</p>
<p class="absatz man-space-before-4"><sup>3</sup> Non sussiste alcun diritto a un sostegno.</p>
<p class="absatz man-space-before-4"><sup>4</sup> I beneficiari di aiuti finanziari devono impegnarsi a favore della sostenibilità, delle pari opportunità, della diversità e di una retribuzione adeguata degli operatori culturali professionisti.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Requisiti di promozione</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Requisiti di promozione per aiuti finanziari specifici</a>
</h6>
<div class="collapseable">
<p class="absatz man-space-before-4"><sup>1</sup> Per essere sostenute mediante un aiuto finanziario specifico, le organizzazioni devono soddisfare i requisiti di promozione seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">disporre di un numero adeguato di membri provenienti da almeno tre diverse regioni linguistiche;</dd>
<dt class="man-space-before-4">b. </dt>
<dd class="man-space-before-4">svolgere per i loro membri manifestazioni in diverse regioni linguistiche;</dd>
<dt class="man-space-before-4">c. </dt>
<dd class="man-space-before-4">disporre nel loro comitato di rappresentanti provenienti da diverse regioni linguistiche;</dd>
<dt class="man-space-before-4">d. </dt>
<dd class="man-space-before-4">essere attive in modo continuativo da almeno tre anni;</dd>
<dt class="man-space-before-4">e. </dt>
<dd class="man-space-before-4">disporre di una situazione finanziaria che permetta uno svolgimento a lungo termine delle attività;</dd>
<dt class="man-space-before-4">f. </dt>
<dd class="man-space-before-4">rappresentare almeno 2500 membri attivi.</dd>
</dl>
<p class="absatz man-space-before-4"><sup>2</sup> Per ottenere un sostegno devono inoltre fornire le prestazioni seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">offerta di formazione e formazione continua costantemente aggiornata, in particolare per la promozione delle nuove leve;</dd>
<dt class="man-space-before-4">b. </dt>
<dd class="man-space-before-4">consulenza ai membri, segnatamente in questioni giuridiche e organizzative;</dd>
<dt class="man-space-before-4">c. </dt>
<dd class="man-space-before-4">informazione del pubblico e degli ambienti interessati, segnatamente facendo conoscere l’organizzazione e l’attività culturale dei propri membri;</dd>
<dt class="man-space-before-4">d. </dt>
<dd class="man-space-before-4">rappresentanza dei propri membri e tutela dei loro interessi a livello nazionale e internazionale.</dd>
</dl>
<p class="absatz man-space-before-4"><sup>3</sup> Le organizzazioni devono disporre di una segreteria reperibile in modo regolare e a orari fissi.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Requisiti di promozione per aiuti finanziari multidisciplinari</a>
</h6>
<div class="collapseable">
<p class="absatz man-space-before-4"><sup>1</sup> Per essere sostenute mediante un aiuto finanziario multidisciplinare, le organizzazioni devono soddisfare i requisiti di promozione seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">essere d’interesse nazionale ai sensi dell’articolo 6 capoverso 2 LPCu;</dd>
<dt class="man-space-before-4">b. </dt>
<dd class="man-space-before-4">disporre di una situazione finanziaria che permetta uno svolgimento a lungo termine delle attività.</dd>
</dl>
<p class="absatz man-space-before-4"><sup>2</sup> Per ottenere un sostegno devono inoltre:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">fornire prestazioni nell’ambito della consulenza multidisciplinare nonché formazioni e formazioni continue per aumentare le competenze nell’attività associativa; o</dd>
<dt class="man-space-before-4">b. </dt>
<dd class="man-space-before-4">svolgere progetti per il rafforzamento e il riconoscimento del volontariato e della creazione culturale amatoriale in più discipline.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Calcolo degli aiuti finanziari</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Calcolo degli aiuti finanziari specifici</a>
</h6>
<div class="collapseable">
<p class="absatz man-space-before-4"><sup>1</sup> Per il calcolo degli aiuti finanziari specifici è determinante il numero di membri attivi rappresentati dall’organizzazione.</p>
<p class="absatz man-space-before-4"><sup>2</sup> Gli aiuti finanziari ammontano al massimo al 50 per cento dei costi per la fornitura delle prestazioni di cui all’articolo 3 capoverso 2.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Criteri di promozione e calcolo degli aiuti finanziari multidisciplinari</a>
</h6>
<div class="collapseable">
<p class="absatz man-space-before-4"><sup>1</sup> Per fornire un sostegno mediante aiuti finanziari multidisciplinari, l’Ufficio federale della cultura (UFC) valuta le organizzazioni in base ai criteri seguenti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">qualità delle prestazioni di cui all’articolo 4 capoverso 2 lettera a e rilevanza dei progetti di cui all’articolo 4 capoverso 2 lettera b;</dd>
<dt class="man-space-before-4">b. </dt>
<dd class="man-space-before-4">economicità, esperienza e capacità di attuare le prestazioni e i progetti previsti.</dd>
</dl>
<p class="absatz man-space-before-4"><sup>2</sup> Gli aiuti finanziari ammontano al massimo al 70 per cento dei costi per la fornitura delle prestazioni di cui all’articolo 4 capoverso 2 lettera a e per lo svolgimento dei progetti di cui all’articolo 4 capoverso 2 lettera b.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Procedura e ulteriori disposizioni</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Procedura</a>
</h6>
<div class="collapseable">
<p class="absatz man-space-before-4"><sup>1</sup> L’UFC decide circa l’erogazione degli aiuti finanziari.</p>
<p class="absatz man-space-before-4"><sup>2</sup> Le richieste di aiuti finanziari specifici vanno presentate all’UFC entro il 1° settembre dell’anno precedente l’inizio del periodo di promozione; le domande per aiuti finanziari multidisciplinari possono essere presentate in qualsiasi momento.</p>
<p class="absatz man-space-before-4"><sup>3</sup> Le richieste devono contenere tutte le informazioni necessarie per il calcolo degli aiuti finanziari secondo gli articoli 5 e 6.</p>
<p class="absatz man-space-before-4"><sup>4</sup> L’UFC conclude un contratto di prestazioni con i beneficiari degli aiuti finanziari specifici. Vi fissa in particolare l’ammontare degli aiuti finanziari e le prestazioni che i beneficiari devono fornire.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Oneri</a>
</h6>
<div class="collapseable">
<p class="absatz man-space-before-4">I beneficiari di aiuti finanziari sono tenuti a:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">rendere noto il sostegno concesso dall’UFC;</dd>
<dt class="man-space-before-4">b. </dt>
<dd class="man-space-before-4">fornire all’UFC tutte le informazioni necessarie concernenti l’attività dell’organizzazione;</dd>
<dt class="man-space-before-4">c. </dt>
<dd class="man-space-before-4">comunicare senza indugio all’UFC modifiche sostanziali concernenti l’attività dell’organizzazione o il numero di membri attivi che rappresenta.</dd>
</dl>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Abrogazione di un altro atto normativo</a>
</h6>
<div class="collapseable">
<p class="absatz man-space-before-4">L’ordinanza del DFI del 5 luglio 2016<sup><a href="#fn-d6942e314" id="fnbck-d6942e314">2</a></sup> concernente il regime di promozione in favore delle organizzazioni di operatori culturali non professionisti è abrogata.</p>
<div class="footnotes"><p id="fn-d6942e314"><sup><a href="#fnbck-d6942e314">2</a></sup><sup></sup> [<a href="https://fedlex.data.admin.ch/eli/oc/2016/458" target="_blank">RU <b>2016</b> 2819</a>, <a href="https://fedlex.data.admin.ch/eli/oc/2016/534" target="_blank">3175</a>; <b></b><a href="https://fedlex.data.admin.ch/eli/oc/2020/476" target="_blank"><b>2020</b> 2597</a>]</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Disposizione transitoria</a>
</h6>
<div class="collapseable"><p class="absatz man-space-before-4">Per le procedure ancora in corso al momento dell’entrata in vigore della presente ordinanza si applica il diritto previgente.</p></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable"><p class="absatz man-space-before-4">La presente ordinanza entra in vigore il 1° gennaio 2026.</p></div></article>
</div></section></main>
</div></body>
</html>
