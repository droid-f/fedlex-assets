<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--431.012.13 --><p class="srnummer ">431.012.13 </p>
<h1 class="erlasstitel botschafttitel ">Ordinanza del DFI <br>sul collegamento di dati statistici</h1>
<h2 class="erlasskurztitel man-space-before-4 ">(Ordinanza sul collegamento di dati)</h2>
<p class="erlassdatum man-space-before-3 ">dell’11 aprile 2025 (Stato 1° giugno 2025)</p>
</div>
<div id="preamble"><div>
<p class="man-template-autor man-space-before-10 ">Il Dipartimento federale dell’interno (DFI),</p>
<p class="ingress man-space-before-3 ">visti gli articoli 29 capoverso 3, 30 capoverso 3 e 39 capoverso 7 dell’ordinanza del 30 aprile 2025<sup><a href="#fn-d7e21" id="fnbck-d7e21">1</a></sup> sulla statistica federale (OStatF),</p>
<p class="man-template-verb man-space-before-3 man-space-after-18 ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup>  <a href="https://fedlex.data.admin.ch/eli/cc/1993/2093_2093_2093" target="_blank">RS <b>431.011</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Requisiti in materia di sicurezza dei dati</a>
</h6>
<div class="collapseable">
<p class="absatz man-space-before-4 "><sup>1</sup> L’Ufficio federale di statistica (UST) crea uno pseudo-identificatore per ogni progetto di collegamento di dati provenienti da fonti diverse e genera le chiavi necessarie.</p>
<p class="absatz man-space-before-4 "><sup>2</sup> Le chiavi sono conservate in modo centralizzato e protetto.</p>
<p class="absatz man-space-before-4 "><sup>3</sup> Ciascuna assegnazione di chiave è registrata.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Domanda di collegamento di dati</a>
</h6>
<div class="collapseable">
<p class="absatz man-space-before-4 "><sup>1</sup> La domanda di collegamento di dati (art. 39 cpv. 1 OStatF) deve essere motivata; è da inoltrare per via elettronica.</p>
<p class="absatz man-space-before-4 "><sup>2</sup> Per un collegamento di set di dati non amministrati dall’UST con dati dell’UST, il richiedente deve allegare alla domanda le prove di cui all’articolo 39 capoverso 3 OStatF nonché il consenso da parte del servizio competente per questi set di dati. </p>
<p class="absatz man-space-before-4 "><sup>3</sup> L’UST esamina la domanda e decide in merito.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Partecipazione dei richiedenti</a>
</h6>
<div class="collapseable">
<p class="absatz man-space-before-4 "><sup>1</sup> Il richiedente trasmette all’UST i dati necessari per il collegamento.</p>
<p class="absatz man-space-before-4 "><sup>2</sup> L’UST trasmette al richiedente i dati ai quali ha assegnato uno pseudo-identificatore specifico del progetto. Il richiedente congiunge i dati (<i>matching</i>).</p>
<p class="absatz man-space-before-4 "><sup>3</sup> L’UST stabilisce in quali casi i compiti secondo l’articolo 39 capoverso 4 OStatF debbano essere svolti in un posto di lavoro protetto presso l’UST.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b></a><a href="https://www.fedlex.admin.ch/eli/cc/2013/872/it" target="_blank">Servizi di statistica dei Cantoni e dei Comuni			</a>
</h6>
<div class="collapseable">
<p class="absatz man-space-before-4 "><sup>1</sup> I principi e gli standard statistici di cui all’articolo 30 capoverso 2 lettera c OStatF si considerano rispettati quando i servizi statistici dei Cantoni e dei Comuni svolgono tutte le operazioni statistiche tutelando l’indipendenza professionale, l’obiettività, l’imparzialità, l’affidabilità, il segreto e l’efficacia dei costi.</p>
<p class="absatz man-space-before-4 "><sup>2</sup> L’indipendenza professionale dei servizi statistici dagli organi esecutivi secondo l’articolo 30 capoverso 2 lettera e OStatF si considera rispettata se i servizi statistici sono partner del sistema della statistica federale o soddisfano una delle condizioni seguenti:</p>
<dl class="man-space-after-0 ">
<dt class="man-space-before-4  ">a. </dt>
<dd class="man-space-before-4  ">dispongono di una base legale che disciplina la loro organizzazione e riserva loro un’attività esclusivamente statistica, indipendente da attività di vigilanza, esecuzione o regolamentazione;</dd>
<dt class="man-space-before-4  ">b. </dt>
<dd class="man-space-before-4  ">hanno sottoscritto la Carta del 31 maggio 2012<sup><a href="#fn-d7e118" id="fnbck-d7e118">2</a></sup> della statistica pubblica svizzera.</dd>
</dl>
<div class="footnotes"><p id="fn-d7e118"><sup><a href="#fnbck-d7e118">2</a></sup><sup></sup>  La Carta può essere scaricata gratuitamente dal sito dell’Ufficio federale di statistica all’indirizzo <a href="https://www.bfs.admin.ch/bfs/it/home.html" target="_blank">
				www.bfs.admin.ch
			</a> &gt; Chi siamo &gt; Impegno per la qualità &gt; Ambito nazionale.</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5 </b><b></b> <b></b>Entrata in vigore</a>
</h6>
<div class="collapseable"><p class="absatz man-space-before-4 ">La presente ordinanza entra in vigore il 1° giugno 2025.</p></div></article></main>
</div></body>
</html>
