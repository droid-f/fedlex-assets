<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.192.121.71 --><p class="srnummer ">0.192.121.71 </p>
<p class="ref "> RU <b>1971 </b>1602</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero e l’Unione<br>interparlamentare per determinare lo statuto giuridico<br>di questa organizzazione in Svizzera</h1>
<p class="erlasssubtitel ">Conchiuso il 28 settembre 1971<br>Entrato in vigore il 1<sup>o</sup> gennaio 1971</p>
<p class="erlassdatum "> (Stato 1° gennaio 1971)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta</p></div>
</div>
<div id="preamble"><div>
<p class="man-template-autor ">Il Consiglio federale svizzero,<br><span class="man-font-style-normal">da una parte<br></span>l’Unione interparlamentare,<br><span class="man-font-style-normal">dall’altra,</span></p>
<p class="absatz ">nell’intento di determinare lo statuto giuridico dell’Unione interparlamentare in Svizzera,</p>
<p class="man-template-verb ">hanno convenuto le seguenti disposizioni:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Personalità</a>
</h6>
<div class="collapseable"><p class="absatz ">Il Consiglio federale riconosce all’Unione interparlamentare (detta qui di seguito «Unione») la personalità e la capacità giuridica che le spettano in virtù del suo statuto.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Libertà d’azione</a>
</h6>
<div class="collapseable">
<p class="absatz ">1.  Il Consiglio federale garantisce all’Unione l’indipendenza e la libertà d’azione che le appartengono come istituzione internazionale.</p>
<p class="absatz ">2.  Le riconosce in particolare, come anche ai suoi membri quanto ai rapporti con la medesima, la libertà di riunione, di discussione e di decisione.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Inviolabilità</a>
</h6>
<div class="collapseable">
<p class="absatz ">1.  I locali e gli archivi dell’Unione sono inviolabili.</p>
<p class="absatz ">2.  L’importazione e l’esportazione delle pubblicazioni dell’Unione non soggiacciono ad alcuna restrizione.</p>
<p class="absatz ">3.  La corrispondenza ufficiale e le altre comunicazioni ufficiali dell’Unione, debitamente autenticate, non possono essere censurate.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Regime fiscale</a>
</h6>
<div class="collapseable">
<p class="absatz ">1.  L’Unione è esente dalle imposte dirette federali, cantonali e comunali. Tuttavia, per gli immobili, tale esenzione si applica soltanto a quelli di proprietà dell’Unione e occupati dal suo Ufficio, come anche ai redditi che ne derivano.</p>
<p class="absatz ">2.  L’Unione è esente dalle imposte indirette federali, cantonali e comunali. Per quanto concerne l’imposta federale sulla cifra d’affari, inclusa nei prezzi o traslata in modo appariscente, l’esenzione è ammessa soltanto per gli acquisti destinati all’uso ufficiale dell’Unione, a condizione che la somma fatturata per un solo e medesimo acquisto superi 100 franchi svizzeri.</p>
<p class="absatz ">3.  L’Unione è esente da qualsiasi tassa federale, cantonale e comunale, purché non si tratti di tasse riscosse in rimunerazione di particolari servizi resi.</p>
<p class="absatz ">4.  Ove occorra, le esenzioni summenzionate sono effettuate mediante rimborso, a domanda dell’Unione.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Regime doganale</a>
</h6>
<div class="collapseable"><p class="absatz ">Il trattamento doganale degli oggetti destinati all’Unione è disciplinato dal regolamento doganale del Consiglio federale applicabile alle organizzazioni internazionali.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Libertà d’accesso e di dimora</a>
</h6>
<div class="collapseable">
<p class="absatz ">1.  Le autorità svizzere prendono tutti i provvedimenti utili per facilitare l’entrata in territorio svizzero, l’uscita da detto territorio e la dimora a tutte le persone, qualunque sia la loro nazionalità, chiamate in qualità ufficiale presso l’Ufficio dell’Unione, ossia:</p>
<dl>
<dt>a) </dt>
<dd>ai membri dell’Unione;</dd>
<dt>b) </dt>
<dd>al Segretario generale e al personale dell’Ufficio dell’Unione;</dd>
<dt>c) </dt>
<dd>alle persone, qualunque sia la loro nazionalità, chiamate in qualità ufficiale presso l’Ufficio dell’Unione.</dd>
</dl>
<p class="absatz ">2.  Qualsiasi provvedimento concernente la polizia federale degli stranieri e inteso a restringere l’entrata in Svizzera degli stranieri o a controllare le condizioni della loro dimora è inapplicabile alle persone menzionate nel presente articolo.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Immunità di giurisdizione</a>
</h6>
<div class="collapseable"><p class="absatz ">Tutti i funzionari dell’Ufficio dell’Unione, qualunque sia la loro cittadinanza, sono esenti, anche se non sono più al servizio dell’Ufficio, da qualsiasi giurisdizione per gli atti compiuti nell’esercizio delle loro funzioni, parole e scritti compresi.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Esenzioni e agevolazioni concesse ai membri dell’Unione e<br>ai funzionari non svizzeri</a>
</h6>
<div class="collapseable">
<p class="absatz ">I membri dell’Unione e i funzionari dell’Ufficio dell’Unione che non hanno la cittadinanza svizzera:</p>
<dl>
<dt>a) </dt>
<dd>sono esenti da qualsiasi imposta federale, cantonale e comunale sugli stipendi, emolumenti e indennità pagati loro dall’Unione. Sono parimente esenti, al momento del pagamento, le prestazioni in capitale dovute in qualsiasi circostanza da una cassa pensione o da un istituto di previdenza; per contro, i redditi dei capitali versati, come anche le rendite e pensioni pagate agli ex funzionari dell’Ufficio dell’Unione non beneficiano dell’esenzione fiscale;</dd>
<dt>b) </dt>
<dd>nei casi in cui l’incidenza di un’imposta qualsiasi è subordinata alla residenza del contribuente in Svizzera, i periodi in cui i membri dell’Unione si trovano in Svizzera per esercitare le loro funzioni non saranno considerati periodi di residenza;</dd>
<dt>c) </dt>
<dd>godono, in materia doganale, delle agevolazioni previste dal regolamento doganale del Consiglio federale applicabile alle organizzazioni internazionali;</dd>
<dt>d) </dt>
<dd>sono esenti da qualsiasi obbligo inerente al servizio nazionale in Svizzera;</dd>
<dt>e) </dt>
<dd>non soggiacciono, unitamente al coniuge e ai membri della famiglia a loro carico, alle disposizioni che limitano l’immigrazione e alle formalità di registrazione degli stranieri.</dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Carte di legittimazione</a>
</h6>
<div class="collapseable">
<p class="absatz ">1.  Il Dipartimento politico federale consegna all’Ufficio dell’Unione, all’intenzione di ogni funzionario, una carta di legittimazione provvista della fotografia del titolare. Tale carta, autenticata dal Dipartimento politico federale e dall’Ufficio dell’Unione, serve a legittimare il titolare verso qualsiasi autorità federale, cantonale e comunale. Una carta identica è consegnata parimente ai membri della famiglia dei funzionari se vivono a loro carico e nella stessa economia domestica e non esplicano alcuna attività lucrativa.</p>
<p class="absatz ">2.  L’Ufficio dell’Unione comunica regolarmente al Dipartimento politico federale l’elenco dei funzionari dell’Ufficio e dei membri delle loro famiglie, indicando per ciascuno di essi la data di nascita, la cittadinanza, il domicilio in Svizzera e la categoria o la classe di funzione cui appartengono.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Oggetto delle immunità</a>
</h6>
<div class="collapseable">
<p class="absatz ">1.  I privilegi e le immunità previsti nel presente accordo non sono istituiti nell’intento di concedere favori e agevolazioni personali agli agenti dell’Unione. Essi sono istituiti solo allo scopo di garantire, in qualsiasi circostanza, il libero funzionamento dell’Unione.</p>
<p class="absatz ">2.  Il Segretario generale dell’Unione ha il diritto e il dovere di levare l’immunità a un funzionario, qualora ritenga che l’immunità sia d’impedimento al regolare esercizio della giustizia e sia possibile rinunciarvi senza pregiudicare gli interessi dell’Unione.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Prevenzione degli abusi</a>
</h6>
<div class="collapseable"><p class="absatz ">L’Unione e le autorità svizzere coopereranno in ogni tempo allo scopo di facilitare una buona amministrazione della giustizia, di garantire l’osservanza dei regolamenti di polizia e d’impedire qualsiasi abuso per quanto concerne i privilegi, le immunità e le agevolazioni previste nel presente accordo.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Non responsabilità della Svizzera</a>
</h6>
<div class="collapseable"><p class="absatz ">Dall’attività dell’Unione in territorio svizzero non deriva alla Svizzera alcuna responsabilità internazionale per gli atti e le omissioni dell’Unione o dei suoi agenti che operano o omettono nell’ambito delle loro funzioni.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Sicurezza della Svizzera</a>
</h6>
<div class="collapseable">
<p class="absatz ">1.  Nessuna disposizione del presente accordo può impedire al Consiglio federale svizzero di prendere tutte le precauzioni utili nell’interesse della sicurezza della Svizzera.</p>
<p class="absatz ">2.  L’Ufficio dell’Unione coopera con le autorità svizzere per evitare, nell’esercizio delle sue attività, qualsiasi pregiudizio alla sicurezza della Svizzera.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Esecuzione dell’accordo da parte della Svizzera</a>
</h6>
<div class="collapseable"><p class="absatz ">Il Dipartimento politico federale è l’autorità svizzera incaricata di applicare il presente accordo.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore</a>
</h6>
<div class="collapseable"><p class="absatz ">Il presente accordo entra in vigore con effetto dal 1° gennaio 1971.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Modificazione dell’accordo</a>
</h6>
<div class="collapseable">
<p class="absatz ">1.  Il presente accordo può essere riformato a domanda dell’una o dell’altra parte.</p>
<p class="absatz ">2.  In tal caso, le due parti si concerteranno sulle modificazioni da apportare alle disposizioni del presente accordo.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Denuncia dell’accordo</a>
</h6>
<div class="collapseable">
<p class="absatz ">Il presente accordo può essere denunziato in qualsiasi momento dall’una o dall’altra parte, con preavviso di sei mesi.</p>
<p class="absatz ">Fatto e firmato a Berna, il 28 settembre 1971, in doppio esemplare.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero:</p>
<p class="unterschriftenfi ">René Keller</p>
</td>
<td>
<p class="unterschriftenfi1 ">Per<br>l’Unione interparlamentare:</p>
<p class="unterschriftenfi ">Pio‑Carlo Terenzio</p>
</td>
</tr></table></div>
<p class="abstand1seite "></p>
</div></article></main>
</div></body>
</html>
