<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1971-697_696_696-19730101-it-docx</title>
</head>
<body><div id="lawcontent">
<div id="preface">
<!--221.215.328.1--><p class="srnummer">221.215.328.1</p>
<h1 class="erlasstitel">Decreto del Consiglio federale<br>che stabilisce un contratto normale <br>di lavoro per i medici assistenti</h1>
<?del-struct abstand18pt><p>del 5 maggio 1971 (Stato 1° gennaio 1973)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 359<i>a</i> del Codice delle obbligazioni<sup><a href="#fn-d1899e25">1</a></sup>,<sup><a href="#fn-d1899e33">2</a></sup></p>
<p>decreta:</p>
<div class="footnotes">
<p id="fn-d1899e25"><sup>1</sup><sup> </sup><a href="https://fedlex.data.admin.ch/eli/cc/27/317_321_377/20200101">RS <b>220</b></a></p>
<p id="fn-d1899e33"><sup>2</sup><sup> </sup>Nuovo testo giusta il n. I 2 del DCF del 24 gen. 1973, in vigore dal 1° gen. 1973  (<a href="https://fedlex.data.admin.ch/eli/oc/1973/337_335_337">RU <b>1973</b> 337</a>).</p>
</div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I. Campo d’applicazione ed effetti </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione quanto al territorio ed alle persone </a>
</h6>
<div class="collapseable"> <p><sup>1</sup> Il presente contratto normale di lavoro si applica su tutto il territorio della Confe­derazione Svizzera.</p>
<p><sup>2</sup> Il presente contratto normale disciplina i rapporti di lavoro dei medici assistenti diplomati (uomini e donne, detti qui di seguito «assistenti») che esercitano una fun­zione necessaria negli stabilimenti ospedalieri, nelle case di cura, nelle cliniche e negli istituti (detti qui di seguito «stabilimenti»).</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Effetti </a>
</h6>
<div class="collapseable"> <p><sup>1</sup> Il contenuto del presente contratto normale è considerato come la espressione della volontà delle parti, semprechè non si siano concordate delle deroghe.</p>
<p><sup>2</sup> Le convenzioni verbali o tacite anteriori all’entrata in vigore del presente contratto normale sono poziori quando siano più favorevoli all’assistente.</p>
</div></article>
</div></section><section id="lvl_I_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_I">II. Diritti ed obblighi </a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Responsabilità e perfezionamenti dell’assistente </a>
</h6>
<div class="collapseable"> <p><sup>1</sup> L’assistente svolge i compiti assegnatigli giusta le indicazioni dei medici cui è subor­dinato e sotto la loro direzione assumendo però, secondo le possibilità, anche le pro­prie responsabilità.</p>
<p><sup>2</sup> L’assistente deve avere la possibilità di continuare il proprio perfezionamento.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Durata del lavoro e del riposo </a>
</h6>
<div class="collapseable"> <p><sup>1</sup> La durata del lavoro e il tempo di presenza dell’assistente sono fissati in base ai biso­gni dello stabilimento, ma commisurati in modo tale da non soverchiare l’assi­stente.</p>
<p><sup>2</sup> L’assistente ha diritto ad almeno otto giorni di riposo al mese, di cui due devono cadere in domenica. I giorni di riposo che possono essere mensilmente divisi in mezze giornate sono al massimo tre.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Vacanze </a>
</h6>
<div class="collapseable"> <p><sup>1</sup> L’assistente ha diritto ad almeno quattro settimane di vacanze pagate all’anno.</p>
<p><sup>2</sup> All’assistente che compie, in un anno, più di due mesi di servizio militare, le vacanze possono essere proporzionalmente ridotte fino al minimo legale prestabilito.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Stipendio lordo </a>
</h6>
<div class="collapseable"> <p><sup>1</sup> Lo stipendio lordo deve essere stabilito in proporzione ai compiti ed al grado di pre­parazione dell’assistente. Esso viene corretto annualmente per essere adeguato alle prestazioni, agli anni di servizio dell’assistente ed al rincaro generale.</p>
<p><sup>2</sup> Qualora, in una determinata regione, esistessero prescrizioni per lo stipendio degli assistenti occupati negli stabilimenti pubblici, le disposizioni salariali minime ivi con­template valgono pure come minimi salariali anche per gli assistenti ai sensi del presen­te contratto normale. In mancanza di simili prescrizioni valgono gli stipendi minimi abituali previsti per gli universitari diplomati.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Prestazioni in natura </a>
</h6>
<div class="collapseable"> <p><sup>1</sup> L’assistente risiedente nell’istituto o che vi presta un servizio di presenza ha diritto ad un vitto sufficiente ed appropriato e ad un alloggio di primo ordine.</p>
<p><sup>2</sup> Lo stabilimento può dedurre dallo stipendio l’equivalente delle prestazioni in natura fornite, semprechè tali prestazioni siano comprese nello stipendio lordo o siano versate indennità particolari. La deduzione non può essere tuttavia superiore a quella prevista nelle disposizioni degli stabilimenti pubblici cantonali della rispet­tiva regione.</p>
<p><sup>3</sup> Ove fosse applicata una deduzione salariale per l’alloggio, lo stabilimento può disporre liberamente di quest’ultimo soltanto d’intesa con l’assistente.</p>
<p><sup>4</sup> Lo stabilimento provvede alla pulizia gratuita degli indumenti di lavoro dell’assi­stente.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Assegni familiari e per i figli </a>
</h6>
<div class="collapseable"> <p>Assistenti coniugati ricevono assegni familiari e per i figli uguali a quelli previsti per il rimanente personale superiore.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Diritto allo stipendio in caso di impedimento al lavoro </a>
</h6>
<div class="collapseable"> <p><sup>1</sup> L’assistente ha diritto allo stipendio totale durante i corsi di ripetizione. Durante gli altri periodi di servizio militare ha diritto ad almeno i due terzi dello stipendio ed a decorrere dal terzo anno di servizio alla totalità dello stipendio.</p>
<p><sup>2</sup> In caso di malattia od infortunio, l’assistente ha diritto allo stipendio totale per un periodo uguale a quello previsto per il rimanente personale superiore, ma almeno per tre mesi.</p>
</div></article>
</div></section><section id="lvl_II_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II_I">III. Assicurazioni sociali </a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Assicurazione contro gli infortuni </a>
</h6>
<div class="collapseable"> <p><sup>1</sup> Lo stabilimento assicura a proprie spese l’assistente contro le conseguenze di infor­tuni professionali e contro le infezioni derivanti dall’attività professionale:</p>
<dl>
<dt>a.</dt>
<dd>in caso di morte, con una prestazione pari almeno a 1000 volte il guadagno gior­naliero, per i coniugati o per coloro che hanno persone a carico, e pari a 500 volte il guadagno giornaliero per celibi senza persone a carico;</dd>
<dt>b.</dt>
<dd>in caso d’invalidità totale, con una prestazione pari almeno a 2000 volte il gua­dagno giornaliero; in caso d’invalidità parziale, una prestazione parziale pari al grado d’invalidità riscontrato.</dd>
</dl>
<p><sup>2</sup> Qualora l’assistente fosse già assicurato giusta il capoverso 1, lo stabilimento deve, ad adempimento dei propri doveri assicurativi, versargli un’indennità pari al premio assicurativo che dovrebbe pagare giusta il capoverso 1.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Assicurazione vecchiaia, superstiti ed invalidità </a>
</h6>
<div class="collapseable"> <p>Su richiesta dell’assistente, lo stabilimento deve conchiudere una assicurazione vec­chiaia, superstiti ed invalidità complementare, indipendente dall’assicurazione fede­rale vecchiaia, superstiti ed invalidità (AVS, AI). Stabilimento ed assistente versano og­nuno, come premio di questa assicurazione, il sei per cento del salario computa­bile per l’AVS e l’AI. Lo stabilimento può dedurre il contributo dallo stipendio dell’assistente e versarlo all’assicuratore.</p>
</div></article>
</div></section><section id="lvl_I_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I_V">IV. Disposizioni finali </a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Norme riservate </a>
</h6>
<div class="collapseable"> <p><sup>1</sup> I rapporti di lavoro non disciplinati dal presente contratto normale sono retti dai disposti del Codice delle obbligazioni<sup><a href="#fn-d1899e232">3</a></sup>.</p>
<p><sup>2</sup> Restano riservate le norme di diritto pubblico federali e cantonali.</p>
<div class="footnotes"><p id="fn-d1899e232"><sup>3</sup><sup> </sup><a href="https://fedlex.data.admin.ch/eli/cc/27/317_321_377/20200101">RS <b>220</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Entrata in vigore </a>
</h6>
<div class="collapseable"> <p><sup>1</sup> Il presente decreto entra in vigore il 1° luglio 1971.</p>
<p><sup>2</sup> Alla stessa data è abrogato l’omonimo decreto del Consiglio federale del 18 marzo 1963<sup><a href="#fn-d1899e258">4</a></sup>.</p>
<div class="footnotes"><p id="fn-d1899e258"><sup>4</sup><sup> </sup>[<a href="https://fedlex.data.admin.ch/eli/oc/1963/261_257_269">RU <b>1963</b> 269</a>]</p></div>
</div></article>
</div></section></main>
</div></body>
</html>
