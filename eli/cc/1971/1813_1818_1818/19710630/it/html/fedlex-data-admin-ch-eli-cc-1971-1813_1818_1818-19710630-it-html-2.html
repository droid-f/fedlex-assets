<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1971-1813_1818_1818-19710630-it-docx-1</title>
</head>
<body><div id="lawcontent">
<div id="preface">
<!--0.353.966.7 --><p class="srnummer ">0.353.966.7 </p>
<p> RU <b>1971</b> 1818</p>
<h1 class="erlasstitel botschafttitel ">Scambio di note del 22 / 30 giugno 1971<br>concernente l’applicazione, fra la Svizzera e la Repubblica rwandese, del Trattato del 13 maggio 1874 tra la Svizzera e il Belgio <br>per la reciproca estradizione dei delinquenti, <br>modificato dalla Convenzione dell’11 settembre 1882</h1>
<p>Entrato in vigore con effetto a contare dal 1° luglio 1962</p>
<p> (Stato 30  giugno 1971)</p>
</div>
<div id="preamble">
<p class=" man-font-style-italic ">Traduzione<i><sup><a href="#fn-d6e28" id="fnbck-d6e28">1</a></sup></i></p>
<?del-struct abstand4pt><?del-struct abstand4pt><p></p>
<div class="table"><table border="1"><tr>
<td><p>Ministero<br>della cooperazione internazionale</p></td>
<td>
<p>Kigali, 30 giugno 1971</p>
<p></p>
<p>Ambasciata svizzera</p>
<p>Kigali</p>
</td>
</tr></table></div>
<?del-struct abstand18pt><p><i>Conferma del Trattato d’estradizione del 13 maggio 1874</i></p>
<p>Il Ministero della cooperazione internazionale della Repubblica rwandese si complimenta con l’Ambasciata svizzera e ha l’onore di accusare ricevuta della nota del 22 giugno 1971 inerente all’oggetto emarginato.</p>
<p>Nella sua nota, l’Ambasciata avvisa il Ministero di esser stata incaricata dal suo Governo di confermare che codesto Governo «è disposto a mantenere in vigore, tra la Confederazione svizzera e la Repubblica rwandese, il Trattato del 13 maggio 1874<sup><a href="#fn-d6e57" id="fnbck-d6e57">2</a></sup> tra la Svizzera e il Belgio per la reciproca estradizione dei delinquenti, modificato dalla Convenzione dell’11 settembre 1882<sup><a href="#fn-d6e65" id="fnbck-d6e65">3</a></sup>». L’Ambasciata svizzera suggerisce parimente che il mantenimento di questi atti esplichi i suoi effetti a contare dal 1° luglio 1962.</p>
<p>Il Ministero notifica all’Ambasciata l’accordo del Governo rwandese quanto a tale proposta e accetta quella che la nota suddetta del 22 giugno 1971 e la presente risposta costituiscano un Accordo fra i due Stati.</p>
<p>Il Ministero della cooperazione internazionale della Repubblica rwandese coglie l’occasione per rinnovare all’Ambasciata svizzera l’espressione della sua alta considerazione.</p>
<p></p>
<div class="footnotes">
<p id="fn-d6e28"><sup><a href="#fnbck-d6e28">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d6e57"><sup><a href="#fnbck-d6e57">2</a></sup> <a href="https://fedlex.data.admin.ch/eli/cc/1/59_57_59" target="_blank">RS <b>0.353.917.2</b></a></p>
<p id="fn-d6e65"><sup><a href="#fnbck-d6e65">3</a></sup> <a href="https://fedlex.data.admin.ch/eli/cc/1/59_57_59" target="_blank">RS <b>0.353.917.2</b></a></p>
</div>
</div>
</div></body>
</html>
