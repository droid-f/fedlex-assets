<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1971-280_284_284-19710226-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.181.2Nicht löschen bitte "<sup><a href="#fn-d1665e9">1</a></sup> " !! </p>
<!--0.181.2--><p class="srnummer">0.181.2</p>
<p>Traduzione<i><sup><a href="#fn-d1665e29">2</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione</h1>
<h2 class="erlasskurztitel">tra il Consiglio federale svizzero e la Santa Sede concernente <br>la separazione dell’Amministrazione apostolica del Ticino <br>dalla Diocesi di Basilea e la sua trasformazione in Diocesi</h2>
<?del-struct abstand18pt><p>Conchiusa il 24 luglio 1968<br>Approvata dall’Assemblea federale il 9 ottobre 1970<sup><a href="#fn-d1665e48">3</a></sup><br>Istrumenti di ratificazione scambiati il 26 febbraio 1971<br>Entrata in vigore il 26 febbraio 1971</p>
<p></p>
<div class="footnotes">
<p id="fn-d1665e9"><sup>1</sup> <a href="https://fedlex.data.admin.ch/eli/oc/1971/280_284_284">RU <b>1971</b> 284</a>; <a href="https://fedlex.data.admin.ch/eli/fga/1970/1___125">FF <b>1970 </b>I 125</a></p>
<p id="fn-d1665e29"><sup>2</sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d1665e48"><sup>3</sup> <a href="https://fedlex.data.admin.ch/eli/oc/1971/278_282_282">RU <b>1971</b> 282</a></p>
</div>
</div>
<div id="preamble">
<p>Il Consiglio federale svizzero,<br>in nome proprio e in nome del Cantone Ticino<br>e<br>la Santa Sede,</p>
<p>desiderosi di regolare la questione relativa alla separazione dell’Amministrazione apostolica dei Ticino dalla Diocesi di Basilea, hanno risolto di stipulare una conven­zione e, a tale scopo, hanno designato i loro rispettivi plenipotenziari:</p>
<p>(Seguono i nomi dei plenipotenziari)</p>
<p>i quali, dopo aver scambiato i loro pieni poteri, trovati in buona e debita forma, hanno convenuto le disposizioni seguenti:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p><sup>1</sup> Le Alte Parti Contraenti decidono di porre fine allo statuto dell’Amministrazione apostolica del Ticino, stabilito dalla convenzione tra il Consiglio federale svizzero e la Santa Sede sui rapporti ecclesiastici dei Cantone Ticino, del 1° settembre 1884<sup><a href="#fn-d1665e87">4</a></sup>. Esse convengono parimente di porre fine all’unione canonica della chiesa cattedrale di San Lorenzo a Lugano con la Diocesi di Basilea, prevista nella convenzione tra la Svizzera e la Santa Sede per regolare definitivamente i rapporti ecclesiastici del Cantone Ticino, del 16 marzo 1888<sup><a href="#fn-d1665e99">5</a></sup>.</p>
<p><sup>2</sup> Le Alte Parti Contraenti convengono pertanto di separare le due circoscrizioni ecclesiastiche di Basilea e del Ticino. L’ordinario di quest’ultima porterà il titolo di Vescovo della Diocesi di Lugano.</p>
<p><sup>3</sup> Il Vescovo di Lugano sarà nominato dalla Santa Sede e scelto tra i sacerdoti cittadini ticinesi.</p>
<p><sup>4</sup> La chiesa di San Lorenzo a Lugano continuerà ad essere la chiesa cattedrale per il territorio del Cantone Ticino.</p>
<div class="footnotes">
<p id="fn-d1665e87"><sup>4</sup> [CS <b>12</b> 392.<a href="https://fedlex.data.admin.ch/eli/cc/1971/280_284_284/19710226">RS <b>0.181.2</b> </a>art. 3]</p>
<p id="fn-d1665e99"><sup>5</sup> [CS <b>12</b> 394.<a href="https://fedlex.data.admin.ch/eli/cc/1971/280_284_284/19710226">RS <b>0.181.2</b> </a>art. 3]</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p><sup>1</sup> Il Vescovo di Lugano avrà piena e completa libertà d’esercitare la giurisdizione spirituale ed episcopale su tutto il territorio del Cantone Ticino.</p>
<p><sup>2</sup> I rapporti tra Chiesa cattolica e Cantone Ticino restano disciplinati dalla convenzione tra il Cantone Ticino e la Santa Sede per la istituzione di un’Ammi­ni­stra­zione apostolica nella Repubblica e Cantone dei Ticino, conclusa il 23 settembre 1884.</p>
<p><sup>3</sup> Il Cantone Ticino e il Vescovo di Lugano possono modificare, di comune intesa, le disposizioni finanziarie dell’articolo 4 della suddetta convenzione del 23 settembre 1884.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>Con l’entrata in vigore della presente Convenzione, sono abrogati gli atti seguenti:</p>
<dl>
<dt>–</dt>
<dd>la convenzione tra il Consiglio federale svizzero e la Santa Sede sui rapporti ecclesiastici dei Cantone Ticino, conclusa il 1° settembre 1884<sup><a href="#fn-d1665e148">6</a></sup>;</dd>
<dt>–</dt>
<dd>la convenzione tra la Svizzera e la Santa Sede per regolare definitivamente i rapporti ecclesiastici del Cantone Ticino, conclusa il 16 marzo 1888<sup><a href="#fn-d1665e159">7</a></sup>.</dd>
</dl>
<div class="footnotes">
<p id="fn-d1665e148"><sup>6</sup> [CS <b>12</b> 392]</p>
<p id="fn-d1665e159"><sup>7</sup> [CS <b>12</b> 394]</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable"><p>La presente convenzione sarà ratificata e gli strumenti di ratificazione saranno scambiati a Berna il più presto possibile. Essa entrerà in vigore il giorno dello scam­bio dei detti strumenti.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che</i>, i Plenipotenziari rispettivi hanno firmato la presente convenzione.</p>
<p>Fatto a Berna, il 24 luglio 1968, in due esemplari originali in lingua francese.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per la<br>Santa Sede:</p></td>
</tr>
<tr>
<td><p>Pierre Micheli</p></td>
<td><p>Ambrogio Marchioni<br>Nunzio Apostolico in Svizzera<br>Arcivescovo titolare di Severiana</p></td>
</tr>
</table></div>
<p></p>
</div></section></main>
</div></body>
</html>
