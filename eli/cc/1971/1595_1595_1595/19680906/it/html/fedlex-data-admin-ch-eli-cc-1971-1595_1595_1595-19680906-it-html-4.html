<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.274.187.231 --><p class="srnummer ">0.274.187.231 </p>
<p class="ref "> RU <b>1971</b> 1595</p>
<h1 class="erlasstitel botschafttitel ">Scambio di note<br>del 20 luglio/24 settembre 1971<br>per l’applicazione, tra la Svizzera ed il Regno di Swaziland,<br>della convenzione anglosvizzera del 3 dicembre 1937<br>in materia di procedura civile</h1>
<p class="erlasssubtitel ">Entrato in vigore il 6 settembre 1968</p>
<p class="erlassdatum "> (Stato 6  settembre 1968)</p>
</div>
<div id="preamble"><div>
<p class="man-template-tab-utit-kurs tab-utit9pt-kurs man-font-style-italic ">Traduzione dal testo originale inglese</p>
<p></p>
<div class="table layout-table"><table><tr>
<td><p class="man-template-tab-krpr ">Ambasciata di Svizzera</p></td>
<td>
<p class="man-template-tab-krpr ">Pretoria, 24 settembre 1971</p>
<p class="man-template-tab-krpr "></p>
<p class="man-template-tab-krpr ">Dicastero degli esteri<br>del Regno di Swaziland</p>
<p class="man-template-tab-krpr ">Mbabane</p>
</td>
</tr></table></div>
<p class="absatz ">L’Ambasciata di Svizzera complimenta codesto Dicastero ed ha l’onore d’informarlo d’averne ricevuto la nota N. 6, del 20 luglio 1971, dei seguente tenore:</p>
<dl>
<dt></dt>
<dd>«Il Dicastero degli esteri del Regno di Swaziland presenta i propri complimenti all’Ambasciata di Svizzera e si pregia di riferirsi alla nota N. 375.1 della medesima, del 9 luglio 1971, concernente la convenzione tra la Svizzera e la Gran Bretagna in materia di procedura civile, firmata in Londra il 3 dicembre 1937<sup><a href="#fn-d7e52" id="fnbck-d7e52">1</a></sup>.</dd>
<dt></dt>
<dd>Il Dicastero è lieto d’apprendere che il Governo svizzero è pronto a mantenere in vigore, tra la Svizzera e il Regno di Swaziland, la precitata convenzione. Restando inteso che non v’è necessità alcuna di modificarne il testo, si suggerisce che lo scambio di note vincoli i due Paesi a contare dal 6 settembre 1968, data dell’indipendenza del Regno.</dd>
<dt></dt>
<dd>Questo Dicastero coglie l’occasione per rinnovare a codesta Ambasciata l’assicurazione della sua stima».</dd>
</dl>
<p class="absatz ">L’Ambasciata accetta le proposte del Dicastero e conferma che la nota di quest’ultimo, in una con la presente, costituiscono un accordo tra la Confederazione Svizzera e il Regno di Swaziland, giusta il quale la convenzione anglosvizzera in materia di procedura civile, firmata in Londra il 3 dicembre 1937, vincola i due Paesi a contare dal 6 settembre 1968.</p>
<p class="absatz ">L’Ambasciata coglie l’occasione per rinnovare a codesto Dicastero l’assicurazione della sua alta stima.</p>
<p class="abstand1seite "></p>
<div class="footnotes"><p id="fn-d7e52"><sup><a href="#fnbck-d7e52">1</a></sup><sup></sup> <a href="https://fedlex.data.admin.ch/eli/cc/55/281_290_208" target="_blank">RS <b>0.274.183.671</b></a></p></div>
</div></div>
</div></body>
</html>
