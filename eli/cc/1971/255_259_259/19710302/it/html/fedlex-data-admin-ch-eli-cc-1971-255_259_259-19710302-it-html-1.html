<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1971-255_259_259-19710302-it-docx</title>
</head>
<body><div id="lawcontent">
<div id="preface">
<p>0.631.252.913.699.1 (Stato 5  novembre 1999)Nicht löschen bitte "<sup><a href="#fn-d6e6" id="fnbck-d6e6">1</a></sup> " !! </p>
<!--0.631.252.913.699.1--><p class="srnummer ">0.631.252.913.699.1</p>
<p class=" man-font-style-italic ">Traduzione<i><sup><a href="#fn-d6e21" id="fnbck-d6e21">2</a></sup></i></p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica federale di Germania concernente i controlli svizzero e germanico<br>in corso di viaggio nei treni viaggiatori sulle rispettive tratte<br>del percorso St.Margrethen–Lindau Hbf<b><sup><a href="#fn-d6e35" id="fnbck-d6e35">3</a></sup></b>
</h1>
<p>Conchiuso il 13/25 maggio 1970<br>Entrato in vigore con scambio di note il 2 marzo 1971</p>
<p></p>
<div class="footnotes">
<p id="fn-d6e6"><sup><a href="#fnbck-d6e6">1</a></sup> <a href="https://fedlex.data.admin.ch/eli/oc/1971/255_259_259" target="_blank">RU <b>1971</b> 259</a></p>
<p id="fn-d6e21"><sup><a href="#fnbck-d6e21">2</a></sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d6e35"><sup><a href="#fnbck-d6e35">3</a></sup> Ai sensi dell’art. 4, n. 1 della Conv. germano‑svizzera del 1° giu. 1961 (<a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a>), la zona sita in territorio germanico, in conformità del presente accordo, è attribuita al Comune di St. Margrethen.</p>
</div>
</div>
<div id="preamble">
<p>In applicazione dell’articolo 1 capoverso 3 della Convenzione del 1° giugno 1961<sup><a href="#fn-d6e51" id="fnbck-d6e51">4</a></sup> tra la Confederazione Svizzera e la Repubblica federale di Germania relativa agli uffici a controlli nazionali abbinati e al controllo in corso di viaggio, è stato concluso l’accordo seguente:</p>
<div class="footnotes"><p id="fn-d6e51"><sup><a href="#fnbck-d6e51">4</a></sup> <i>RS <b>0.361.252.913.690</b></i></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>(1)  I controlli svizzero e germanico possono essere attuati in corso di viaggio nei treni viaggiatori in corsa sulle parti svizzera e germanica della tratta St. Margrethen–Lindau Hbf e viceversa.</p>
<p>(2)  Il controllo s’applica a tutte le persone che, senza interrompere il viaggio, si recano dall’uno nell’altro Stato, come anche ai bagagli appresso nonché, di norma, a quelli registrati.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>(1)  I treni designati giusta l’articolo 4 numero 1 costituiscono, sulla parte svizzera della tratta, la zona per gli agenti germanici e, sulla parte germanica, la zona per gli agenti svizzeri.</p>
<p>(2)  Nella stazione di St. Margrethen, gli agenti germanici possono trattenere, sul marciapiede o nei locali a loro disposizione, le persone arrestate e le merci sequestrate nel convoglio, come anche i mezzi di prova.</p>
<p>Uguale facoltà compete agli agenti svizzeri nella stazione di Lindau Hbf. I posti in cui s’effettuano gli atti ufficiali all’uopo necessari valgono come «zona».</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Le persone arrestate, le merci o i mezzi di prova sequestrati possono essere riportati oltre frontiera, per il più breve tragitto, dagli agenti svizzeri in Svizzera, dagli agenti germanici nella Repubblica federale di Germania.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>(1)  La Direzione circondariale delle dogane, in Coira, e le competenti autorità svizzere di polizia, da una parte, la Direzione delle finanze, in Monaco, e la Direzione della polizia confinaria bavarese, dall’altra parte, designano, udite le amministrazioni ferroviarie interessate e secondo i bisogni e le opportunità, i treni nei quali sono effettuati i controlli in corso di viaggio, regolandone i particolari.</p>
<p>(2)  Gli agenti in servizio, del grado più elevato dei due Stati, prevedono, di comune accordo, i provvedimenti a breve termine.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>(1)  Giusta l’articolo 1 numero 4 della convenzione in ingresso<sup><a href="#fn-d6e103" id="fnbck-d6e103">5</a></sup>, il presente accordo sarà confermato e messo in vigore con scambio di note diplomatiche.</p>
<p>(2)  L’accordo può essere disdetto per via diplomatica per il primo giorno d’ogni mese, mediante preavviso di sei mesi.</p>
<p></p>
<div class="table"><table border="1">
<tr>
<td><p>Fatto a</p></td>
<td><p class=" man-text-align-center ">Bonn, il 13 maggio 1970</p></td>
<td colspan="2"><p> in duplice esemplare, in lingua tedesca.</p></td>
</tr>
<tr>
<td><p></p></td>
<td><p class=" man-text-align-center ">Berna, il 25 maggio 1970</p></td>
<td colspan="2"><p></p></td>
</tr>
<tr>
<td colspan="3"><p>Per le autorità<br>superiori svizzere competenti:</p></td>
<td><p>Per i Ministri federali<br>delle Finanze e dell’Interno<br>della Repubblica federale di Germania:</p></td>
</tr>
<tr>
<td colspan="3"><p>Lenz</p></td>
<td><p>Hutter</p></td>
</tr>
</table></div>
<p></p>
<div class="footnotes"><p id="fn-d6e103"><sup><a href="#fnbck-d6e103">5</a></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div></article></main>
</div></body>
</html>
