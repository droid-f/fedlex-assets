<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1971-302_306_306-19700426-it-docx-1</title>
</head>
<body><div id="lawcontent">
<div id="preface">
<!--0.192.122.231 --><p class="srnummer ">0.192.122.231 </p>
<p> RU <b>1971</b> 306</p>
<p><i>Traduzione</i><sup><a href="#fn-d6e13" id="fnbck-d6e13">1</a></sup></p>
<h1 class="erlasstitel botschafttitel ">Accordo<br>esecutivo di quello conchiuso tra il Consiglio federale <br>svizzero e l’Organizzazione mondiale della proprietà <br>intellettuale per determinare lo statuto giuridico di <br>questa organizzazione in Svizzera</h1>
<p>Conchiuso il 9 dicembre 1970<br>Entrato in vigore il 26 aprile 1970</p>
<p> (Stato 26  aprile 1970)</p>
<div class="footnotes"><p id="fn-d6e13"><sup><a href="#fnbck-d6e13">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Visti</a>
</h6>
<div class="collapseable"> <p>Per facilitare l’entrata in Svizzera delle persone elencate negli articoli 12, 13, 14 e 16 dell’accordo<sup><a href="#fn-d6e45" id="fnbck-d6e45">2</a></sup>, le ambasciate ed i consolati di Svizzera riceveranno, per tutti i casi in cui occorre un visto d’entrata, la previa istruzione generale di accordarlo su esibizione del passaporto o d’altro equivalente titolo d’identità o di viaggio nonché d’un documento sufficiente a stabilire il rapporto del richiedente verso l’Organizzazione.</p>
<p>Dette ambasciate o consolati riceveranno la direttiva di rilasciare il visto senza ritardo o termine veruno e senza esigere la presenza personale del richiedente né il pagamento delle tasse.</p>
<div class="footnotes"><p id="fn-d6e45"><sup><a href="#fnbck-d6e45">2</a></sup> <a href="https://fedlex.data.admin.ch/eli/cc/1971/293_297_297" target="_blank">RS <b>0.192.122.23</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Statuto dei rappresentanti dei membri dell’Organizzazione e delle Unioni</a>
</h6>
<div class="collapseable"> <p>Qualora una qualsiasi imposta dipenda dalla residenza in Svizzera del contribuente, i periodi durante i quali i rappresentanti dei membri dell’Organizzazione soggiorneranno in Svizzera, nello svolgimento delle loro funzioni presso gli organi principali o sussidiari dell’Organizzazione o nelle conferenze e riunioni da essa indette, non saranno considerati come periodi di residenza.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Immunità ed agevolazioni ai funzionari non svizzeri</a>
</h6>
<div class="collapseable"> <p>1.  I funzionari non svizzeri vanno esenti dalle imposte federali, cantonali e comunali sul loro redditi provenienti da cespiti esterni alla Confederazione svizzera.</p>
<p>2.  La visita doganale dei bagagli di questi funzionari sarà ridotta al minimo.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Consulenti</a>
</h6>
<div class="collapseable"> <p>Le persone non svizzere chiamate dall’Organizzazione come consulenti a tempo pieno sono parificate, durante questo loro incarico, ai funzionari dell’Organizzazione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Servizio militare dei funzionari svizzeri</a>
</h6>
<div class="collapseable"> <p>1.  Il direttore generale dell’Organizzazione comunicherà al Consiglio federale l’elenco dei funzionari svizzeri soggetti ad obblighi di natura militare.</p>
<p>2.  Il direttore generale ed il Consiglio federale elaboreranno, di comune accordo, un elenco ristretto di funzionari svizzeri da dispensare a cagione del loro ufficio.</p>
<p>3.  Ove altri funzionari svizzeri fossero mobilitati, l’Organizzazione potrà sollecitare, tramite il Dipartimento politico federale, una proroga di chiamata o altri adeguati provvedimenti.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore</a>
</h6>
<div class="collapseable"> <p>Il presente testo entra in vigore contemporaneamente all’accordo di sede<sup><a href="#fn-d6e106" id="fnbck-d6e106">3</a></sup>.</p>
<div class="footnotes"><p id="fn-d6e106"><sup><a href="#fnbck-d6e106">3</a></sup> <a href="https://fedlex.data.admin.ch/eli/cc/1971/293_297_297" target="_blank">RS <b>0.192.122.23</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Modifica dell’accordo esecutivo</a>
</h6>
<div class="collapseable"> <p>1.  Il presente accordo può essere modificato a domanda dell’una o dell’altra parte.</p>
<p>2.  In tal caso, le due parti si concertano sulle modificazioni da apportare al disposti del presente accordo.</p>
<p>3.  Se i negoziati non conducono ad un’intesa nel termine d’un anno, l’accordo può essere denunciato, dall’una o dall’altra parte, con preavviso di due anni.</p>
<p>Fatto e firmato a Berna, il 9 dicembre 1970, in duplice esemplare.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:</p>
<p>Thalmann</p>
</td>
<td>
<p>Per l’Organizzazione mondiale<br>della proprietà intellettuale:</p>
<p>G. H. C. Bodenhausen</p>
</td>
</tr></table></div>
</div></article></main>
</div></body>
</html>
