<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2018-594-20220101-it-docx</title>
</head>
<body><div id="lawcontent">
<div id="preface">
<!--812.214.6 --><p class="srnummer">812.214.6 </p>
<h1 class="erlasstitel">Ordinanza<br>sulla tassa di sorveglianza all’Istituto svizzero <br>per gli agenti terapeutici</h1>
<h2 class="erlasskurztitel">(Ordinanza sulla tassa di sorveglianza per gli agenti terapeutici)</h2>
<?del-struct abstand18pt><p>del 21 settembre 2018 (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 65 capoverso 4 della legge del 15 dicembre 2000<sup><a href="#fn-d1637e26">1</a></sup> sugli agenti terapeutici,</p>
<p>ordina:</p>
<div class="footnotes"><p id="fn-d1637e26"><sup>1</sup> <a href="https://fedlex.data.admin.ch/eli/cc/2001/422/20200801">RS <b>812.21</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Riscossione e calcolo </a>
</h6>
<div class="collapseable"> <p><sup>1</sup> L’Istituto svizzero per gli agenti terapeutici (Swissmedic) riscuote ogni anno una tassa di sorveglianza (tassa).</p>
<p><sup>2</sup> La tassa è calcolata sulla base del prezzo di fabbrica dei medicamenti e degli espianti standardizzati omologati in Svizzera.</p>
<p><sup>3</sup> L’aliquota della tassa è pari al 6,5 per mille del prezzo di fabbrica per la consegna.<sup><a href="#fn-d1637e58">2</a></sup></p>
<div class="footnotes"><p id="fn-d1637e58"><sup>2</sup> Nuovo testo giusta il n. I dell’O del 1° ott. 2021, in vigore dal 1° gen. 2022  (<i>RU <b>2021</b> 598</i>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Destinazione d’uso </a>
</h6>
<div class="collapseable"> <p><sup>1</sup> La tassa copre tutti i costi sostenuti da Swissmedic nel campo dei medicamenti e degli espianti standardizzati che non sono finanziati da emolumenti e indennità della Confederazione. </p>
<p><sup>2</sup> In particolare contribuisce a coprire i costi dei seguenti compiti:</p>
<dl>
<dt>a. </dt>
<dd>attività di vigilanza generali;</dd>
<dt>b. </dt>
<dd>preparazione e stesura di norme;</dd>
<dt>c. </dt>
<dd>informazione al pubblico;</dd>
<dt>d. </dt>
<dd>misure contro l’abuso e l’uso improprio di medicamenti.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Assoggettamento alla tassa </a>
</h6>
<div class="collapseable"> <p>Sono soggetti alla tassa tutti i titolari di omologazioni che vendono in Svizzera medicamenti ed espianti standardizzati omologati.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Tassazione </a>
</h6>
<div class="collapseable"> <p><sup>1</sup> Il titolare dell’omologazione deve presentare un’autodichiarazione per ogni anno civile. Essa comprende i dati del fatturato complessivo dei medicamenti e degli espianti standardizzati venduti, sulla base dei prezzi di fabbrica.</p>
<p><sup>2</sup> L’autodichiarazione deve essere confermata dall’ufficio di revisione del titolare dell’omologazione o, in assenza di tale ufficio, da una persona autorizzata a firmare. I costi sono a carico dei titolari.</p>
<p><sup>3</sup> Swissmedic determina la tassa mediante decisione sulla base dell’autodichiara­zione.</p>
<p><sup>4</sup> Se, nonostante diffida, il titolare dell’omologazione non presenta l’autodichiara­zione o fornisce documenti incompleti, Swissmedic stima il fatturato complessivo e determina la tassa in base a tale stima.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Fatturazione e acconti </a>
</h6>
<div class="collapseable"> <p><sup>1</sup> Swissmedic fattura la tassa all’inizio di ogni anno civile per l’anno precedente.</p>
<p><sup>2</sup> Swissmedic può esigere il pagamento di acconti. Questi vengono calcolati a titolo provvisorio sulla base della tassazione relativa all’anno precedente.</p>
<p><sup>3</sup> Gli acconti possono essere riscossi anche sulla base del fatturato dell’anno in corso, a condizione che il titolare dell’omologazione notifichi il pertinente fatturato ogni trimestre.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esigibilità </a>
</h6>
<div class="collapseable"> <p><sup>1</sup> La tassa è esigibile:</p>
<dl>
<dt>a. </dt>
<dd>al momento della fatturazione;</dd>
<dt>b. </dt>
<dd>nel caso di una fattura contestata: con il passaggio in giudicato della deci­sione relativa alla tassa.</dd>
</dl>
<p><sup>2</sup> Il termine di pagamento è di 30 giorni a decorrere dall’inizio dell’esigibilità. In casi speciali Swissmedic può prorogare il termine di pagamento.</p>
<p><sup>3</sup> Decorso questo termine è dovuto un interesse di mora del 5 per cento all’anno.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Prescrizione </a>
</h6>
<div class="collapseable"> <p><sup>1</sup> La pretesa si prescrive in cinque anni dall’inizio dell’esigibilità.</p>
<p><sup>2</sup> La prescrizione è interrotta da qualsiasi atto amministrativo con il quale la pretesa è fatta valere nei confronti della persona assoggettata.</p>
<p><sup>3</sup> Con l’interruzione inizia a decorrere una nuova prescrizione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2019.</p>
</div></article></main>
</div></body>
</html>
