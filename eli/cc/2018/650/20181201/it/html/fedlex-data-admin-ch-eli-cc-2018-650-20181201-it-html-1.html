<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2018-650-20181201-it-docx</title>
</head>
<body><div id="lawcontent">
<div id="preface">
<!--235.25 --><p class="srnummer ">235.25 </p>
<h1 class="erlasstitel botschafttitel ">Ordinanza<br>concernente il trattamento dei dati nel sistema «e-vent»<br>del Servizio delle conferenze DFAE</h1>
<h2 class="erlasskurztitel ">(Ordinanza «e-vent»)</h2>
<p>del 17 ottobre 2018 (Stato 1° dicembre 2018)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 57<i>h</i> capoverso 3 della legge del 21 marzo 1997<sup><a href="#fn-d6e25" id="fnbck-d6e25">1</a></sup> sull’organizzazione del Governo e dell’Amministrazione, </p>
<p>ordina:</p>
<div class="footnotes"><p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina il trattamento dei dati nel sistema «e-vent» (sistema) del Servizio delle conferenze del Dipartimento federale degli affari esteri (Servizio delle conferenze DFAE) in seno alla Segreteria di Stato del DFAE.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo</a>
</h6>
<div class="collapseable"> <p>Il sistema consente al Servizio delle conferenze DFAE di svolgere i suoi compiti nell’ambito della pianificazione, dell’organizzazione e dello svolgimento di conferenze e manifestazioni.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Autorità responsabile</a>
</h6>
<div class="collapseable"> <p>Il Servizio delle conferenze DFAE è responsabile del sistema.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Struttura</a>
</h6>
<div class="collapseable"> <p>Il sistema consiste in una banca dati e in un portale online per l’accesso dall’interno del DFAE e uno per l’accesso dall’esterno.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Dati e trattamento dei dati</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Persone e dati trattati</a>
</h6>
<div class="collapseable"> <p><sup>1</sup> Il sistema contiene i dati dei partecipanti alle conferenze e alle manifestazioni.</p>
<p><sup>2</sup> La tipologia di dati registrati è disciplinata nell’allegato.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Provenienza dei dati e diritti di trattamento</a>
</h6>
<div class="collapseable"> <p><sup>1</sup> I dati sono registrati dai partecipanti o dal Servizio delle conferenze DFAE.</p>
<p><sup>2</sup> I partecipanti dispongono di diritti di trattamento completi dei loro dati registrati nel sistema.</p>
<p><sup>3</sup> Il Servizio delle conferenze DFAE dispone di diritti di trattamento completi di tutti i dati registrati nel sistema.</p>
<p><sup>4</sup> L’unità Informatica DFAE dispone dei diritti di accesso necessari per adempiere i propri compiti.</p>
<p><sup>5</sup> Tutti i diritti di trattamento sono esercitati mediante procedura di richiamo.</p>
<p><sup>6</sup> I dati di cui all’allegato possono essere trasmessi a terzi qualora siano necessari per ragioni organizzative o prenotazioni.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Documenti</a>
</h6>
<div class="collapseable"> <p>Nel sistema possono essere registrati tutti i documenti relativi a conferenze, manifestazioni e alle persone che vi prendono parte conformemente allo scopo della presente ordinanza.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Conservazione, archiviazione e cancellazione dei dati</a>
</h6>
<div class="collapseable"> <p><sup>1</sup> Le serie di dati relative a persone sono distrutte al più tardi dieci anni dopo l’ultimo trattamento.</p>
<p><sup>2</sup> Sono fatte salve le disposizioni della legislazione in materia di archiviazione.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Gestione e diritti di accesso</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Gestione tecnica e amministrazione del sistema</a>
</h6>
<div class="collapseable"> <p><sup>1</sup> L’unità Informatica DFAE è responsabile della gestione tecnica del sistema.</p>
<p><sup>2</sup> L’amministratore di sistema fa parte dell’unità Informatica DFAE. Gestisce il sistema informatico, la banca dati e le applicazioni.</p>
<p><sup>3</sup> Il responsabile delle applicazioni fa parte del Servizio delle conferenze DFAE. È l’intermediario tra l’amministratore di sistema e gli utenti.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Concessione del diritto di accesso</a>
</h6>
<div class="collapseable"> <p><sup>1</sup> Il responsabile delle applicazioni concede agli utenti del sistema i diritti di accesso individuali.</p>
<p><sup>2</sup> Il Servizio delle conferenze DFAE verifica una volta all’anno se le condizioni per la concessione dei diritti di accesso continuano a essere adempiute.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Sicurezza dei dati</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obblighi di diligenza</a>
</h6>
<div class="collapseable"> <p><sup>1</sup> Il Servizio delle conferenze DFAE provvede affinché il trattamento dei dati nel sistema sia conforme alle prescrizioni.</p>
<p><sup>2</sup> Si assicura che i dati personali siano esatti, completi e aggiornati.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Regolamento sul trattamento dei dati</a>
</h6>
<div class="collapseable"> <p>Il Servizio delle conferenze DFAE emana un regolamento sul trattamento dei dati. Questo documento contiene le misure organizzative e tecniche volte a garantire la sicurezza dei dati e il controllo del trattamento dei dati.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Verbale</a>
</h6>
<div class="collapseable"> <p><sup>1</sup> Gli accessi al sistema e il trattamento dei dati sono costantemente verbalizzati.</p>
<p><sup>2</sup> I verbali sono conservati per un anno.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Entrata in vigore</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable"><p>La presente ordinanza entra in vigore il 1° dicembre 2018.</p></div></article></div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 5 cpv. 2)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Dati personali registrati nel sistema</a>
</h2>
<div class="collapseable">
<dl>
<dt>1. </dt>
<dd>Cognomi</dd>
<dt>2. </dt>
<dd>Cognomi come da passaporto</dd>
<dt>3. </dt>
<dd>Nomi</dd>
<dt>4. </dt>
<dd>Nomi come da passaporto</dd>
<dt>5. </dt>
<dd>Titolo (accademico)</dd>
<dt>6. </dt>
<dd>Titolo (professionale o funzione ufficiale)</dd>
<dt>7. </dt>
<dd>Appellativo</dd>
<dt>8. </dt>
<dd>Ditta</dd>
<dt>9. </dt>
<dd>Sesso</dd>
<dt>10. </dt>
<dd>Data di nascita</dd>
<dt>11. </dt>
<dd>Luogo di nascita</dd>
<dt>12. </dt>
<dd>Cittadinanze</dd>
<dt>13. </dt>
<dd>Rappresentante di quale delegazione / Paese / organizzazione</dd>
<dt>14. </dt>
<dd>Indirizzi e-mail</dd>
<dt>15. </dt>
<dd>Numero di telefono (fisso)</dd>
<dt>16. </dt>
<dd>Numero di telefono (cellulare)</dd>
<dt>17. </dt>
<dd>Numero di fax</dd>
<dt>18. </dt>
<dd>Indirizzo (via, NPA, luogo)</dd>
<dt>19. </dt>
<dd>Paese</dd>
<dt>20. </dt>
<dd>Sito Internet</dd>
<dt>21. </dt>
<dd>Metodo di corrispondenza (lettera/e-mail) </dd>
<dt>22. </dt>
<dd>Indirizzo di fatturazione</dd>
<dt>23. </dt>
<dd>Particolari esigenze alimentari </dd>
<dt>24. </dt>
<dd>Grado militare</dd>
<dt>25. </dt>
<dd>Grado civile</dd>
<dt>26. </dt>
<dd>Posizione</dd>
<dt>27. </dt>
<dd>Datore di lavoro</dd>
<dt>28. </dt>
<dd>Arrivo al luogo della manifestazione/all’hotel</dd>
<dt>29. </dt>
<dd>Partenza dal luogo della manifestazione/dall’hotel</dd>
<dt>30. </dt>
<dd>Lingua di corrispondenza</dd>
<dt>31. </dt>
<dd>Informazioni sul volo (data e ora di partenza e di arrivo, numero del volo, tempi di trasferimento)</dd>
<dt>32. </dt>
<dd>Informazioni sul passaporto (numero, data di emissione, data di scadenza, luogo di emissione)</dd>
<dt>33. </dt>
<dd>Visto necessario</dd>
<dt>34. </dt>
<dd>Informazioni della carta di credito (numero, data di scadenza)</dd>
<dt>35. </dt>
<dd>Informazioni sull’hotel/sul luogo di soggiorno (indirizzo, numero della camera ecc.)</dd>
<dt>36. </dt>
<dd>Nome dell’accompagnatore</dd>
<dt>37. </dt>
<dd>Informazioni sulla partecipazione (workshop, cene ufficiali, colazione, pranzo, cena, escursioni)</dd>
<dt>38. </dt>
<dd>Temi dei workshop</dd>
<dt>39. </dt>
<dd>Foto</dd>
<dt>40. </dt>
<dd>Sponsorizzazioni: sì/no</dd>
<dt>41. </dt>
<dd>Motivazione della sponsorizzazione</dd>
<dt>42. </dt>
<dd>Esigenze specifiche dovute a limitazioni fisiche</dd>
<dt>43. </dt>
<dd>Partecipazione a conferenze precedenti</dd>
</dl>
<p></p>
</div></section>
</div></section></div>
</div></body>
</html>
