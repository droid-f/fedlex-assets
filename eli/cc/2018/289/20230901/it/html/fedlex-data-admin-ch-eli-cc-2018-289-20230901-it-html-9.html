<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--818.33--><p class="srnummer ">818.33</p>
<h1 class="erlasstitel botschafttitel ">Legge federale<br>sulla registrazione delle malattie tumorali</h1>
<h2 class="erlasskurztitel man-space-before-4 ">(LRMT)</h2>
<p class="erlassdatum man-space-before-3 ">del 18 marzo 2016 (Stato 1° settembre 2023)</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress man-space-before-3 ">visto l’articolo 118 capoverso 2 lettera b della Costituzione federale<sup><a href="#fn-d7e21" id="fnbck-d7e21">1</a></sup>;<br>visto il messaggio del Consiglio federale del 29 ottobre 2014<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb man-space-before-3 man-space-after-18 ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2014/1917" target="_blank">FF <b>2014</b> 7529</a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto e scopo</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz man-space-before-4 ">La presente legge disciplina:</p>
<dl>
<dt>a. </dt>
<dd>la raccolta, la registrazione e l’analisi di dati sulle malattie tumorali;</dd>
<dt>b. </dt>
<dd>la promozione della raccolta, della registrazione e dell’analisi di dati su altre malattie non trasmissibili fortemente diffuse o maligne.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo</a>
</h6>
<div class="collapseable">
<p class="absatz man-space-before-4 ">La presente legge ha lo scopo di raccogliere i dati necessari per:</p>
<dl>
<dt>a. </dt>
<dd>monitorare l’evoluzione delle malattie di cui all’articolo 1;</dd>
<dt>b. </dt>
<dd>elaborare e attuare misure di prevenzione e di diagnosi precoce, nonché controllarne l’efficacia;</dd>
<dt>c. </dt>
<dd>valutare la qualità dell’assistenza sanitaria, della diagnosi e della terapia;</dd>
<dt>d. </dt>
<dd>sostenere la pianificazione sanitaria e la ricerca.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obbligo di notifica delle malattie tumorali</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Raccolta e notifica dei dati di base</a>
</h6>
<div class="collapseable">
<p class="absatz man-space-before-4 "><sup>1</sup> I medici, gli ospedali e le altre istituzioni sanitarie private o pubbliche che diagnosticano o trattano una malattia tumorale (persone e istituzioni soggette all’obbligo di notifica) raccolgono i seguenti dati del paziente:</p>
<dl>
<dt>a. </dt>
<dd>cognome e nome;</dd>
<dt>b. </dt>
<dd>numero d’assicurato di cui all’articolo 50<i>c</i> della legge federale del 20 dicembre 1946<sup><a href="#fn-d7e104" id="fnbck-d7e104">3</a></sup> sull’assicurazione per la vecchiaia e per i superstiti (numero d’assicurato);</dd>
<dt>c. </dt>
<dd>indirizzo;</dd>
<dt>d. </dt>
<dd>data di nascita;</dd>
<dt>e. </dt>
<dd>sesso;</dd>
<dt>f. </dt>
<dd>dati diagnostici sulla malattia tumorale;</dd>
<dt>g. </dt>
<dd>dati sul trattamento iniziale.</dd>
</dl>
<p class="absatz man-space-before-4 "><sup>2</sup> Le persone e istituzioni soggette all’obbligo di notifica notificano i dati al registro dei tumori competente, unitamente ai dati necessari alla loro identificazione.</p>
<p class="absatz man-space-before-4 "><sup>3</sup> Il Consiglio federale stabilisce:</p>
<dl>
<dt>a. </dt>
<dd>la cerchia delle persone e delle istituzioni soggette all’obbligo di notifica;</dd>
<dt>b. </dt>
<dd>le malattie tumorali escluse dalla raccolta di dati;</dd>
<dt>c. </dt>
<dd>l’estensione dei dati da raccogliere secondo il capoverso 1 e dei dati necessari secondo il capoverso 2 nonché le modalità della loro trasmissione.</dd>
</dl>
<p class="absatz man-space-before-4 "><sup>4</sup> Nel determinare l’estensione dei dati da raccogliere, il Consiglio federale tiene conto degli standard internazionali riconosciuti.</p>
<div class="footnotes"><p id="fn-d7e104"><sup><a href="#fnbck-d7e104">3</a></sup><sup></sup> <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Raccolta e notifica dei dati supplementari</a>
</h6>
<div class="collapseable">
<p class="absatz man-space-before-4 "><sup>1</sup> Il Consiglio federale dispone che le persone e istituzioni soggette all’obbligo di notifica raccolgano i seguenti dati supplementari del paziente:</p>
<dl>
<dt>a. </dt>
<dd>dati complementari sul decorso della malattia;</dd>
<dt>b. </dt>
<dd>dati complementari sulla terapia;</dd>
<dt>c. </dt>
<dd>dati sulle misure di diagnosi precoce.</dd>
</dl>
<p class="absatz man-space-before-4 "><sup>2</sup> Le persone e istituzioni soggette all’obbligo di notifica notificano i dati al registro dei tumori competente, unitamente ai dati necessari alla loro identificazione.</p>
<p class="absatz man-space-before-4 "><sup>3</sup> Il Consiglio federale stabilisce:</p>
<dl>
<dt>a. </dt>
<dd>per quali malattie tumorali sono raccolti i dati, tenendo conto anche delle malattie tumorali rare;</dd>
<dt>b. </dt>
<dd>l’estensione dei dati da raccogliere secondo il capoverso 1 e dei dati necessari secondo il capoverso 2 nonché le modalità della loro trasmissione.</dd>
</dl>
<p class="absatz man-space-before-4 "><sup>4</sup> Può stabilire che la raccolta dei dati supplementari sia circoscritta a determinati gruppi di persone o limitata nel tempo.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Diritti del paziente</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Informazione</a>
</h6>
<div class="collapseable">
<p class="absatz man-space-before-4 "><sup>1</sup> Il paziente o la persona autorizzata a rappresentarlo devono essere debitamente informati su:</p>
<dl>
<dt>a. </dt>
<dd>la natura, lo scopo e l’estensione del trattamento dei dati;</dd>
<dt>b. </dt>
<dd>le misure di protezione dei dati personali;</dd>
<dt>c. </dt>
<dd>i loro diritti.</dd>
</dl>
<p class="absatz man-space-before-4 "><sup>2</sup> Il Consiglio federale stabilisce chi deve informare il paziente o la persona autorizzata a rappresentarlo e determina la forma e il contenuto dell’informazione.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Opposizione</a>
</h6>
<div class="collapseable">
<p class="absatz man-space-before-4 "><sup>1</sup> I dati sono registrati soltanto se il paziente o la persona autorizzata a rappresentarlo non vi si oppongono dopo essere stati debitamente informati conformemente all’articolo 5 capoverso 1.</p>
<p class="absatz man-space-before-4 "><sup>2</sup> Il paziente o la persona autorizzata a rappresentarlo possono opporsi in ogni momento senza addurre motivi. Le conseguenze dell’opposizione sono rette dall’articolo 25 capoverso 3.</p>
<p class="absatz man-space-before-4 "><sup>3</sup> Il Consiglio federale disciplina la procedura. Stabilisce in particolare:</p>
<dl>
<dt>a. </dt>
<dd>presso chi può essere fatta opposizione;</dd>
<dt>b. </dt>
<dd>quali dati devono essere raccolti in questo caso;</dd>
<dt>c. </dt>
<dd>chi deve essere informato dell’opposizione.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Diritto al sostegno e di accesso ai dati</a>
</h6>
<div class="collapseable">
<p class="absatz man-space-before-4 "><sup>1</sup> Il paziente può rivolgersi al servizio nazionale di registrazione dei tumori (sezione 5) per ottenere informazioni sui propri diritti, in particolare per quanto concerne la protezione dei dati e l’opposizione. Il servizio nazionale di registrazione dei tumori gli fornisce il sostegno necessario all’esercizio di tali diritti.</p>
<p class="absatz man-space-before-4 "><sup>2</sup> Il paziente può chiedere al titolare del trattamento di dati se sono trattati dati che lo concernono e quali sono tali dati. Non è ammessa una restrizione del suo diritto d’accesso.<sup><a href="#fn-d7e243" id="fnbck-d7e243">4</a></sup></p>
<p class="absatz man-space-before-4 "><sup>3</sup> I diritti di cui ai capoversi 1 e 2 spettano anche alla persona autorizzata a rappresentare il paziente.</p>
<div class="footnotes"><p id="fn-d7e243"><sup><a href="#fnbck-d7e243">4</a></sup><sup></sup> Nuovo testo giusta l’all. 1 n. II 76 della LF del 25 set. 2020 sulla protezione dei dati, in vigore dal 1° set. 2023 (<a href="https://fedlex.data.admin.ch/eli/oc/2022/491" target="_blank">RU <b>2022</b> 491</a>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Registri cantonali dei tumori</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Competenza</a>
</h6>
<div class="collapseable">
<p class="absatz man-space-before-4 "><sup>1</sup> La registrazione dei dati di base e dei dati supplementari dei pazienti adulti compete al registro cantonale dei tumori nel cui territorio di pertinenza il paziente è domiciliato al momento della diagnosi.</p>
<p class="absatz man-space-before-4 "><sup>2</sup> Se la registrazione dei dati notificatigli non è di sua competenza, il registro cantonale dei tumori li trasmette al registro cantonale dei tumori competente o al registro dei tumori pediatrici (sezione 6).</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Completamento e aggiornamento dei dati</a>
</h6>
<div class="collapseable">
<p class="absatz man-space-before-4 "><sup>1</sup> I registri cantonali dei tumori completano i dati lacunosi e rettificano i dati non plausibili richiedendo le informazioni necessarie presso le persone e istituzioni soggette all’obbligo di notifica.</p>
<p class="absatz man-space-before-4 "><sup>2</sup> Completano e aggiornano inoltre i dati di cui all’articolo 3 capoverso 1 lettere a–e confrontandoli con i dati dei registri cantonali e comunali degli abitanti del territorio di loro pertinenza e aggiungendo alla registrazione il luogo di nascita, lo stato civile, la nazionalità, il numero del Comune secondo la classificazione dell’Ufficio federale di statistica (UST) e, se del caso, la data del decesso.</p>
<p class="absatz man-space-before-4 "><sup>3</sup> Completano la data e le cause del decesso confrontandole rispettivamente con i dati dell’Ufficio centrale di compensazione e con i dati della statistica delle cause di morte dell’UST.</p>
<p class="absatz man-space-before-4 "><sup>4</sup> Trasmettono periodicamente al registro dei tumori pediatrici i dati dei pazienti colpiti da tumore in giovane età, completati e aggiornati conformemente al capoverso 2.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Registrazione dei dati</a>
</h6>
<div class="collapseable">
<p class="absatz man-space-before-4 "><sup>1</sup> I registri cantonali dei tumori registrano e codificano i dati conformemente alle prescrizioni del servizio nazionale di registrazione dei tumori (sezione 5).</p>
<p class="absatz man-space-before-4 "><sup>2</sup> Assegnano un codice numerico a ogni caso di malattia tumorale.</p>
<p class="absatz man-space-before-4 "><sup>3</sup> Garantiscono che i dati identificativi delle persone siano trattati separatamente dagli altri dati.</p>
<p class="absatz man-space-before-4 "><sup>4</sup> Il Consiglio federale stabilisce quando i dati possono essere registrati.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Malattie tumorali non notificate</a>
</h6>
<div class="collapseable">
<p class="absatz man-space-before-4 "><sup>1</sup> I registri cantonali dei tumori verificano periodicamente se casi di malattie tumorali non sono stati loro notificati.</p>
<p class="absatz man-space-before-4 "><sup>2</sup> Gli ospedali, le organizzazioni cui competono i programmi di diagnosi precoce e l’UST devono trasmettere ai registri cantonali dei tumori i dati necessari alla verifica secondo il capoverso 1, unitamente al numero d’assicurato del paziente nel quale è stata riscontrata, quale diagnosi principale o secondaria, una malattia tumorale.</p>
<p class="absatz man-space-before-4 "><sup>3</sup> Il Consiglio federale stabilisce l’estensione dei dati e disciplina la procedura.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Trasmissione dei dati al servizio nazionale di registrazione dei tumori e pseudonimizzazione</a>
</h6>
<div class="collapseable">
<p class="absatz man-space-before-4 "><sup>1</sup> I registri cantonali dei tumori trasmettono periodicamente al servizio nazionale di registrazione dei tumori (sezione 5) i dati registrati e il codice numerico del caso. La data di nascita e quella del decesso sono indicate soltanto con il mese e l’anno. Non sono trasmessi il cognome, il nome, l’indirizzo e il numero d’assicurato del paziente.</p>
<p class="absatz man-space-before-4 "><sup>2</sup> Essi trasmettono il numero d’assicurato e il codice numerico del caso al servizio di pseudonimizzazione (art. 31 cpv. 1 lett. c).</p>
<p class="absatz man-space-before-4 "><sup>3</sup> Il servizio di pseudonimizzazione assegna uno pseudonimo al numero d’assicurato e lo trasmette al servizio nazionale di registrazione dei tumori unitamente al codice numerico del caso. Trasmette inoltre il numero d’assicurato e il codice numerico del caso all’UST.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Comunicazione di dati ai programmi di diagnosi precoce</a>
</h6>
<div class="collapseable">
<p class="absatz man-space-before-4 ">I registri cantonali dei tumori comunicano ai programmi di diagnosi precoce i dati necessari per la garanzia della qualità e il numero d’assicurato, a condizione che:</p>
<dl>
<dt>a. </dt>
<dd>la legge cantonale lo preveda; e</dd>
<dt>b. </dt>
<dd>il paziente abbia preso parte al programma di diagnosi precoce.</dd>
</dl>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Servizio nazionale di registrazione dei tumori</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Verifica, registrazione ed elaborazione dei dati</a>
</h6>
<div class="collapseable">
<p class="absatz man-space-before-4 "><sup>1</sup> Il servizio nazionale di registrazione dei tumori verifica i dati che gli sono stati trasmessi dai registri cantonali dei tumori e comunica le eventuali inesattezze al registro interessato.</p>
<p class="absatz man-space-before-4 "><sup>2</sup> Registra i dati rettificati e li elabora per:</p>
<dl>
<dt>a. </dt>
<dd>analisi statistiche;</dd>
<dt>b. </dt>
<dd>analisi nel quadro dei rapporti sulla salute;</dd>
<dt>c. </dt>
<dd>analisi finalizzate a valutare la qualità della diagnosi e della terapia;</dd>
<dt>d. </dt>
<dd>la riutilizzazione a scopo di ricerca.</dd>
</dl>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Trasmissione dei dati all’UST</a>
</h6>
<div class="collapseable">
<p class="absatz man-space-before-4 "><sup>1</sup> Il servizio nazionale di registrazione dei tumori trasmette periodicamente all’UST i dati elaborati per le analisi statistiche, unitamente al codice numerico del caso ma senza il numero d’assicurato pseudonimizzato.</p>
<p class="absatz man-space-before-4 "><sup>2</sup> Il Consiglio federale determina l’estensione dei dati da trasmettere, nonché il momento e la periodicità della loro trasmissione.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Rapporti sulla salute e pubblicazione dei risultati</a>
</h6>
<div class="collapseable">
<p class="absatz man-space-before-4 "><sup>1</sup> Il servizio nazionale di registrazione dei tumori provvede all’analisi e alla pubblicazione dei dati nel quadro dei rapporti sulla salute relativi ai tumori.</p>
<p class="absatz man-space-before-4 "><sup>2</sup> Pubblica tra le basi e i risultati statistici quelli più importanti in una forma rispondente ai bisogni degli utenti. Le basi e i risultati non pubblicati sono resi accessibili in modo adeguato ai terzi che ne facciano richiesta.</p>
<p class="absatz man-space-before-4 "><sup>3</sup> Le basi e i risultati statistici sono pubblicati o resi accessibili in modo da escludere l’identificazione di singole persone o istituzioni.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Misure di sostegno</a>
</h6>
<div class="collapseable">
<p class="absatz man-space-before-4 ">Il servizio nazionale di registrazione dei tumori mette a disposizione:</p>
<dl>
<dt>a. </dt>
<dd>strumenti per la raccolta e la trasmissione uniforme e standardizzata dei dati, nonché per la loro registrazione;</dd>
<dt>b. </dt>
<dd>documenti concernenti l’informazione del paziente (art. 5) e l’esercizio del diritto di opposizione (art. 6).</dd>
</dl>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Garanzia della qualità dei dati</a>
</h6>
<div class="collapseable">
<p class="absatz man-space-before-4 "><sup>1</sup> Il servizio nazionale di registrazione dei tumori stabilisce la struttura dei dati e gli standard di codifica per i registri cantonali dei tumori e per il registro dei tumori pediatrici.</p>
<p class="absatz man-space-before-4 "><sup>2</sup> Verifica regolarmente la qualità della registrazione dei dati operata dai registri cantonali dei tumori e dal registro dei tumori pediatrici. A tal fine può consultare per campionamento i dati registrati presso i registri cantonali dei tumori e il registro dei tumori pediatrici, a eccezione dei dati identificativi delle persone.</p>
<p class="absatz man-space-before-4 "><sup>3</sup> Può sostenere la formazione e la formazione continua del personale dei registri cantonali dei tumori.</p>
<p class="absatz man-space-before-4 "><sup>4</sup> Il servizio nazionale di registrazione dei tumori può sostenere i Cantoni nelle questioni tecniche inerenti alla vigilanza (art. 32 cpv. 1).</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Informazione della popolazione</a>
</h6>
<div class="collapseable">
<p class="absatz man-space-before-4 "><sup>1</sup> Il servizio nazionale di registrazione dei tumori informa periodicamente la popolazione sulla registrazione delle malattie tumorali in Svizzera.</p>
<p class="absatz man-space-before-4 "><sup>2</sup> Informa in particolare su:</p>
<dl>
<dt>a. </dt>
<dd>la natura, lo scopo e l’estensione del trattamento dei dati;</dd>
<dt>b. </dt>
<dd>i diritti dei pazienti.</dd>
</dl>
<p class="absatz man-space-before-4 "><sup>3</sup> Il servizio nazionale di registrazione dei tumori coinvolge il registro dei tumori pediatrici (sezione 6) nell’approntamento dell’informazione.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Collaborazione internazionale</a>
</h6>
<div class="collapseable">
<p class="absatz man-space-before-4 "><sup>1</sup> Il servizio nazionale di registrazione dei tumori può collaborare con istituzioni estere e organizzazioni internazionali.</p>
<p class="absatz man-space-before-4 "><sup>2</sup> Può comunicare in forma anonimizzata i dati elaborati alle istituzioni estere e alle organizzazioni internazionali.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Registro dei tumori pediatrici</a>
</h1>
<div class="collapseable"><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable">
<p class="absatz man-space-before-4 "><sup>1</sup> Il registro dei tumori pediatrici registra e analizza i dati dei pazienti colpiti da tumore in giovane età. In quest’ambito assolve i compiti seguenti:</p>
<dl>
<dt>a. </dt>
<dd>l’esame della competenza ai sensi dell’articolo 8;</dd>
<dt>b. </dt>
<dd>il completamento e l’aggiornamento dei dati conformemente all’articolo 9 capoversi 1 e 3;</dd>
<dt>c. </dt>
<dd>la registrazione dei dati conformemente all’articolo 10;</dd>
<dt>d. </dt>
<dd>la verifica relativa alle malattie tumorali non notificate conformemente all’articolo 11;</dd>
<dt>e. </dt>
<dd>l’elaborazione dei dati conformemente all’articolo 14 capoverso 2;</dd>
<dt>f. </dt>
<dd>la stesura dei rapporti sulla salute e la pubblicazione dei risultati conformemente all’articolo 16;</dd>
<dt>g. </dt>
<dd>le misure di sostegno conformemente all’articolo 17;</dd>
<dt>h. </dt>
<dd>la collaborazione internazionale conformemente all’articolo 20.</dd>
</dl>
<p class="absatz man-space-before-4 "><sup>2</sup> Il Consiglio federale stabilisce il limite d’età dei pazienti per i quali la registrazione dei dati compete al registro dei tumori pediatrici. Se designato competente, il registro dei tumori pediatrici lo rimane fino al decesso del paziente.</p>
<p class="absatz man-space-before-4 "><sup>3</sup> Il registro dei tumori pediatrici trasmette periodicamente i dati di base registrati e il codice numerico del caso al registro cantonale dei tumori competente.</p>
<p class="absatz man-space-before-4 "><sup>4</sup> Nel caso dei pazienti colpiti da tumore in giovane età, gli ospedali e l’UST devono adempiere gli obblighi di cui all’articolo 11 capoverso 2 nei confronti del registro dei tumori pediatrici.</p>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Compiti dell’Ufficio federale di statistica</a>
</h1>
<div class="collapseable"><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz man-space-before-4 "><sup>1</sup> L’UST elabora analisi statistiche a livello federale conformemente alla legge del 9 ottobre 1992<sup><a href="#fn-d7e531" id="fnbck-d7e531">5</a></sup> sulla statistica federale sulla base dei dati e con il sostegno del servizio nazionale di registrazione dei tumori e del registro dei tumori pediatrici.</p>
<p class="absatz man-space-before-4 "><sup>2</sup> Mette a disposizione dei registri cantonali dei tumori e del registro dei tumori pediatrici i dati necessari per completare le indicazioni sulle cause del decesso secondo l’articolo 9 capoverso 3.</p>
<p class="absatz man-space-before-4 "><sup>3</sup> Trasmette periodicamente ai registri cantonali dei tumori e al registro dei tumori pediatrici i dati necessari alla rilevazione delle malattie tumorali non notificate di cui all’articolo 11.</p>
<p class="absatz man-space-before-4 "><sup>4</sup> L’UST può collegare i dati trasmessigli dal servizio nazionale di registrazione dei tumori con altri dati statistici soltanto per analisi statistiche relative alla salute e previa consultazione dei servizi federali interessati.</p>
<div class="footnotes"><p id="fn-d7e531"><sup><a href="#fnbck-d7e531">5</a></sup><sup></sup> <a href="https://fedlex.data.admin.ch/eli/cc/1993/2080_2080_2080" target="_blank">RS <b>431.01</b></a></p></div>
</div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Ricerca</a>
</h1>
<div class="collapseable"><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable">
<p class="absatz man-space-before-4 "><sup>1</sup> I registri cantonali dei tumori, il registro dei tumori pediatrici, il servizio nazionale di registrazione dei tumori e l’UST sostengono la ricerca.</p>
<p class="absatz man-space-before-4 "><sup>2</sup> Su richiesta mettono a disposizione i dati secondo la presente legge in forma anonimizzata a scopo di ricerca.</p>
<p class="absatz man-space-before-4 "><sup>3</sup> I registri cantonali dei tumori, il registro dei tumori pediatrici e il servizio nazionale di registrazione dei tumori possono trattare i loro dati a scopo di ricerca. Possono raccogliere ulteriori dati e raggrupparli con dati già disponibili.</p>
<p class="absatz man-space-before-4 "><sup>4</sup> Alla raccolta, alla riutilizzazione o ad altri trattamenti dei dati sanitari personali a scopo di ricerca si applicano le disposizioni della legge del 30 settembre 2011<sup><a href="#fn-d7e568" id="fnbck-d7e568">6</a></sup> sulla ricerca umana.</p>
<div class="footnotes"><p id="fn-d7e568"><sup><a href="#fnbck-d7e568">6</a></sup><sup></sup> <a href="https://fedlex.data.admin.ch/eli/cc/2013/617" target="_blank">RS <b>810.30</b></a></p></div>
</div></article></div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Promozione della registrazione di altre malattie</a>
</h1>
<div class="collapseable"><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b></a>
</h6>
<div class="collapseable">
<p class="absatz man-space-before-4 "><sup>1</sup> Nei limiti dei crediti stanziati, la Confederazione può concedere aiuti finanziari ai registri che trattano dati su malattie non trasmissibili fortemente diffuse o maligne, diverse dai tumori.</p>
<p class="absatz man-space-before-4 "><sup>2</sup> Gli aiuti finanziari possono essere concessi se i registri:</p>
<dl>
<dt>a. </dt>
<dd>perseguono almeno uno degli scopi di cui all’articolo 2;</dd>
<dt>b. </dt>
<dd>dispongono di un adeguato sistema di garanzia della qualità; e</dd>
<dt>c. </dt>
<dd>trattano dati che:<dl>
<dt>1. </dt>
<dd>consentono analisi o proiezioni su scala nazionale, e</dd>
<dt>2. </dt>
<dd>sono rilevanti ai fini della stesura dei rapporti sulla salute.</dd>
</dl>
</dd>
</dl>
<p class="absatz man-space-before-4 "><sup>3</sup> Gli aiuti finanziari possono essere concessi anche ai registri che trattano dati relativi a malattie rare maligne se sono adempiute le condizioni di cui al capoverso 2 e i dati sono comparabili sul piano internazionale.</p>
<p class="absatz man-space-before-4 "><sup>4</sup> I registri che beneficiano di aiuti finanziari mettono a disposizione dei servizi competenti, in forma anonimizzata, i dati necessari per la stesura dei rapporti sulla salute.</p>
<p class="absatz man-space-before-4 "><sup>5</sup> Il Consiglio federale disciplina la procedura di concessione dei contributi.</p>
</div></article></div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10:  Principi del trattamento dei dati</a>
</h1>
<div class="collapseable">
<article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Distruzione e anonimizzazione dei dati</a>
</h6>
<div class="collapseable">
<p class="absatz man-space-before-4 "><sup>1</sup> I registri cantonali dei tumori distruggono i dati trasmessi loro dalle persone e istituzioni soggette all’obbligo di notifica 30 anni dopo il decesso del paziente. Il registro dei tumori pediatrici distrugge i dati 80 anni dopo il decesso del paziente.</p>
<p class="absatz man-space-before-4 "><sup>2</sup> I registri cantonali dei tumori, il registro dei tumori pediatrici, il servizio nazionale di registrazione dei tumori e l’UST anonimizzano i dati registrati non appena lo permette lo scopo del trattamento dei dati, al più tardi però 80 anni dopo il decesso del paziente.</p>
<p class="absatz man-space-before-4 "><sup>3</sup> Se un paziente o la persona autorizzata a rappresentarlo si oppongono secondo l’articolo 6 sono adottate le seguenti misure:</p>
<dl>
<dt>a. </dt>
<dd>i registri cantonali dei tumori, il registro dei tumori pediatrici, il servizio nazionale di registrazione dei tumori e l’UST anonimizzano senza indugio i dati già registrati;</dd>
<dt>b. </dt>
<dd>i registri cantonali dei tumori e il registro dei tumori pediatrici distruggono senza indugio i dati non ancora registrati.</dd>
</dl>
<p class="absatz man-space-before-4 "><sup>4</sup> Il Consiglio federale disciplina i requisiti per un’anonimizzazione corretta e sicura.</p>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Numero d’assicurato</a>
</h6>
<div class="collapseable">
<p class="absatz man-space-before-4 ">Sono autorizzati a utilizzare sistematicamente il numero d’assicurato per adempiere i compiti conferiti loro dalla presente legge:</p>
<dl>
<dt>a. </dt>
<dd>le persone e istituzioni soggette all’obbligo di notifica;</dd>
<dt>b. </dt>
<dd>i servizi cui compete la gestione dei registri cantonali dei tumori, del registro dei tumori pediatrici e del servizio di pseudonimizzazione;</dd>
<dt>c. </dt>
<dd>le organizzazioni cui compete l’attuazione delle misure di diagnosi precoce;</dd>
<dt>d. </dt>
<dd>l’UST.</dd>
</dl>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Trattamento dei dati finalizzato a valutare la qualità della diagnosi e della terapia</a>
</h6>
<div class="collapseable">
<p class="absatz man-space-before-4 ">I registri cantonali dei tumori, il registro dei tumori pediatrici e il servizio nazionale di registrazione dei tumori possono trattare dati allo scopo di valutare la qualità della diagnosi e della terapia e comunicarli su richiesta, a condizione che:</p>
<dl>
<dt>a. </dt>
<dd>le persone e istituzioni soggette all’obbligo di notifica abbiano acconsentito al trattamento e alla comunicazione dei dati che rendono possibile la loro identificazione; e</dd>
<dt>b. </dt>
<dd>i dati dei pazienti siano stati anonimizzati prima della loro comunicazione.</dd>
</dl>
</div></article><article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Rapporto con la legge sulla ricerca umana</a>
</h6>
<div class="collapseable">
<p class="absatz man-space-before-4 ">Il trattamento dei dati secondo gli articoli 3–22, 27 e 32 capoverso 5 non sottostà alle disposizioni della legge del 30 settembre 2011<sup><a href="#fn-d7e687" id="fnbck-d7e687">7</a></sup> sulla ricerca umana.</p>
<div class="footnotes"><p id="fn-d7e687"><sup><a href="#fnbck-d7e687">7</a></sup><sup></sup> <a href="https://fedlex.data.admin.ch/eli/cc/2013/617" target="_blank">RS <b>810.30</b></a></p></div>
</div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Obbligo del segreto</a>
</h6>
<div class="collapseable"><p class="absatz man-space-before-4 ">Le persone incaricate dell’esecuzione della presente legge sono tenute al segreto.</p></div></article><article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Comunicazione dei dati</a>
</h6>
<div class="collapseable"><p class="absatz man-space-before-4 ">I servizi federali e cantonali, nonché le organizzazioni e le persone di diritto pubblico o privato cui compete l’esecuzione della presente legge possono comunicarsi a vicenda dati personali, se ciò è necessario per l’adempimento dei compiti conferiti loro dalla presente legge.</p></div></article>
</div></section><section id="sec_11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_11">Sezione 11:  Compiti della Confederazione e dei Cantoni</a>
</h1>
<div class="collapseable">
<article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Confederazione</a>
</h6>
<div class="collapseable">
<p class="absatz man-space-before-4 "><sup>1</sup> La Confederazione gestisce:</p>
<dl>
<dt>a. </dt>
<dd>un servizio nazionale di registrazione dei tumori;</dd>
<dt>b. </dt>
<dd>un registro dei tumori pediatrici;</dd>
<dt>c. </dt>
<dd>un servizio di pseudonimizzazione.</dd>
</dl>
<p class="absatz man-space-before-4 "><sup>2</sup> Il servizio di pseudonimizzazione è indipendente sul piano amministrativo e organizzativo dal servizio nazionale di registrazione dei tumori, dai registri cantonali dei tumori, dal registro dei tumori pediatrici e dall’UST.</p>
<p class="absatz man-space-before-4 "><sup>3</sup> Il servizio nazionale di registrazione dei tumori e il registro dei tumori pediatrici si informano a vicenda sugli strumenti e sui documenti che mettono a disposizione secondo gli articoli 17 e 21 capoverso 1 lettera g e li coordinano.</p>
<p class="absatz man-space-before-4 "><sup>4</sup> L’Ufficio centrale di compensazione consente ai registri cantonali dei tumori e al registro dei tumori pediatrici l’accesso, mediante procedura di richiamo, ai dati necessari per il confronto di cui all’articolo 9 capoverso 3.</p>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Cantoni</a>
</h6>
<div class="collapseable">
<p class="absatz man-space-before-4 "><sup>1</sup> I Cantoni gestiscono registri cantonali dei tumori. Più Cantoni possono gestire congiuntamente un registro. I Cantoni esercitano la vigilanza sui registri cantonali dei tumori.</p>
<p class="absatz man-space-before-4 "><sup>2</sup> I Cantoni provvedono affinché i registri cantonali dei tumori possano confrontare i loro dati con quelli dei registri cantonali e comunali degli abitanti del territorio di loro pertinenza.</p>
<p class="absatz man-space-before-4 "><sup>3</sup> Hanno il diritto di essere consultati sulla definizione dei dati supplementari di cui all’articolo 4.</p>
<p class="absatz man-space-before-4 "><sup>4</sup> Il diritto cantonale può prevedere la raccolta di ulteriori dati sulle malattie tumorali.</p>
<p class="absatz man-space-before-4 "><sup>5</sup> I registri cantonali dei tumori possono trattare i dati registrati per analisi statistiche e analisi nel quadro dei rapporti sulla salute a condizione che i risultati siano comunicati in modo da escludere qualsiasi identificazione del paziente, nonché delle persone e istituzioni soggette all’obbligo di notifica.</p>
</div></article><article id="art_33"><a name="a33"></a><h6 class="heading " role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Delega di compiti</a>
</h6>
<div class="collapseable">
<p class="absatz man-space-before-4 "><sup>1</sup> Il Consiglio federale può delegare i compiti di cui agli articoli 12 capoverso 3, 14–21 e 23 capoversi 1 e 2 a organizzazioni e persone di diritto pubblico o privato. Esercita la vigilanza sulle organizzazioni e sulle persone incaricate.</p>
<p class="absatz man-space-before-4 "><sup>2</sup> I soggetti incaricati hanno diritto a un’indennità. Quest’ultima può essere corrisposta a titolo forfettario.</p>
</div></article><article id="art_34"><a name="a34"></a><h6 class="heading " role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> Valutazione</a>
</h6>
<div class="collapseable">
<p class="absatz man-space-before-4 "><sup>1</sup> L’Ufficio federale della sanità pubblica provvede a valutare periodicamente l’efficacia della presente legge, la prima volta entro cinque anni dalla sua entrata in vigore.</p>
<p class="absatz man-space-before-4 "><sup>2</sup> Il Dipartimento federale dell’interno presenta al Consiglio federale un rapporto sui risultati della valutazione e gli sottopone proposte sull’ulteriore procedura.</p>
</div></article>
</div></section><section id="sec_12"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_12">Sezione 12:  Disposizioni finali</a>
</h1>
<div class="collapseable">
<article id="art_35"><a name="a35"></a><h6 class="heading " role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Esecuzione</a>
</h6>
<div class="collapseable"><p class="absatz man-space-before-4 ">La Confederazione e i Cantoni eseguono la presente legge nell’ambito delle loro competenze rispettive. Si assumono le spese di esecuzione della presente legge nei settori di loro competenza.</p></div></article><article id="art_36"><a name="a36"></a><h6 class="heading " role="heading">
<span class="display-icon"></span><span class="external-link-icon"></span><a href="#art_36"><b>Art. 36</b><b></b> <b></b>Modifica di un altro atto normativo</a>
</h6>
<div class="collapseable">
<p class="absatz man-space-before-4 ">...<sup><a href="#fn-d7e809" id="fnbck-d7e809">8</a></sup></p>
<div class="footnotes"><p id="fn-d7e809"><sup><a href="#fnbck-d7e809">8</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2018/289" target="_blank">RU <b>2018 </b>2005</a>.</p></div>
</div></article><article id="art_37"><a name="a37"></a><h6 class="heading " role="heading">
<span class="display-icon"></span><span class="external-link-icon"></span><a href="#art_37"><b>Art. 37</b> Disposizioni transitorie</a>
</h6>
<div class="collapseable">
<p class="absatz man-space-before-4 "><sup>1</sup> A decorrere dalla sua entrata in vigore, devono essere trattati conformemente alla presente legge anche i dati personali già trattati in un registro cantonale dei tumori o nel registro dei tumori pediatrici.</p>
<p class="absatz man-space-before-4 "><sup>2</sup> Il Consiglio federale stabilisce la durata dell’obbligo di codificare i dati, di assegnare loro un codice numerico del caso, di completarli, di aggiornarli e di trasmetterli al servizio nazionale di registrazione dei tumori.</p>
<p class="absatz man-space-before-4 "><sup>3</sup> Può prevedere che i dati delle persone decedute prima dell’entrata in vigore della presente legge non debbano essere trattati conformemente alle disposizioni di quest’ultima qualora ciò comporti un onere eccessivo.</p>
</div></article><article id="art_38"><a name="a38"></a><h6 class="heading " role="heading">
<span class="display-icon"></span><span class="external-link-icon"></span><a href="#art_38"><b>Art. 38</b> Referendum ed entrata in vigore</a>
</h6>
<div class="collapseable">
<p class="absatz man-space-before-4 "><sup>1</sup> La presente legge sottostà a referendum facoltativo.</p>
<p class="absatz man-space-before-4 "><sup>2</sup> Il Consiglio federale ne determina l’entrata in vigore.</p>
<p class="inkrafttreten man-space-before-20 ">Data dell’entrata in vigore:<sup><a href="#fn-d7e848" id="fnbck-d7e848">9</a></sup> 1° gennaio 2020<br>Art. 31 e 33: 1° giugno 2018</p>
<div class="footnotes"><p id="fn-d7e848"><sup><a href="#fnbck-d7e848">9</a></sup><sup></sup> DCF dell’11 apr. 2018.</p></div>
</div></article>
</div></section></main>
</div></body>
</html>
