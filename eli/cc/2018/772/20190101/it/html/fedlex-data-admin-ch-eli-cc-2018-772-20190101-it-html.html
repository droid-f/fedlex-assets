<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2018-772-20190101-it-docx</title>
</head>
<body><div id="lawcontent">
<div id="preface">
<!--429.11 --><p class="srnummer">429.11 </p>
<h1 class="erlasstitel">Ordinanza <br>sulla meteorologia e la climatologia</h1>
<h2 class="erlasskurztitel">(OMet)</h2>
<?del-struct abstand18pt><p>del 21 novembre 2018 (Stato 1° gennaio 2019)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 2 capoverso 1, 3 capoverso 1, 5 capoverso 2, 5<i>a</i> capoverso 2 e 7 della legge federale del 18 giugno 1999<sup><a href="#fn-d1611e25">1</a></sup> sulla meteorologia e la climatologia (LMet),</p>
<p>ordina:</p>
<div class="footnotes"><p id="fn-d1611e25"><sup>1</sup> <a href="https://fedlex.data.admin.ch/eli/cc/2000/113/20070101">RS <b>429.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Autorità d’esecuzione, collaborazione nazionale e internazionale e contributi a programmi internazionali </a>
</h1>
<div class="collapseable">
<br><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> MeteoSvizzera </a>
</h6>
<div class="collapseable"> <p>L’Ufficio federale di meteorologia e climatologia (MeteoSvizzera) funge da servizio meteorologico e climatologico nazionale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Collaborazione nazionale </a>
</h6>
<div class="collapseable"> <p>Nell’adempimento dei suoi compiti, MeteoSvizzera collabora con le unità dell’Am­ministrazione federale e con altre organizzazioni cui sono affidati compiti di diritto pubblico della Confederazione, nonché con i Cantoni.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Collaborazione internazionale </a>
</h6>
<div class="collapseable"> <p><sup>1</sup> MeteoSvizzera può concludere autonomamente accordi internazionali qualora contengano esclusivamente disposizioni tecniche nel settore della meteorologia e della climatologia, segnatamente sulle modalità di scambio di prestazioni e sulla collaborazione a progetti di ricerca e sviluppo, nonché per migliorare le allerte, le previsioni e le informazioni sul clima.</p>
<p><sup>2</sup> Il Dipartimento federale dell’interno può, previa approvazione dei crediti, concludere autonomamente accordi internazionali sulla partecipazione finanziaria a programmi e attività di un’organizzazione internazionale di cui la Svizzera è membro. Accordi di questo genere possono essere conclusi autonomamente da MeteoSvizzera se hanno una portata limitata.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Contributo al Sistema di osservazione globale del clima (Global Climate Observing System, GCOS) </a>
</h6>
<div class="collapseable"> <br><p><sup>1</sup> Nel quadro dei suoi obblighi internazionali, la Confederazione versa ogni anno un contributo finanziario al Sistema di osservazione globale del clima.</p>
<p><sup>2</sup> A tale scopo possono essere sostenuti:</p>
<dl>
<dt>a.</dt>
<dd>serie di misure di variabili climatiche in Svizzera;</dd>
<dt>b.</dt>
<dd>centri di dati il cui esercizio è affidato a istituzioni svizzere;</dd>
<dt>c.</dt>
<dd>progetti per l’attuazione del piano d’implementazione internazionale GCOS.</dd>
</dl>
<p><sup>3</sup> MeteoSvizzera può concludere a tale scopo contratti di prestazioni con terzi.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Contributo al programma di Sorveglianza dell’atmosfera terrestre (Global Atmosphere Watch, GAW) </a>
</h6>
<div class="collapseable"> <br><p><sup>1</sup> Nel quadro dei suoi obblighi internazionali, la Confederazione versa ogni anno un contributo finanziario al programma di Sorveglianza dell’atmosfera terrestre.</p>
<p><sup>2</sup> A tale scopo possono essere sostenuti:</p>
<dl>
<dt>a.</dt>
<dd>l’esercizio di centri di calibrazione e di garanzia della qualità in Svizzera nel quadro del piano d’implementazione GAW;</dd>
<dt>b.</dt>
<dd>l’esercizio di stazioni di misura GAW e la costruzione nei Paesi in sviluppo di competenze tecniche e scientifiche;</dd>
<dt>c.</dt>
<dd>l’esecuzione periodica di confronti internazionali fra strumenti;</dd>
<dt>d.</dt>
<dd>l’esecuzione di programmi intesi a migliorare le misure effettuate nella troposfera e nella stratosfera e a garantirne la qualità;</dd>
<dt>e.</dt>
<dd>lo sviluppo, l’esercizio operativo e l’analisi delle misure atmosferiche secondo il piano d’implementazione GAW nella stazione di ricerca e di riferimento ad alta quota dello Jungfraujoch e in altre località appropriate;</dd>
<dt>f.</dt>
<dd>progetti di ricerca che contribuiscono all’attuazione del piano d’implementa­zione GAW.</dd>
</dl>
<p><sup>3</sup> MeteoSvizzera può concludere a tale scopo contratti di prestazioni con terzi.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Prestazioni dell’offerta di base e loro utilizzazione </a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Prestazioni dell’offerta di base </a>
</h6>
<div class="collapseable"> <p><sup>1</sup> Sono considerate prestazioni dell’offerta di base l’approntamento di informazioni e dati meteorologici e climatologici per il pubblico, per la sicurezza della popolazione, per l’adempimento da parte delle autorità dei compiti previsti dalla legge, per l’aviazione civile, per la scienza e per le organizzazioni internazionali nel settore della meteorologia e della climatologia.</p>
<p><sup>2</sup> Le prestazioni dell’offerta di base comprendono in particolare:</p>
<dl>
<dt>a.</dt>
<dd>osservazioni e dati di misura derivati da sistemi di monitoraggio atmosferico situati in una località specifica od operanti con metodi di telerilevamento;</dd>
<dt>b.</dt>
<dd>modelli di previsione che forniscono dati in diverse risoluzioni temporali e spaziali;</dd>
<dt>c.</dt>
<dd>ulteriori analisi effettuate mediante metodi statistici e numerici a partire dai dati di base secondo le lettere a e b.</dd>
</dl>
<p><sup>3</sup> Rientrano nelle prestazioni dell’offerta di base anche lo sviluppo fondato sui dati di base secondo i capoversi 1 e 2 e l’approntamento permanente di informazioni meteorologiche e climatologiche aggiornate e di elevata qualità, nonché le analisi sull’evoluzione del clima e dei cambiamenti climatici. Queste prestazioni possono essere fornite segnatamente come previsioni meteorologiche e climatologiche elaborate in forma grafica o testuale, previsioni biometeorologiche, informazioni su eventi meteorologici e climatici particolari, prestazioni per le autorità, le organizzazioni d’intervento e i gestori di infrastrutture critiche, nonché allerte riguardanti diversi fenomeni meteorologici.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Utilizzazione delle prestazioni dell’offerta di base </a>
</h6>
<div class="collapseable"> <p><sup>1</sup> Le prestazioni di MeteoSvizzera soggette a emolumento possono essere utilizzate soltanto con il consenso di MeteoSvizzera.</p>
<p><sup>2</sup> Un consenso preliminare di MeteoSvizzera è inoltre necessario se le prestazioni richieste:</p>
<dl>
<dt>a.</dt>
<dd>sono pubblicate nel contesto di prodotti propri o nel quadro di pubblicazioni scientifiche;</dd>
<dt>b.</dt>
<dd>sono messe a disposizione di terzi nel quadro e per la durata di un incarico o di un progetto di ricerca; l’invio diretto a terzi, sia gratuitamente sia a pagamento, non è ammesso.</dd>
</dl>
<p><sup>3</sup> Il consenso di MeteoSvizzera assume la forma di un contratto.</p>
<p><sup>4</sup> Non sottostanno alle presenti disposizioni sull’utilizzazione i dati messi liberamente a disposizione a livello internazionale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Accesso alle prestazioni per le organizzazioni di intervento e i servizi di protezione della popolazione </a>
</h6>
<div class="collapseable"> <p>Le organizzazioni d’intervento e i servizi di protezione della popolazione dalle conseguenze dei pericoli naturali hanno accesso alle prestazioni di MeteoSvizzera in particolare attraverso l’apposita piattaforma della Confederazione<sup><a href="#fn-d1611e196">2</a></sup>.</p>
<div class="footnotes"><p id="fn-d1611e196"><sup>2</sup> Piattaforma informativa comune sui pericoli naturali: www.info.gin.admin.ch</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Indicazione della fonte </a>
</h6>
<div class="collapseable"> <p>Le prestazioni di MeteoSvizzera possono essere riprodotte soltanto con l’indicazione della fonte.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Emolumenti per prestazioni dell’offerta di base </a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Applicabilità dell’ordinanza generale sugli emolumenti </a>
</h6>
<div class="collapseable"> <p>Se non altrimenti previsto nella presente ordinanza, si applicano le disposizioni dell’ordinanza generale sugli emolumenti dell’8 settembre 2004<sup><a href="#fn-d1611e221">3</a></sup>.</p>
<div class="footnotes"><p id="fn-d1611e221"><sup>3</sup> <a href="https://fedlex.data.admin.ch/eli/cc/2004/677/20130101">RS <b>172.041.1</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Prestazioni gratuite </a>
</h6>
<div class="collapseable"> <p><sup>1</sup> MeteoSvizzera può pubblicare gratuitamente prestazioni dell’offerta di base se rispondono ai bisogni generali di gran parte della popolazione e se possono essere utilizzate senza disporre di conoscenze specifiche particolari in meteorologia e climatologia. La pubblicazione avviene in particolare attraverso i media elettronici.</p>
<p><sup>2</sup> Le allerte riguardanti fenomeni meteorologici pericolosi sono gratuite.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Prestazioni soggette a emolumenti </a>
</h6>
<div class="collapseable"> <p>Sono soggette a emolumenti:</p>
<dl>
<dt>a.</dt>
<dd>tutte le prestazioni che non sono messe a disposizione gratuitamente ai sensi dell’articolo 11;</dd>
<dt>b.</dt>
<dd>le prestazioni di consulenza;</dd>
<dt>c.</dt>
<dd>l’utilizzazione di programmi informatici sviluppati da MeteoSvizzera;</dd>
<dt>d.</dt>
<dd>la predisposizione, la manutenzione e l’invio di forniture regolari di prestazioni; per queste operazioni sono riscossi emolumenti supplementari per l’approntamento.</dd>
</dl>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Definizioni per il calcolo degli emolumenti </a>
</h6>
<div class="collapseable"> <p>Per il calcolo degli emolumenti si applicano le seguenti definizioni:</p>
<dl>
<dt>a.</dt>
<dd>dati puntiformi: dati delle misure, dati di modelli o dati da essi derivati rilevati in un punto geografico sulla superficie della Terra o nell’atmosfera;</dd>
<dt>b.</dt>
<dd>dati su griglia: insieme di dati calcolati sui punti di una griglia che ricopre una superficie di territorio;</dd>
<dt>c.</dt>
<dd>grafico: rappresentazione figurativa dei dati puntiformi o dei dati su griglia;</dd>
<dt>d.</dt>
<dd>parametro: grandezza meteorologica quale la temperatura dell’aria, la quantità di precipitazioni, la velocità del vento, la durata del soleggiamento, la pressione atmosferica e l’umidità dell’aria;</dd>
<dt>e.</dt>
<dd>località: stazioni di misura o altri punti geograficamente localizzabili, per i quali sono indicati parametri meteorologici;</dd>
<dt>f.</dt>
<dd>livello: altitudine a cui sono misurati o calcolati i dati puntiformi o i dati su griglia (p. es. altitudine dal suolo, altitudine indicata come superficie isobarica);</dd>
<dt>g.</dt>
<dd>frequenza: numero di valori al giorno;</dd>
<dt>h.</dt>
<dd>fattore di adattamento: fattore applicato per ridurre le grandi differenze di quantità nei dati puntiformi e nei dati su griglia dei modelli di previsione;</dd>
<dt>i.</dt>
<dd>periodo di fornitura: durata di una fornitura regolare, espressa in giorni;</dd>
<dt>j.</dt>
<dd>durata della previsione: intervallo di tempo coperto da una previsione, espresso in ore;</dd>
<dt>k.</dt>
<dd>corsa: risultati di un ciclo di calcolo di un modello meteorologico.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Emolumenti per dati internazionali </a>
</h6>
<div class="collapseable"> <p>Agli emolumenti per dati internazionali si applicano le disposizioni:</p>
<dl>
<dt>a.</dt>
<dd>della Convenzione dell’11 ottobre 1973<sup><a href="#fn-d1611e321">4</a></sup> relativa all’istituzione del centro europeo per le previsioni meteorologiche a medio termine;</dd>
<dt>b.</dt>
<dd>della Convenzione del 24 maggio 1983<sup><a href="#fn-d1611e333">5</a></sup> relativa alla creazione di un’orga­nizzazione europea per l’esercizio di satelliti meteorologici (Eumetsat).</dd>
<dt>c.</dt>
<dd>dell’accordo ECOMET del 1° maggio 2000<sup><a href="#fn-d1611e345">6</a></sup> (Formation Agreement).</dd>
</dl>
<div class="footnotes">
<p id="fn-d1611e321"><sup>4</sup> <a href="https://fedlex.data.admin.ch/eli/cc/1975/2274_2274_2274/20141203">RS <b>0.420.514.291</b></a></p>
<p id="fn-d1611e333"><sup>5</sup> <a href="https://fedlex.data.admin.ch/eli/cc/1986/1372_1372_1372/20160413">RS <b>0.425.43</b></a></p>
<p id="fn-d1611e345"><sup>6</sup> Agreement for the formation of an economic interest grouping (Formation Agreement), sottoscritto il 12 dic. 1995, entrato in vigore per la Svizzera il 6 lug. 2000; la versione  aggiornata del testo dell’Acc. può essere consultata sul sito Internet di MeteoSvizzera (<img src="image/footnotes.xml">).</p>
</div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Calcolo della quantità richiesta di dati puntiformi e di dati su griglia </a>
</h6>
<div class="collapseable"> <p><sup>1</sup> Gli emolumenti per i dati puntiformi e i dati su griglia sono calcolati in base alla quantità di dati richiesta. Quest’ultima è espressa in unità.</p>
<p><sup>2</sup> Per i dati puntiformi, il numero di unità è dato dal numero di località moltiplicato per il numero di parametri moltiplicato per il numero di livelli moltiplicato per la frequenza e per il periodo di fornitura.</p>
<p><sup>3</sup> Per i dati su griglia, il numero di unità è dato dal numero di superfici richieste moltiplicato per il numero di parametri moltiplicato per il numero di livelli moltiplicato per la frequenza e per il periodo di fornitura.</p>
<p><sup>4</sup> Per i dati su griglia, la superficie più piccola possibile corrisponde all’area che racchiude la Svizzera in un rettangolo. Se la superficie richiesta è più grande, il valore è moltiplicato per 2.</p>
<p><sup>5</sup> Per i dati puntiformi dei modelli e i dati su griglia dei modelli, il calcolo tiene conto delle seguenti particolarità:</p>
<dl>
<dt>a.</dt>
<dd>il numero di livelli è limitato a 3 anche se vengono richiesti più di 3 livelli;</dd>
<dt>b.</dt>
<dd>il valore è inoltre moltiplicato per un fattore di adattamento; quest’ultimo è di 5 per i dati puntiformi dei modelli e di 0,5 per i dati su griglia dei modelli;</dd>
<dt>c.</dt>
<dd>la frequenza è sostituita dal numero di corse moltiplicato per la durata della previsione in ore;</dd>
<dt>d.</dt>
<dd>il numero di corse è limitato a 4 anche se vengono richieste più di 4 corse.</dd>
</dl>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Emolumenti per dati puntiformi e dati su griglia </a>
</h6>
<div class="collapseable"> <p><sup>1</sup> Si applicano le seguenti tariffe:</p>
<dl>
<dt>a.</dt>
<dd>per i dati puntiformi: 0,10 franchi per 1000 unità;</dd>
<dt>b.</dt>
<dd>per i dati su griglia: 0,10 franchi per 1 unità.</dd>
</dl>
<p><sup>2</sup> Per i grafici, l’emolumento è diviso per 2.</p>
<p><sup>3</sup> Per i dati puntiformi e i dati su griglia, l’emolumento minimo è di 10 franchi.</p>
<p><sup>4</sup> Per anno di fornitura, il limite superiore dell’emolumento è di 20 000 franchi per ciascuna delle prestazioni seguenti:</p>
<dl>
<dt>a.</dt>
<dd>dati delle stazioni al suolo e dati delle osservazioni visuali;</dd>
<dt>b.</dt>
<dd>dati dei profili verticali dell’atmosfera e dati delle radiosonde;</dd>
<dt>c.</dt>
<dd>dati climatici su griglia e dati climatici puntiformi;</dd>
<dt>d.</dt>
<dd>dati di base dei radar;</dd>
<dt>e.</dt>
<dd>dati dei radar elaborati ulteriormente;</dd>
<dt>f.</dt>
<dd>dati del modello numerico deterministico ad alta risoluzione;</dd>
<dt>g.</dt>
<dd>dati del modello numerico probabilistico ad alta risoluzione;</dd>
<dt>h.</dt>
<dd>grafici basati su dati;</dd>
<dt>i.</dt>
<dd>previsioni a breve termine fornite da sistemi di nowcasting;</dd>
<dt>j.</dt>
<dd>previsioni puntiformi post-elaborate;</dd>
<dt>k.</dt>
<dd>immagini di videocamere;</dd>
<dt>l.</dt>
<dd>tabelle mensili e bollettini delle precipitazioni.</dd>
</dl>
<p><sup>5</sup> Per le previsioni basate sul numero postale di avviamento, il limite superiore dell’emolumento è di 12 000 franchi per anno di fornitura.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Emolumenti per informazioni </a>
</h6>
<div class="collapseable"> <p>Gli emolumenti per l’allestimento di informazioni sono calcolati in base al dispendio di tempo conformemente all’articolo 21.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Emolumenti per l’utilizzazione di piattaforme e programmi informatici </a>
</h6>
<div class="collapseable"> <p>Gli emolumenti per l’accesso a piattaforme elettroniche non pubbliche e per l’utilizzazione di un programma informatico sviluppato da MeteoSvizzera sono calcolati sommando i costi di produzione e di acquisto ai costi di manutenzione della piattaforma o del programma informatico e dividendone il risultato per il numero dei potenziali utenti.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Offerte su base forfetaria </a>
</h6>
<div class="collapseable"> <p><sup>1</sup> MeteoSvizzera può calcolare gli emolumenti su base forfetaria per le offerte:</p>
<dl>
<dt>a.</dt>
<dd>comprendenti più prestazioni;</dd>
<dt>b.</dt>
<dd>fornite regolarmente a un ampio gruppo di utenti; e</dd>
<dt>c.</dt>
<dd>per le quali non è possibile determinare la quantità di prestazioni effettivamente richieste.</dd>
</dl>
<p><sup>2</sup> Per calcolare gli emolumenti su base forfetaria si moltiplicano le singole tariffe per una stima realistica della frequenza con cui il gruppo di utenti utilizza le prestazioni messe a disposizione.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Emolumenti per le consulenze e per la predisposizione, la manutenzione e l’invio di forniture regolari </a>
</h6>
<div class="collapseable"> <p><sup>1</sup> Per le prestazioni di consulenza e per la predisposizione e la manutenzione di forniture regolari di dati e informazioni è messo in conto un emolumento supplementare per i costi di personale e d’infrastruttura calcolato in base al dispendio di tempo conformemente all’articolo 21.</p>
<p><sup>2</sup> L’emolumento per il trattamento e l’elaborazione di dati satellitari ammonta a 0,05 franchi per immagine.</p>
<p><sup>3</sup> In caso di forniture regolari, per l’invio elettronico è riscosso ogni anno un emolumento supplementare per canale di fornitura da istituirsi separatamente. L’emolu­mento è calcolato come segue:</p>
<p></p>
<div class="table"><table border="1">
<tr>
<td><dl>
<dt>a.</dt>
<dd>per invii da una volta al giorno a una volta al mese:</dd>
</dl></td>
<td><p>0,15 franchi per messaggio e canale di fornitura;</p></td>
</tr>
<tr>
<td><dl>
<dt>b.</dt>
<dd>per invii più frequenti (più di una volta al giorno):</dd>
</dl></td>
<td><p>0,015 franchi per messaggio e canale di fornitura.</p></td>
</tr>
</table></div>
<p><sup>4</sup> All’emolumento secondo il capoverso 3 si applica un limite massimo di 788 franchi.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Calcolo degli emolumenti in base al dispendio di tempo </a>
</h6>
<div class="collapseable"> <p>Gli emolumenti in base al dispendio di tempo sono calcolati tenendo conto dei costi di personale, del posto di lavoro e d’infrastruttura. Si applicano le seguenti tariffe:</p>
<p></p>
<div class="table"><table border="1">
<tr>
<td><p>Classe di stipendio</p></td>
<td><p>Importo orario in franchi</p></td>
</tr>
<tr>
<td><p>24 e superiore</p></td>
<td><p>200.–</p></td>
</tr>
<tr>
<td><p>18–23</p></td>
<td><p>165.–</p></td>
</tr>
<tr>
<td><p>fino alla 17</p></td>
<td><p>130.–</p></td>
</tr>
<tr>
<td><p></p></td>
<td><p></p></td>
</tr>
</table></div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Fatturazione di prestazioni in abbonamento </a>
</h6>
<div class="collapseable"> <p>Per le prestazioni in abbonamento, MeteoSvizzera riscuote in anticipo l’emolumento per l’intero anno.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Scienza e settore pubblico </a>
</h6>
<div class="collapseable"> <p><sup>1</sup> Per le prestazioni utilizzate unicamente ai fini dell’insegnamento e della ricerca o in ambito scolastico, gli emolumenti di cui agli articoli 16 e 17 sono condonati.</p>
<p><sup>2</sup> Ai Cantoni e ai Comuni, nonché ai servizi meteorologici statali esteri sono condonati gli emolumenti di cui all’articolo 16 per i dati necessari all’adempimento dei loro compiti pubblici.</p>
<p><sup>3</sup> Sono messi in conto gli emolumenti per le prestazioni di consulenza e per la predisposizione, la manutenzione e l’invio di forniture regolari conformemente all’arti­colo 20 se l’importo complessivo è superiore a 80 franchi per incarico.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Organizzazioni di intervento e servizi di protezione della popolazione </a>
</h6>
<div class="collapseable"> <p><sup>1</sup> Alle organizzazioni di intervento federali, cantonali e comunali e ai servizi di protezione della popolazione dalle conseguenze dei pericoli naturali sono condonati gli emolumenti per la consulenza e per la fornitura di prestazioni dell’offerta di base necessarie alla loro attività.</p>
<p><sup>2</sup> Le stesse condizioni si applicano ai servizi di un’organizzazione di diritto pubblico o privato che operano su mandato della Confederazione, di un Cantone o di un Comune per proteggere la popolazione dalle conseguenze dei pericoli naturali.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Diritto di ricorso per proteggere le infrastrutture </a>
</h1>
<div class="collapseable"><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> </a>
</h6>
<div class="collapseable">
<p><sup>1</sup> Conformemente alle disposizioni generali sull’amministrazione della giustizia federale, MeteoSvizzera è legittimata a ricorrere contro le disposizioni e le decisioni in materia di pianificazione, costruzione o trasformazione di impianti suscettibili di compromettere il buon funzionamento degli impianti radar e di altre strumentazioni meteorologiche sensibili.</p>
<p><sup>2</sup> MeteoSvizzera può chiedere ai Cantoni la notifica delle disposizioni e delle decisioni ai sensi del capoverso 1.</p>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali </a>
</h1>
<div class="collapseable">
<article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Abrogazione di un altro atto normativo </a>
</h6>
<div class="collapseable"> <p>L’ordinanza del 7 novembre 2007<sup><a href="#fn-d1611e642">7</a></sup> sulla meteorologia e la climatologia è abrogata.</p>
<div class="footnotes"><p id="fn-d1611e642"><sup>7</sup> [<a href="https://fedlex.data.admin.ch/eli/oc/2007/791">RU <b>2007</b> 5877</a>, <b></b><a href="https://fedlex.data.admin.ch/eli/oc/2008/105"><b>2008</b> 425</a>]</p></div>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2019.</p>
<p></p>
</div></article>
</div></section></main>
</div></body>
</html>
