<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2018-335-20230701-it-docx</title>
</head>
<body><div id="lawcontent">
<div id="preface">
<!--311.039.5 --><p class="srnummer ">311.039.5 </p>
<h1 class="erlasstitel botschafttitel ">Ordinanza<br>sulle misure volte a prevenire e combattere la radicalizzazione e l’estremismo violento</h1>
<h2 class="erlasskurztitel ">(Ordinanza contro la radicalizzazione e l’estremismo)</h2>
<p>del 16 maggio 2018 (Stato 1° luglio 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 386 capoverso 4 del Codice penale<sup><a href="#fn-d6e21" id="fnbck-d6e21">1</a></sup>,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>La presente ordinanza disciplina:</p>
<dl>
<dt>a. </dt>
<dd>la concessione di aiuti finanziari federali per misure volte a prevenire e combattere la radicalizzazione e l’estremismo violento in tutte le sue forme;</dd>
<dt>b. </dt>
<dd>le misure della Confederazione che perseguono gli obiettivi di cui alla lettera a.</dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Misure</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obiettivi</a>
</h6>
<div class="collapseable"> <p>Le misure servono in particolare:</p>
<dl>
<dt>a. </dt>
<dd>alla sensibilizzazione;</dd>
<dt>b. </dt>
<dd>all’informazione;</dd>
<dt>c. </dt>
<dd>al trasferimento di conoscenze;</dd>
<dt>d. </dt>
<dd>alla consulenza;</dd>
<dt>e. </dt>
<dd>alla formazione continua;</dd>
<dt>f. </dt>
<dd>allo sviluppo delle competenze;</dd>
<dt>g. </dt>
<dd>alla ricerca;</dd>
<dt>h. </dt>
<dd>allo sviluppo di reti di contatti;</dd>
<dt>i. </dt>
<dd>alla collaborazione.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Tipi di misure</a>
</h6>
<div class="collapseable"> <p><sup>1</sup> Per misure s’intendono:</p>
<dl>
<dt>a. </dt>
<dd>programmi e progetti, nuovi o esistenti;</dd>
<dt>b. </dt>
<dd>manifestazioni;</dd>
<dt>c. </dt>
<dd>lo scambio tra esperti.</dd>
</dl>
<p><sup>2</sup> S’intende per:</p>
<dl>
<dt>a. </dt>
<dd>programma: diverse attività coordinate tra loro e di durata limitata che perseguono un obiettivo globale comune;</dd>
<dt>b. </dt>
<dd>progetto: un insieme di singoli campi d’attività svolto una sola volta, per un periodo di tempo limitato, allo scopo di raggiungere un obiettivo nel rispetto del termine e delle risorse previste, garantendo un determinato livello di qualità.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Responsabili delle misure</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Terzi</a>
</h6>
<div class="collapseable"> <p>La Confederazione può concedere aiuti finanziari a organizzazioni senza scopo di lucro di diritto pubblico o privato, con sede in Svizzera, per l’attuazione di misure in Svizzera.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Confederazione</a>
</h6>
<div class="collapseable"> <p><sup>1</sup> La Confederazione può contribuire allo svolgimento di manifestazioni incentrate sui temi della radicalizzazione e dell’estremismo violento.</p>
<p><sup>2</sup> Essa può promuovere lo scambio tra esperti su scala nazionale e internazionale.</p>
<p><sup>3</sup> Per l’attuazione di misure ai sensi dei capoversi 1 e 2, essa può collaborare con i Cantoni e altri attori pubblici o privati.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Aiuti finanziari</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Principi</a>
</h6>
<div class="collapseable"> <p><sup>1</sup> La Confederazione può concedere aiuti finanziari nei limiti dei crediti stanziati annualmente.</p>
<p><sup>2</sup> Non sussiste alcun diritto a prestazioni finanziarie.</p>
<p><sup>3</sup> Se gli aiuti finanziari richiesti superano i mezzi disponibili, il Dipartimento federale di giustizia e polizia (DFGP) emana, su proposta del Gruppo di accompagnamento strategico (art. 10), un ordine di priorità per la valutazione delle richieste ai sensi dell’articolo 13 capoverso 2 della legge del 5 ottobre 1990<sup><a href="#fn-d6e162" id="fnbck-d6e162">2</a></sup> sui sussidi (LSu).</p>
<div class="footnotes"><p id="fn-d6e162"><sup><a href="#fnbck-d6e162">2</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Condizioni materiali</a>
</h6>
<div class="collapseable"> <p><sup>1</sup> Gli aiuti finanziari possono essere concessi per le misure che:</p>
<dl>
<dt>a. </dt>
<dd>conseguono il maggior impatto e il maggior effetto moltiplicatore possibile;</dd>
<dt>b. </dt>
<dd>hanno un effetto duraturo; e</dd>
<dt>c. </dt>
<dd>prevedono una valutazione interna o esterna della loro attuazione e dei loro effetti, commisurata all’entità della misura, indicando obiettivi intermedi e finali verificabili.</dd>
</dl>
<p><sup>2</sup> Sono concessi aiuti finanziari soltanto a misure che non comportano un impegno finanziario a lungo termine da parte della Confederazione.</p>
<p><sup>3</sup> Non sono assunti i costi né per l’elaborazione di progetti o per le spese legate al rilevamento delle esigenze e alle verifiche preliminari, né per le prestazioni già fornite.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Calcolo</a>
</h6>
<div class="collapseable"> <p><sup>1</sup> Gli aiuti finanziari sono calcolati in funzione:</p>
<dl>
<dt>a. </dt>
<dd>del tipo e dell’importanza della misura;</dd>
<dt>b. </dt>
<dd>dell’interesse che la misura riveste per la Confederazione;</dd>
<dt>c. </dt>
<dd>delle prestazioni fornite dai beneficiari degli aiuti finanziari, dei contributi versati in virtù di altri atti legislativi federali e dei contributi di terzi.</dd>
</dl>
<p><sup>2</sup> Gli aiuti finanziari ammontano al massimo al 50 per cento dei costi computabili della misura interessata. Sono computabili i costi direttamente connessi alla preparazione, all’attuazione e alla valutazione della misura.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Competenze e collaborazione per misure di terzi</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Coordinamento</a>
</h6>
<div class="collapseable"> <p>Ai fini dell’attuazione della presente ordinanza, il Segretariato della Rete integrata Svizzera per la sicurezza (RSS) adempie i seguenti compiti:</p>
<dl>
<dt>a. </dt>
<dd>riceve le richieste di aiuti finanziari, ne conferma la ricezione, ne verifica la completezza e chiede, ove necessario, di trasmettere informazioni mancanti o aggiuntive;</dd>
<dt>b. </dt>
<dd>esamina il contenuto delle richieste, formula un parere per ogni richiesta e lo presenta all’Ufficio federale di polizia (fedpol);</dd>
<dt>c. </dt>
<dd>offre sostegno a fedpol per l’esame dei rapporti e dei conteggi finali presentati dai beneficiari degli aiuti finanziari;</dd>
<dt>d. </dt>
<dd>valuta periodicamente l’adeguatezza e l’efficacia della presente ordinanza; può affidare questa valutazione a specialisti esterni;</dd>
<dt>e. </dt>
<dd>d’intesa con fedpol e previa consultazione del Gruppo di accompagnamento strategico, riferisce al capo del DFGP in merito all’adeguatezza e all’efficacia della presente ordinanza e ne informa i Cantoni, le città e i Comuni.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Gruppo di accompagnamento strategico</a>
</h6>
<div class="collapseable"> <p><sup>1</sup> Il Gruppo di accompagnamento strategico è composto di rappresentanti della Confederazione, dei Cantoni, delle città e dei Comuni.</p>
<p><sup>2</sup> Ai fini dell’attuazione della presente ordinanza, adempie i seguenti compiti:</p>
<dl>
<dt>a. </dt>
<dd>stabilisce temi prioritari e obiettivi per la concessione di aiuti finanziari;</dd>
<dt>b. </dt>
<dd>istituisce un ordine di priorità ai sensi dell’articolo 13 LSu<sup><a href="#fn-d6e267" id="fnbck-d6e267">3</a></sup>, se le richieste presentate o prevedibili superano i mezzi disponibili.</dd>
</dl>
<div class="footnotes"><p id="fn-d6e267"><sup><a href="#fnbck-d6e267">3</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Fedpol</a>
</h6>
<div class="collapseable"> <p>Ai fini dell’attuazione della presente ordinanza, fedpol adempie i seguenti compiti:</p>
<dl>
<dt>a. </dt>
<dd>sulla base dei pareri formulati dal Segretariato della RSS, decide in merito alla concessione di aiuti finanziari;</dd>
<dt>b. </dt>
<dd>comunica al Segretariato della RSS e al Gruppo di accompagnamento strategico la decisione sulla concessione di aiuti finanziari;</dd>
<dt>c. </dt>
<dd>informa il Gruppo di accompagnamento strategico se le richieste presentate o prevedibili superano i mezzi disponibili;</dd>
<dt>d. </dt>
<dd>esamina i rapporti e i conteggi finali presentati dai beneficiari degli aiuti finanziari.</dd>
</dl>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Procedura per la concessione di aiuti finanziari</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Base legale e forma giuridica</a>
</h6>
<div class="collapseable"> <p><sup>1</sup> Fedpol concede gli aiuti finanziari sulla base di una decisione formale ai sensi dell’articolo 16 capoverso 1 LSu<sup><a href="#fn-d6e309" id="fnbck-d6e309">4</a></sup>.</p>
<p><sup>2</sup> La decisione formale definisce segnatamente:</p>
<dl>
<dt>a. </dt>
<dd>lo scopo dell’aiuto finanziario;</dd>
<dt>b. </dt>
<dd>l’importo massimo dell’aiuto finanziario;</dd>
<dt>c. </dt>
<dd>eventuali condizioni e oneri per la concessione dell’aiuto finanziario (art. 13);</dd>
<dt>d. </dt>
<dd>i rapporti da presentare;</dd>
<dt>e. </dt>
<dd>la garanzia della qualità.</dd>
</dl>
<div class="footnotes"><p id="fn-d6e309"><sup><a href="#fnbck-d6e309">4</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Condizioni e oneri</a>
</h6>
<div class="collapseable"> <p>La concessione di aiuti finanziari può essere vincolata segnatamente alle condizioni e agli oneri seguenti:</p>
<dl>
<dt>a. </dt>
<dd>coordinamento con altre misure;</dd>
<dt>b. </dt>
<dd>collaborazione con altri attori;</dd>
<dt>c. </dt>
<dd>ricorso a specialisti.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Richieste</a>
</h6>
<div class="collapseable"> <p>Le richieste possono essere presentate al Segretariato della RSS in risposta a un annuncio pubblicato da quest’ultimo. Il termine per la presentazione delle richieste è stabilito nell’annuncio.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Versamento</a>
</h6>
<div class="collapseable"> <p><sup>1</sup> Gli aiuti finanziari sono versati da fedpol conformemente all’articolo 23 LSu<sup><a href="#fn-d6e374" id="fnbck-d6e374">5</a></sup>.</p>
<p><sup>2</sup> I versamenti parziali sono vincolati a determinate condizioni e oneri.</p>
<div class="footnotes"><p id="fn-d6e374"><sup><a href="#fnbck-d6e374">5</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Obblighi dei beneficiari degli aiuti finanziari</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Informazione e rendiconto</a>
</h6>
<div class="collapseable"> <p><sup>1</sup> I beneficiari degli aiuti finanziari sono tenuti, in qualsiasi momento, a fornire a fedpol informazioni sull’impiego dei medesimi e a permettergli la consultazione dei documenti pertinenti.</p>
<p><sup>2</sup> Devono presentare a fedpol e al Segretariato della RSS un rapporto e un conteggio finali. All’interno di questi ultimi illustrano lo svolgimento e il risultato della misura e fanno un rendiconto dell’utilizzo degli aiuti finanziari conforme alla decisione formale.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Indicazione relativa al sostegno della Confederazione</a>
</h6>
<div class="collapseable"> <p>I beneficiari degli aiuti finanziari sono tenuti a menzionare gli aiuti finanziari ottenuti dalla Confederazione nei loro rapporti annuali e nella documentazione di progetto destinata al pubblico.</p>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Protezione giuridica</a>
</h1>
<div class="collapseable"><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable"><p>La protezione giuridica è retta dalle disposizioni generali sull’amministrazione della giustizia federale.</p></div></article></div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9: Entrata in vigore e validità</a>
</h1>
<div class="collapseable"><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a>
</h6>
<div class="collapseable">
<p><sup>1</sup> La presente ordinanza entra in vigore il 1° luglio 2018 con effetto sino al 30 giugno 2023.</p>
<p><inl><sup>2</sup></inl><inl> </inl>La durata di validità della presente ordinanza è prorogata sino al 30 giugno 2028.<sup><a href="#fn-d6e433" id="fnbck-d6e433">6</a></sup></p>
<div class="footnotes"><p id="fn-d6e433"><sup><a href="#fnbck-d6e433">6</a></sup> Introdotto dal n. I dell’O del 19 apr. 2023, in vigore dal 1° lug. 2023 (<a href="https://fedlex.data.admin.ch/eli/oc/2023/217" target="_blank">RU <b>2023</b> 217</a>).</p></div>
</div></article></div></section></main>
</div></body>
</html>
