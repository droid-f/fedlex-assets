<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.362.380.077 --><p class="srnummer ">0.362.380.077 </p>
<p class="ref "><sup> </sup>RU <b>2018 </b>3167; FF <b>2017</b> 3561</p>
<h1 class="erlasstitel botschafttitel ">Scambio di note del 14 ottobre 2016<br>tra la Svizzera e l’Unione europea concernente il recepimento<br>del regolamento (UE) 2016/1624 relativo alla guardia di frontiera<br>e costiera europea</h1>
<h2 class="erlasskurztitel ">(Sviluppo dell’acquis di Schengen)</h2>
<p class="erlasssubtitel ">Approvato dall’Assemblea federale il 15 dicembre 2017<sup><a href="#fn-d7e27" id="fnbck-d7e27">1</a></sup></p>
<p class="erlasssubtitel ">Entrato in vigore il 29 agosto 2018</p>
<p class="erlassdatum "> (Stato 29  agosto 2018)</p>
<div class="footnotes"><p id="fn-d7e27"><sup><a href="#fnbck-d7e27">1</a></sup><sup></sup> <a href="https://fedlex.data.admin.ch/eli/oc/2018/507" target="_blank">RU <b>2018</b> 3161</a></p></div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione</p>
<p></p>
<div class="table layout-table"><table><tr>
<td><p class="man-template-tab-krpr ">Missione della Svizzera <br>presso l’Unione europea</p></td>
<td>
<p class="man-template-tab-krpr ">Bruxelles, 14 ottobre 2016</p>
<p class="man-template-tab-krpr ">Segretariato generale <br>del Consiglio dell’Unione europea</p>
<p class="man-template-tab-krpr ">Direzione generale D</p>
<p class="man-template-tab-krpr ">Giustizia e affari interni</p>
<p class="man-template-tab-krpr ">Bruxelles</p>
</td>
</tr></table></div>
<p class="absatz ">La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 22 settembre 2016, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d7e66" id="fnbck-d7e66">2</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p class="absatz ">«Conformemente all’articolo 7 paragrafo 2 lettera a primo periodo in combinato disposto con l’articolo 14 paragrafo 1 dell’Accordo di associazione, l’adozione dell’atto seguente è notificata alla Svizzera:</p>
<dl>
<dt></dt>
<dd>Regolamento (UE) 2016/1624 del Parlamento europeo e del Consiglio relativo alla guardia di frontiera e costiera europea che modifica il regolamento (UE) 2016/399 del Parlamento europeo e del Consiglio e che abroga il regolamento (CE) n. 863/2007 del Parlamento europeo e del Consiglio, il regolamento (CE) n. 2007/2004 del Consiglio e la decisione 2005/267/CE del Consiglio</dd>
<dt></dt>
<dd>Documento del Consiglio: PE-CONS 29/1/16 REV 1 FRONT 268 SIRIS 103 COMIX 478 CODEC 951</dd>
<dt></dt>
<dd>Data di adozione: 14 settembre 2016»<sup><a href="#fn-d7e88" id="fnbck-d7e88">3</a></sup>
</dd>
</dl>
<p class="absatz ">Conformemente all’articolo 7 paragrafo 2 lettere a e b secondo periodo dell’Accordo di associazione e con riserva del soddisfacimento dei requisiti costituzionali, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p class="absatz ">Conformemente all’articolo 7 paragrafo 2 lettera b dell’Accordo di associazione, la Svizzera informa immediatamente il Segretariato generale del Consiglio dell’Unione europea non appena tutti i requisiti costituzionali sono stati soddisfatti.</p>
<p class="absatz ">Conformemente all’articolo 7 paragrafo 3 dell’Accordo di associazione, la notifica del Consiglio del 12 settembre 2016 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p class="absatz ">Il presente Accordo entrerà in vigore quando la Svizzera avrà notificato il soddisfacimento dei requisiti costituzionali. Esso può essere denunciato alle condizioni di cui agli articoli 7 e 17 dell’Accordo di associazione.</p>
<p class="absatz ">Con l’entrata in vigore del presente Accordo, i seguenti scambi di note saranno estinti:</p>
<dl>
<dt>– </dt>
<dd>Scambio di note del 28 marzo 2008<sup><a href="#fn-d7e108" id="fnbck-d7e108">4</a></sup> tra la Svizzera e la Comunità europea relativo al recepimento del regolamento (CE) n. 2007/2004 del 26 ottobre 2004 che istituisce FRONTEX;</dd>
<dt>– </dt>
<dd>Scambio di note del 28 marzo 2008<sup><a href="#fn-d7e123" id="fnbck-d7e123">5</a></sup> tra la Svizzera e la Comunità europea relativo al recepimento del regolamento (CE) n. 863/2007 che istituisce RABIT; </dd>
<dt>– </dt>
<dd>Scambio di note del 28 marzo 2008<sup><a href="#fn-d7e138" id="fnbck-d7e138">6</a></sup> tra la Svizzera e la Comunità europea relativo al recepimento della decisione 2005/267/CE del Consiglio relativa alla creazione sul web di una rete di informazione e coordinamento sicura per i servizi di gestione dell’immigrazione degli Stati membri;</dd>
<dt>– </dt>
<dd>Scambio di note del 28 marzo 2008<sup><a href="#fn-d7e148" id="fnbck-d7e148">7</a></sup> tra la Svizzera e la Comunità europea relativo al recepimento della decisione C(2005) 5159 def. della Commissione che fissa le modalità per l’attuazione della decisione 2005/267/CE del Consiglio;</dd>
<dt>– </dt>
<dd>Scambio di note del 13 dicembre 2011<sup><a href="#fn-d7e158" id="fnbck-d7e158">8</a></sup> tra la Svizzera e l’Unione europea concernente il recepimento del regolamento (UE) n. 1168/2011 recante modifica del regolamento (CE) n. 2007/2004 che istituisce FRONTEX.</dd>
</dl>
<p class="absatz ">Una copia della presente nota è trasmessa alla Commissione europea, Segretariato generale, SG.A.3, Bruxelles.</p>
<p class="absatz ">La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<p class="abstand1seite "></p>
<div class="footnotes">
<p id="fn-d7e66"><sup><a href="#fnbck-d7e66">2</a></sup><sup></sup><b> </b><a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d7e88"><sup><a href="#fnbck-d7e88">3</a></sup><sup></sup> Regolamento (UE) n. 2016/1624 del Parlamento europeo e del Consiglio del 14 settembre 2016 relativo alla guardia di frontiera e costiera europea che modifica il regolamento (UE) 2016/399 del Parlamento europeo e del Consiglio e che abroga il regolamento (CE) n. 863/2007 del Parlamento europeo e del Consiglio, il regolamento (CE) n. 2007/2004 del Consiglio e la decisione 2005/267/CE del Consiglio, versione della GU L 251 del 16.9.2016, pag. 1.</p>
<p id="fn-d7e108"><sup><a href="#fnbck-d7e108">4</a></sup><sup></sup> [<a href="https://fedlex.data.admin.ch/eli/oc/2009/544" target="_blank">RU <b>2009</b> 4587</a>]</p>
<p id="fn-d7e123"><sup><a href="#fnbck-d7e123">5</a></sup><sup></sup> [<a href="https://fedlex.data.admin.ch/eli/oc/2009/545" target="_blank">RU <b>2009</b> 4589</a>]</p>
<p id="fn-d7e138"><sup><a href="#fnbck-d7e138">6</a></sup><sup></sup> Non pubblicato nella RU.</p>
<p id="fn-d7e148"><sup><a href="#fnbck-d7e148">7</a></sup><sup></sup>  Non pubblicato nella RU.</p>
<p id="fn-d7e158"><sup><a href="#fnbck-d7e158">8</a></sup><sup></sup> [<a href="https://fedlex.data.admin.ch/eli/oc/2012/148" target="_blank">RU <b>2012</b> 905</a>]</p>
</div>
</div></div>
</div></body>
</html>
