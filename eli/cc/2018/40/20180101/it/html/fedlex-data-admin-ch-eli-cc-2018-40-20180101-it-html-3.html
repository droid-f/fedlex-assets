<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.653.261.4 --><p class="srnummer ">0.653.261.4 </p>
<p class="ref "><sup> </sup>RU <b>2018 </b>255</p>
<h1 class="erlasstitel botschafttitel ">Scambio di lettere<br>tra la Svizzera e la Nuova Zelanda sull’applicabilità<br>della Convenzione sull’assistenza amministrativa<br>a periodi fiscali antecedenti</h1>
<p class="erlasssubtitel ">Entrato in vigore il 1° gennaio 2018</p>
<p class="erlassdatum "> (Stato 1° gennaio 2018)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione</p>
<?del-struct abstand4pt><?del-struct abstand4pt><?del-struct abstand4pt><p></p>
<div class="table layout-table"><table>
<tr>
<td>
<p class="man-template-tab-krpr ">On. Ueli Maurer</p>
<p class="man-template-tab-krpr ">Consiglio federale</p>
<p class="man-template-tab-krpr ">Capo del Dipartimento federale delle finanze</p>
<p class="man-template-tab-krpr ">Bundesgasse 3</p>
<p class="man-template-tab-krpr ">3003 Berna</p>
<p class="man-template-tab-krpr ">Svizzera</p>
</td>
<td><p class="man-template-tab-krpr ">Berna, 15 dicembre 2017</p></td>
</tr>
<tr>
<td><p class="man-template-tab-krpr "></p></td>
<td>
<p class="man-template-tab-krpr ">On. Stuart Nash</p>
<p class="man-template-tab-krpr ">Ministro delle imposte</p>
<p class="man-template-tab-krpr ">Parliament Buildings</p>
<p class="man-template-tab-krpr ">Wellington 6160</p>
<p class="man-template-tab-krpr ">Nuova Zelanda</p>
</td>
</tr>
</table></div>
<?del-struct abstand4pt><?del-struct abstand4pt><?del-struct abstand4pt><p class="absatz ">Onorevole Ministro,</p>
<?del-struct abstand4pt><?del-struct abstand4pt><p class="absatz ">Le scrivo in risposta alla lettera del 13 dicembre 2017 dal seguente tenore:</p>
<?del-struct abstand4pt><?del-struct abstand4pt><p class="absatz ">«Ho l’onore di riferirmi alla Convenzione sulla reciproca assistenza amministrativa in materia fiscale, emendata dal Protocollo di modifica<sup><a href="#fn-d7e78" id="fnbck-d7e78">1</a></sup> (di seguito «Convenzione emendata») e di presentare a nome del Governo della Nuova Zelanda la seguente proposta.</p>
<p class="absatz ">Con riferimento al secondo periodo del paragrafo 6 dell’articolo 28 della Convenzione emendata, ho l’onore di proporre che, in virtù delle disposizioni dell’Accordo multilaterale tra autorità competenti concernente lo scambio automatico di informazioni relative a conti finanziari<sup><a href="#fn-d7e89" id="fnbck-d7e89">2</a></sup> (di seguito «Accordo SAI») per l’assistenza amministrativa secondo l’Accordo SAI, l’articolo 6 della Convenzione emendata sia applicabile indipendentemente dai periodi fiscali e dagli obblighi fiscali cui le informazioni da scambiare si riferiscono nella giurisdizione ricevente. Resta inteso che, conformemente alle disposizioni dell’Accordo SAI, non saranno scambiate informazioni relative ad anni civili antecedenti al 2018.</p>
<p class="absatz ">Nel caso in cui il Consiglio federale svizzero accetti la proposta succitata, ho inoltre l’onore di proporre che la presente lettera e la Sua risposta siano considerate come un accordo in materia tra i nostri due Governi, applicabile dal 1° gennaio 2018.»</p>
<p class="absatz ">Ho il piacere di informarla che il Consiglio federale svizzero accetta la Sua proposta. La Sua lettera e la presente risposta saranno pertanto considerate come un accordo tra i nostri Governi, applicabile dal 1° gennaio 2018.</p>
<?del-struct abstand18pt><p class="absatz ">Gradisca, Onorevole Ministro, l’espressione della mia alta stima.</p>
<p class="unterschriftenfi1 man-text-align-right ">Ueli Maurer</p>
<div class="footnotes">
<p id="fn-d7e78"><sup><a href="#fnbck-d7e78">1</a></sup><sup></sup> <a href="https://fedlex.data.admin.ch/eli/cc/2016/806" target="_blank">RS <b>0.652.1</b></a></p>
<p id="fn-d7e89"><sup><a href="#fnbck-d7e89">2</a></sup><sup></sup> <a href="https://fedlex.data.admin.ch/eli/cc/2016/759" target="_blank">RS <b>0.653.1</b></a></p>
</div>
</div></div>
</div></body>
</html>
