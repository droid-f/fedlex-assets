<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2018-39-20180101-it-docx</title>
</head>
<body><div id="lawcontent">
<div id="preface">
<!--0.653.255.4 --><p class="srnummer">0.653.255.4 </p>
<p> RU <b>2018</b> 251</p>
<h1 class="erlasstitel">Scambio di lettere<br>tra la Svizzera e Maurizio<br>sull’applicabilità della Convenzione sull’assistenza amministrativa a periodi fiscali antecedenti</h1>
<?del-struct abstand18pt><p>Entrato in vigore il 1° gennaio 2018</p>
<p> (Stato 1° gennaio 2018)</p>
</div>
<div id="preamble">
<p>Traduzione</p>
<?del-struct abstand4pt><?del-struct abstand4pt><?del-struct abstand4pt><p></p>
<div class="table"><table border="1">
<tr>
<td>
<p>On. Ueli Maurer</p>
<p>Consigliere federale</p>
<p>Capo del Dipartimento federale<br>delle finanze</p>
<p>Bundesgasse 3</p>
<p>3003 Berna</p>
<p>Svizzera</p>
</td>
<td><p>Berna, 1° dicembre 2017</p></td>
</tr>
<tr>
<td><p></p></td>
<td>
<p>The Hon</p>
<p>Pravind Kumar Jugnauth</p>
<p>Primo ministro</p>
<p>Ministro delle finanze e <br>dello sviluppo economico</p>
<p>Government House</p>
<p>Port-Louis 11319</p>
<p>MAURITIUS</p>
</td>
</tr>
</table></div>
<?del-struct abstand18pt><p>Onorevole Ministro,</p>
<?del-struct abstand4pt><p>Ho l’onore di riferirmi all’introduzione dello scambio automatico di informazioni relative a conti finanziari a fini fiscali su base reciproca tra la Svizzera e Maurizio. Detto scambio di informazioni si fonderà sullo standard comune di comunicazione di informazioni dell’OCSE e sui relativi commentari nonché sulla Convenzione multilaterale del 25 gennaio 1988<sup><a href="#fn-d822e77">1</a></sup> sulla reciproca assistenza amministrativa in materia fiscale, emendata dal Protocollo di modifica del 27 maggio 2010 (di seguito «Convenzione emendata»). A conclusione delle procedure di approvazione interne, lo scambio automatico di informazioni tra la Svizzera e Maurizio entrerà in vigore nel 2018 con una prima trasmissione di dati nel 2019.</p>
<p>Questo scambio automatico di informazioni poggerà sull’articolo 6 della Convenzione emendata e sull’Accordo multilaterale del 29 ottobre 2014<sup><a href="#fn-d822e87">2</a></sup> tra autorità competenti concernente lo scambio automatico di informazioni relative a conti finanziari (di seguito «Accordo SAI»). Secondo l’articolo 28 paragrafo 6 della Convenzione emendata, le disposizioni della Convenzione si applicano all’assistenza amministrativa dai periodi fiscali che iniziano il o dopo il 1° gennaio dell’anno successivo all’entrata in vigore della Convenzione emendata in riferimento a una Parte o, in assenza di periodo fiscale, all’assistenza amministrativa relativa a obblighi fiscali sorti il o dopo il 1° gennaio dell’anno successivo all’entrata in vigore della Convenzione emendata in riferimento a una Parte.</p>
<p>La Convenzione emendata è entrata in vigore per la Svizzera il 1° gennaio 2017 e si applica pertanto ai periodi fiscali che iniziano il o dopo il 1° gennaio 2018. Dato che a Maurizio l’anno fiscale inizia il 1° luglio, al momento la Convenzione emendata non sarebbe applicabile per il periodo che intercorre tra il 1° gennaio e il 30 giugno 2018, di conseguenza gli istituti finanziari svizzeri non sarebbero legalmente tenuti a raccogliere dati relativi a tale periodo.</p>
<p>Alla luce di quanto esposto e considerato che, secondo l’articolo 28 paragrafo 6 della Convenzione emendata, due o più Parti possono convenire che la Convenzione emendata abbia effetto per quel che concerne l’assistenza amministrativa relativa ai periodi fiscali o agli obblighi fiscali anteriori, ho l’onore di proporre, in nome del Consiglio federale svizzero, che Svizzera e Maurizio convengano che, in virtù delle disposizioni dell’Accordo SAI, per l’assistenza amministrativa secondo l’Accordo SAI l’articolo 6 della Convenzione emendata sia applicabile indipendentemente dai periodi fiscali e dagli obblighi fiscali cui le informazioni da scambiare si riferiscono in Svizzera o a Maurizio. Resta inteso che, conformemente alle disposizioni dell’Ac­cordo SAI, non saranno scambiate informazioni relative ad anni civili antecedenti al 2018.</p>
<p>Nel caso in cui la Repubblica di Maurizio accetti la proposta succitata, ho inoltre l’onore di proporre che la presente lettera e la Sua risposta siano considerate come un accordo in materia tra i nostri due Governi, applicabile dal 1° gennaio 2018.</p>
<p>Distinti saluti.</p>
<p>Ueli Maurer</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><p>Traduzione<i><sup><a href="#fn-d822e120">3</a></sup></i></p>
<?del-struct abstand4pt><?del-struct abstand4pt><?del-struct abstand4pt><p></p>
<div class="table"><table border="1">
<tr>
<td>
<p>The Hon</p>
<p>Pravind Kumar Jugnauth<br>Primo ministro<br>Prime Minister’s Office</p>
<p>New Treasury Building</p>
<p>Intendance Street</p>
<p>Port-Louis</p>
<p>Repubblica di Maurizio</p>
</td>
<td><p>Port-Louis, 28 dicembre 2017</p></td>
</tr>
<tr>
<td><p></p></td>
<td>
<p>On. Ueli Maurer</p>
<p>Consigliere federale</p>
<p>Capo del Dipartimento federale <br>delle finanze</p>
<p>Bundesgasse 3</p>
<p>3003 Berna</p>
<p>Svizzera</p>
</td>
</tr>
</table></div>
<?del-struct abstand18pt><p>Onorevole Consigliere federale Maurer,</p>
<?del-struct abstand4pt><p>ho l’onore di riferirmi alla Sua lettera del 1° dicembre 2017, trasmessaci dall’Amba­sciata della Svizzera a Pretoria attraverso la Nota Verbale n. 40/2017/MAU e relativa all’introduzione dello scambio automatico di informazioni a fini fiscali tra Maurizio e la Svizzera. </p>
<p>Ho il piacere di informarla che la Repubblica di Maurizio accetta la Sua proposta. La Repubblica di Maurizio è inoltre d’accordo che la Sua lettera e la presente risposta costituiscano un accordo tra la Repubblica di Maurizio e la Confederazione Sviz­zera, applicabile dal 1° gennaio 2018.</p>
<p>Pravind Kumar Jugnauth,</p>
<p>Primo ministro</p>
<p></p>
<div class="footnotes">
<p id="fn-d822e77"><sup>1</sup> <a href="https://fedlex.data.admin.ch/eli/cc/2016/806/20200626">RS <b>0.652.1</b></a></p>
<p id="fn-d822e87"><sup>2</sup> <a href="https://fedlex.data.admin.ch/eli/cc/2016/759/20200101">RS <b>0.653.1</b></a></p>
<p id="fn-d822e120"><sup>3</sup> Testo originale inglese.</p>
</div>
</div>
</div></body>
</html>
