<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2018-731-20190101-it-docx</title>
</head>
<body><div id="lawcontent">
<div id="preface">
<!--513.75 --><p class="srnummer">513.75 </p>
<h1 class="erlasstitel">Ordinanza<br>sull’aiuto militare in caso di catastrofe in Svizzera</h1>
<h2 class="erlasskurztitel">(OAMC)</h2>
<?del-struct abstand18pt><p>del 21 novembre 2018 (Stato 1° gennaio 2019)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 150 capoverso 1 della legge militare del 3 febbraio 1995<sup><a href="#fn-d1224e23">1</a></sup>,</p>
<p>ordina:</p>
<div class="footnotes"><p id="fn-d1224e23"><sup>1</sup> <a href="https://fedlex.data.admin.ch/eli/cc/1995/4093_4093_4093/20200601">RS <b>510.10</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione </a>
</h6>
<div class="collapseable"> <p><sup>1</sup> La presente ordinanza disciplina l’impiego di mezzi militari per l’aiuto in caso di catastrofe in Svizzera.</p>
<p><sup>2</sup> Per mettere a disposizione mezzi militari in seguito a una catastrofe si applica l’ordinanza del 21 agosto 2013<sup><a href="#fn-d1224e47">2</a></sup> concernente l’appoggio a favore di attività civili e di attività fuori del servizio mediante mezzi militari.</p>
<p><sup>3</sup> Sono fatte salve le disposizioni previste da convenzioni particolari con gli Stati limitrofi per l’aiuto in caso di catastrofi transfrontaliere.</p>
<div class="footnotes"><p id="fn-d1224e47"><sup>2</sup> <a href="https://fedlex.data.admin.ch/eli/cc/2013/568/20200101">RS <b>513.74</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Principio </a>
</h6>
<div class="collapseable"> <p>L’aiuto in caso di catastrofe può essere prestato quando un evento provoca perdite e danni che eccedono i mezzi e le possibilità delle autorità civili interessate e quest’ultime non sono più in grado di far fronte ai loro compiti per mancanza di personale, di materiale o di tempo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Mezzi dell’aiuto militare in caso di catastrofe </a>
</h6>
<div class="collapseable"> <p>L’aiuto militare in caso di catastrofe consiste:</p>
<dl>
<dt>a.</dt>
<dd>nel consigliare le autorità civili o gli organi da loro designati;</dd>
<dt>b.</dt>
<dd>nel mettere a disposizione materiale e installazioni;</dd>
<dt>c.</dt>
<dd>nell’impiego di truppe nonché di personale militare e civile dell’Aggruppa­mento Difesa.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Impiego della truppa  </a>
</h6>
<div class="collapseable"> <p><sup>1</sup> Un impiego della truppa entra in considerazione segnatamente per:</p>
<dl>
<dt>a.</dt>
<dd>salvare e proteggere persone e animali, nonché eventualmente beni;</dd>
<dt>b.</dt>
<dd>prestare aiuto alla popolazione isolata;</dd>
<dt>c.</dt>
<dd>contenere e prevenire l’estendersi della zona sinistrata nonché danni successivi;</dd>
<dt>d.</dt>
<dd>collaborare al ripristino provvisorio delle infrastrutture vitali;</dd>
<dt>e.</dt>
<dd>collaborare in occasione di evacuazioni;</dd>
<dt>f.</dt>
<dd>rinforzare o sostituire i mezzi civili.</dd>
</dl>
<p><sup>2</sup> Eccettuati i compiti surriferiti, la truppa non può essere impiegata per lavori di sgombero o di ripristino. Il Dipartimento federale della difesa, della protezione della popolazione e dello sport (DDPS) decide in merito alle eccezioni.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art</b><b>. 5</b> <b></b>Domanda d’aiuto </a>
</h6>
<div class="collapseable"> <p><sup>1</sup> L’aiuto è prestato previa domanda.</p>
<p><sup>2</sup> La domanda d’aiuto dell’autorità civile deve contenere:</p>
<dl>
<dt>a.</dt>
<dd>indicazioni in merito all’aiuto di cui l’autorità civile ha bisogno;</dd>
<dt>b.</dt>
<dd>la prova che l’autorità civile non è in grado di far fronte ai suoi compiti per mancanza di personale, di materiale o di tempo;</dd>
<dt>c.</dt>
<dd>le firme delle persone competenti.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Procedura e decisione </a>
</h6>
<div class="collapseable"> <p><sup>1</sup> L’autorità civile inoltra la sua domanda al Comando Operazioni (Cdo Op). Quest’ultimo prepara la decisione all’attenzione del DDPS.</p>
<p><sup>2</sup> Se per ragioni di tempo è richiesto un intervento rapido, il Cdo Op può ordinare l’aiuto militare in caso di catastrofe. Tali ordini devono essere sottoposti il più presto possibile al DDPS per decisione.</p>
<p><sup>3</sup> Quando è ordinato il servizio di difesa nazionale, il generale eletto decide in merito alle domande d’aiuto.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Genere dell’impiego </a>
</h6>
<div class="collapseable"> <p>Gli impieghi ai sensi della presente ordinanza sono compiuti come servizio d’appoggio.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Competenze e rapporti gerarchici </a>
</h6>
<div class="collapseable"> <p><sup>1</sup> L’autorità civile decide in merito all’impiego dei mezzi e al compito, d’intesa con il Cdo Op o, nel caso dell’articolo 6 capoverso 3, d’intesa con il generale.</p>
<p><sup>2</sup> Il Cdo Op o, nel caso dell’articolo 6 capoverso 3, il generale decide in merito al comandante dell’aiuto militare in caso di catastrofe competente per lo svolgimento del compito. Quest’ultimo comanda la truppa nell’impiego.</p>
<p><sup>3</sup> L’autorità civile assume l’intera responsabilità dell’impiego.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Materiale dell’esercito </a>
</h6>
<div class="collapseable"> <p><sup>1</sup> Nell’impiego, la truppa dispone del materiale in sua dotazione.</p>
<p><sup>2</sup> La truppa può chiedere materiale supplementare per il tramite del Cdo Op.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Costi </a>
</h6>
<div class="collapseable"> <p><sup>1</sup> L’aiuto in caso di catastrofe è di regola gratuito.</p>
<p><sup>2</sup> Il DDPS decide in merito alle eccezioni.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Esecuzione </a>
</h6>
<div class="collapseable"> <p><sup>1</sup> Il DDPS è incaricato dell’esecuzione della presente ordinanza.</p>
<p><sup>2</sup> Il capo dell’esercito può emanare istruzioni tecniche.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Abrogazione di un altro atto normativo </a>
</h6>
<div class="collapseable"> <p>L’ordinanza del 29 ottobre 2003<sup><a href="#fn-d1224e252">3</a></sup> sull’aiuto militare in caso di catastrofe in Svizzera è abrogata.</p>
<div class="footnotes"><p id="fn-d1224e252"><sup>3</sup> [<a href="https://fedlex.data.admin.ch/eli/oc/2003/580">RU <b>2003</b> 3997</a>]</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2019.</p>
<p></p>
</div></article></main>
</div></body>
</html>
