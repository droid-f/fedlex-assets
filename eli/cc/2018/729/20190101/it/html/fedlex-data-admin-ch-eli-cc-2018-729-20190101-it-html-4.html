<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--513.316 --><p class="srnummer">513.316 </p>
<h1 class="erlasstitel botschafttitel">Ordinanza<br>concernente la posta da campo</h1>
<p class="erlassdatum man-space-before-3">del 21 novembre 2018 (Stato 1° gennaio 2019)</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visto l’articolo 150 capoverso 1 della legge militare del 3 febbraio 1995<sup><a href="#fn-d7e19" id="fnbck-d7e19">1</a></sup>;<br>visto l’articolo 4 dell’organizzazione dell’esercito del 18 marzo 2016<sup><a href="#fn-d7e30" id="fnbck-d7e30">2</a></sup>,</p>
<p class="man-template-verb man-space-before-3 man-space-after-18">ordina:</p>
<div class="footnotes">
<p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d7e30"><sup><a href="#fnbck-d7e30">2</a></sup><sup></sup> <a href="https://fedlex.data.admin.ch/eli/cc/2017/217" target="_blank">RS <b>513.1</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"><p class="absatz man-space-before-4">La presente ordinanza disciplina le prestazioni nei settori del servizio postale e del traffico dei pagamenti nonché l’organizzazione della posta da campo.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Servizio postale e traffico dei pagamenti</a>
</h6>
<div class="collapseable">
<p class="absatz man-space-before-4"><sup>1</sup> La posta da campo fornisce alla truppa le prestazioni assegnate all’approvvigionamento di base dalla legislazione postale.</p>
<p class="absatz man-space-before-4"><sup>2</sup> In caso di necessità comprovata, la posta da campo, d’intesa con la Base logistica dell’esercito (BLEs), può fornire ulteriori prestazioni nei settori del servizio postale e del traffico dei pagamenti nonché articoli personali d’uso di prima necessità. Devono essere osservate le disposizioni concernenti il traffico dei pagamenti contenute nell’ordinanza del 5 aprile 2006<sup><a href="#fn-d7e62" id="fnbck-d7e62">3</a></sup> sulle finanze della Confederazione.</p>
<div class="footnotes"><p id="fn-d7e62"><sup><a href="#fnbck-d7e62">3</a></sup><sup></sup> <a href="https://fedlex.data.admin.ch/eli/cc/2006/228" target="_blank">RS <b>611.01</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Franchigia di porto</a>
</h6>
<div class="collapseable"><p class="absatz man-space-before-4">Il Dipartimento federale della difesa, della protezione della popolazione e dello sport (DDPS) disciplina l’utilizzazione della franchigia di porto e stabilisce segnatamente il genere e l’entità degli invii e delle prestazioni.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Attribuzione di mandati</a>
</h6>
<div class="collapseable">
<p class="absatz man-space-before-4"><sup>1</sup> Nei limiti fissati dalla legislazione postale, il DDPS può incaricare la Posta Svizzera o altri operatori con sede in Svizzera di fornire le prestazioni nei settori del servizio postale e del traffico dei pagamenti.</p>
<p class="absatz man-space-before-4"><sup>2</sup> I dettagli relativi al mandato, in particolare l’indennizzo dell’operatore incaricato, sono disciplinati in una convenzione.</p>
<p class="absatz man-space-before-4"><sup>3</sup> La fornitura di prestazioni in situazioni straordinarie è retta dall’articolo 12 della legge del 17 dicembre 2010<sup><a href="#fn-d7e94" id="fnbck-d7e94">4</a></sup> sulle poste.</p>
<div class="footnotes"><p id="fn-d7e94"><sup><a href="#fnbck-d7e94">4</a></sup><sup></sup> <a href="https://fedlex.data.admin.ch/eli/cc/2012/585" target="_blank">RS <b>783.0</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Organi della posta da campo</a>
</h6>
<div class="collapseable">
<p class="absatz man-space-before-4"><sup>1</sup> La posta da campo comprende:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la Direzione della posta da campo;</dd>
<dt class="man-space-before-4">b. </dt>
<dd class="man-space-before-4">il servizio postale delle piazze d’armi;</dd>
<dt class="man-space-before-4">c. </dt>
<dd class="man-space-before-4">gli organi della posta da campo negli stati maggiori e nelle unità dell’esercito.</dd>
</dl>
<p class="absatz man-space-before-4"><sup>2</sup> Durante l’impiego la posta da campo può essere diretta secondo le direttive del capo della BLEs. </p>
<p class="absatz man-space-before-4"><sup>3</sup> L’obbligo di prestare servizio militare dei collaboratori della posta da campo può essere prorogato su richiesta. </p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Direzione della posta da campo</a>
</h6>
<div class="collapseable">
<p class="absatz man-space-before-4"><sup>1</sup> Il capo della posta da campo dell’esercito è nominato dalla Posta Svizzera d’intesa con la BLEs.</p>
<p class="absatz man-space-before-4"><sup>2</sup> Il settore di compiti della Direzione della posta da campo comprende:</p>
<dl class="man-space-after-0">
<dt class="man-space-before-4 man-space-before-2">a. </dt>
<dd class="man-space-before-4 man-space-before-2">la pianificazione e la direzione della posta da campo, in particolare:<dl class="man-space-after-0">
<dt class="man-space-before-2">1. </dt>
<dd class="man-space-before-2">l’istruzione dei membri della posta da campo,</dd>
<dt class="man-space-before-2">2. </dt>
<dd class="man-space-before-2">la pianificazione del personale e del materiale per i servizi d’istruzione e per gli impieghi dell’esercito,</dd>
<dt class="man-space-before-2">3. </dt>
<dd class="man-space-before-2">l’emanazione e l’applicazione dei regolamenti tecnici e delle istruzioni tecniche;</dd>
</dl>
</dd>
<dt class="man-space-before-4">b. </dt>
<dd class="man-space-before-4">la direzione del servizio postale delle piazze d’armi;</dd>
<dt class="man-space-before-4">c. </dt>
<dd class="man-space-before-4">la direzione e l’esercizio dell’Ufficio Svizzera.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Servizio postale delle piazze d’armi</a>
</h6>
<div class="collapseable"><p class="absatz man-space-before-4">Il servizio postale delle piazze d’armi garantisce l’esercizio postale sulle piazze d’armi.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Delega di compiti militari</a>
</h6>
<div class="collapseable">
<p class="absatz man-space-before-4"><sup>1</sup> Il DDPS può incaricare la Posta Svizzera di dirigere la posta da campo. In questo caso la Posta Svizzera funge da terzo che adempie compiti in relazione con gli affari militari.</p>
<p class="absatz man-space-before-4"><sup>2</sup> I dettagli relativi al mandato, segnatamente l’indennizzo dell’operatore incaricato, sono disciplinati in una convenzione.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Tutela del segreto</a>
</h6>
<div class="collapseable"><p class="absatz man-space-before-4">La Direzione della posta da campo adotta le misure necessarie affinché siano rispettate le prescrizioni sulla tutela del segreto militare. Occorre in particolare impedire che per il tramite della posta da campo siano divulgate informazioni sull’organizzazione dell’esercito.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Esecuzione</a>
</h6>
<div class="collapseable"><p class="absatz man-space-before-4">Il DDPS disciplina l’esecuzione della presente ordinanza.</p></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione di un altro atto normativo</a>
</h6>
<div class="collapseable">
<p class="absatz man-space-before-4">L’ordinanza del 24 novembre 1999<sup><a href="#fn-d7e224" id="fnbck-d7e224">5</a></sup> concernente il Servizio della posta da campo è abrogata.</p>
<div class="footnotes"><p id="fn-d7e224"><sup><a href="#fnbck-d7e224">5</a></sup><sup></sup> [<a href="https://fedlex.data.admin.ch/eli/oc/1999/499" target="_blank">RU <b>1999</b> 3538</a>]</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable">
<p class="absatz man-space-before-4">La presente ordinanza entra in vigore il 1° gennaio 2019.</p>
<p class="abstand1seite man-space-before-0 man-space-after-420"></p>
</div></article></main>
</div></body>
</html>
