<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--520.17--><p class="srnummer ">520.17</p>
<h1 class="erlasstitel botschafttitel ">Ordinanza<br>sullo Stato maggiore federale Protezione della popolazione</h1>
<h2 class="erlasskurztitel ">(OSMFP)</h2>
<p class="erlassdatum ">del 2 marzo 2018 (Stato 1° gennaio 2023)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 7 capoverso 4 della legge federale del 20 dicembre 2019<sup><a href="#fn-d7e21" id="fnbck-d7e21">1</a></sup> <br>sulla protezione della popolazione e sulla protezione civile;<br>visti gli articoli 19 capoverso 3 e 20 capoverso 2 della legge federale <br>del 22 marzo 1991<sup><a href="#fn-d7e36" id="fnbck-d7e36">2</a></sup> sulla radioprotezione; <br>visto l’articolo 55 della legge del 28 settembre 2012<sup><a href="#fn-d7e48" id="fnbck-d7e48">3</a></sup> sulle epidemie,<sup><a href="#fn-d7e57" id="fnbck-d7e57">4</a></sup></p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2020/887" target="_blank">RS <b>520.1</b></a></p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/cc/1994/1933_1933_1933" target="_blank">RS <b>814.50</b></a></p>
<p id="fn-d7e48"><sup><a href="#fnbck-d7e48">3</a></sup><sup></sup> <a href="https://fedlex.data.admin.ch/eli/cc/2015/297" target="_blank">RS <b>818.101</b></a></p>
<p id="fn-d7e57"><sup><a href="#fnbck-d7e57">4</a></sup><sup></sup> Nuovo testo giusta l’all. 3 n. II 5 dell’O dell’11 nov. 2020 sulla protezione della popolazione, in vigore dal 1° gen. 2021 (<a href="https://fedlex.data.admin.ch/eli/oc/2020/889" target="_blank">RU<b> 2020 </b>5087</a>).</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz "><sup>1</sup> La presente ordinanza disciplina:<sup> </sup></p>
<dl>
<dt>a. </dt>
<dd>l’organizzazione della Confederazione per la preparazione e la gestione in vista di eventi di portata nazionale rilevanti per la protezione della popolazione (eventi);</dd>
<dt>b. </dt>
<dd>il coordinamento e la collaborazione tra Confederazione, Cantoni e terzi nella preparazione e nella gestione di eventi.</dd>
</dl>
<p class="absatz "><sup>2</sup> Sono considerati eventi di portata nazionale rilevanti per la protezione della popolazione le catastrofi e le situazioni d’emergenza di origine naturale, tecnologica e sociale che colpiscono o minacciano una parte considerevole della popolazione o delle sue basi vitali. Possono interessare uno o più Cantoni, l’intero Paese o altri Paesi.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principio</a>
</h6>
<div class="collapseable">
<p class="absatz "><sup>1</sup> Lo Stato maggiore federale Protezione della popolazione (SMFP) opera nell’ambito della preparazione e della gestione di eventi.</p>
<p class="absatz "><sup>2</sup> Può sostenere organi e stati maggiori a livello federale in altri settori della politica di sicurezza.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Preparazione</a>
</h6>
<div class="collapseable">
<p class="absatz "><sup>1</sup> Lo SMFP allestisce pianificazioni preventive volte a garantire la sua prontezza d’intervento.</p>
<p class="absatz "><sup>2</sup> Si prepara ad affrontare possibili eventi e verifica la propria prontezza d’intervento svolgendo regolarmente esercitazioni.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Intervento in caso di evento</a>
</h6>
<div class="collapseable">
<p class="absatz "><sup>1</sup> Lo SMFP può intervenire quando si presentano uno o più dei seguenti casi:</p>
<dl>
<dt>a. </dt>
<dd>un evento di competenza della Confederazione;</dd>
<dt>b. </dt>
<dd>una richiesta di coordinamento a livello federale da parte di più Cantoni colpiti da un evento;</dd>
<dt>c. </dt>
<dd>una richiesta di sostegno da parte di un Cantone, un dipartimento, un ufficio federale o un gestore di infrastrutture critiche per gestire un evento;</dd>
<dt>d. </dt>
<dd>un mandato del Consiglio federale.</dd>
</dl>
<p class="absatz "><sup>2</sup> Nel caso in cui si delinea o si è verificato un evento lo SMFP assume i compiti seguenti:</p>
<dl>
<dt>a. </dt>
<dd>assicura lo scambio di informazioni e il coordinamento con altri stati maggiori e organi della Confederazione e dei Cantoni, con i gestori di infrastrutture critiche e con i competenti organi all’estero;</dd>
<dt>b. </dt>
<dd>riunisce le situazioni settoriali e parziali per ottenere un quadro generale della situazione e ne effettua la valutazione;</dd>
<dt>c. </dt>
<dd>elabora le basi decisionali all’attenzione del Consiglio federale, del dipartimento o dell’ufficio competente;</dd>
<dt>d. </dt>
<dd>coordina le conoscenze degli esperti a livello federale;</dd>
<dt>e. </dt>
<dd>coordina l’impiego delle risorse nazionali e internazionali. </dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Collaborazione</a>
</h6>
<div class="collapseable">
<p class="absatz "><sup>1</sup> Confederazione, Cantoni e gestori di infrastrutture critiche collaborano in materia di preparazione e di gestione di eventi.</p>
<p class="absatz "><sup>2</sup> I membri dello SMFP provvedono a regolamentare la collaborazione con:</p>
<dl>
<dt>a. </dt>
<dd>le autorità e gli organi nazionali e internazionali;</dd>
<dt>b. </dt>
<dd>i gestori di infrastrutture critiche;</dd>
<dt>c. </dt>
<dd>i partner privati.</dd>
</dl>
<p class="absatz "><sup>3</sup> Ogni Cantone designa nei confronti dello SMFP un organo di contatto per la preparazione e un posto d’allarme per l’intervento.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Organizzazione</a>
</h6>
<div class="collapseable">
<p class="absatz "><sup>1</sup> Lo SMFP si compone di:</p>
<dl>
<dt>a. </dt>
<dd>una conferenza dei direttori;</dd>
<dt>b. </dt>
<dd>un elemento di pianificazione;</dd>
<dt>c. </dt>
<dd>un elemento d’intervento e di supporto;</dd>
<dt>d. </dt>
<dd>un segretariato.</dd>
</dl>
<p class="absatz "><sup>2</sup> I membri permanenti sono elencati nell’allegato 1. </p>
<p class="absatz "><sup>3</sup> La composizione dello SMFP è determinata dal tipo di evento e completata secondo le necessità.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Conferenza dei direttori</a>
</h6>
<div class="collapseable">
<p class="absatz "><sup>1</sup> Nella conferenza dei direttori sono rappresentati:</p>
<dl>
<dt>a. </dt>
<dd>il portavoce del Consiglio federale;</dd>
<dt>b. </dt>
<dd>i direttori degli uffici e degli istituti federali secondo l’allegato 1; </dd>
<dt>c. </dt>
<dd>i capi delle organizzazioni cantonali di condotta oppure i loro capi di stato maggiore; </dd>
<dt>d. </dt>
<dd>i segretari generali delle conferenze governative cantonali;</dd>
<dt>e.<sup><a href="#fn-d7e233" id="fnbck-d7e233">5</a></sup> </dt>
<dd>il delegato della Rete integrata Svizzera per la sicurezza.</dd>
</dl>
<p class="absatz "><sup>2</sup> Possono essere coinvolti inoltre:</p>
<dl>
<dt>a. </dt>
<dd>i segretari generali dei dipartimenti interessati, i direttori di altri uffici e istituti federali e i rappresentanti di altri organi federali; </dd>
<dt>b. </dt>
<dd>rappresentanti dei Cantoni interessati;</dd>
<dt>c. </dt>
<dd>gestori di infrastrutture critiche;</dd>
<dt>d. </dt>
<dd>esperti.</dd>
</dl>
<p class="absatz "><sup>3</sup> La composizione determinata dal tipo di evento è stabilita di volta in volta dal presidente della conferenza dei direttori d’intesa con i membri interessati.</p>
<p class="absatz "><sup>4</sup> I membri della conferenza dei direttori coordinano le proposte da inoltrare al Consiglio federale. Essi mantengono del resto le competenze decisionali nel loro settore d’attività.</p>
<p class="absatz "><sup>5</sup> Provvedono, nel loro settore di competenza, all’attuazione delle misure ordinate dal Consiglio federale o dai dipartimenti.</p>
<p class="absatz "><sup>6</sup> Ciascun membro designa un suo sostituto.</p>
<p class="absatz "><sup>7</sup> La conferenza dei direttori definisce i compiti e le responsabilità dello SMFP nonché le procedure e i processi in un regolamento interno.</p>
<div class="footnotes"><p id="fn-d7e233"><sup><a href="#fnbck-d7e233">5</a></sup><sup></sup> Nuovo testo giusta il n. II 1 dell’O del 23 set. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/570" target="_blank">RU <b>2022</b> 570</a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Presidenza</a>
</h6>
<div class="collapseable">
<p class="absatz "><sup>1</sup> Il direttore dell’Ufficio federale della protezione della popolazione (UFPP) presiede lo SMFP.</p>
<p class="absatz "><sup>2</sup> Provvede alla convocazione dello SMFP.</p>
<p class="absatz "><sup>3</sup> La conferenza dei direttori designa due sostituti del presidente.</p>
<p class="absatz "><sup>4</sup> In caso d’evento la conferenza dei direttori decide chi presiede lo SMFP.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Elemento di pianificazione</a>
</h6>
<div class="collapseable">
<p class="absatz "><sup>1</sup> L’elemento di pianificazione è composto da esperti in ambito specialistico-operativo degli organi elencati nell’allegato 1. Se necessario possono essere coinvolti altri esperti.</p>
<p class="absatz "><sup>2</sup> L’elemento di pianificazione coordina le pianificazioni preventive dello SMFP.</p>
<p class="absatz "><sup>3</sup> Provvede alla preparazione delle basi decisionali per la conferenza dei direttori.</p>
<p class="absatz "><sup>4</sup> La conferenza dei direttori designa i membri dell’elemento di pianificazione come pure un comitato direttivo di questo elemento e la relativa direzione.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Elemento d’intervento e di supporto</a>
</h6>
<div class="collapseable">
<p class="absatz "><sup>1</sup> L’elemento d’intervento e di supporto è composto:</p>
<dl>
<dt>a. </dt>
<dd>dalla Centrale nazionale d’allarme (CENAL);</dd>
<dt>b. </dt>
<dd>da collaboratori dell’UFPP e membri dello Stato maggiore del Consiglio federale CENAL.</dd>
</dl>
<p class="absatz "><sup>2</sup> Se necessario, d’intesa con gli organi superiori possono essere coinvolti collaboratori di altri uffici federali.</p>
<p class="absatz "><sup>3</sup> L’elemento d’intervento e di supporto assicura la comunicazione tra tutti gli organi, stati maggiori e gestori di infrastrutture critiche coinvolti come pure l’analisi coordinata della situazione. Sottopone alla conferenza dei direttori il quadro generale della situazione e la sua possibile evoluzione.</p>
<p class="absatz "><sup>4</sup> È l’organo di contatto dello SMFP in caso d’evento.</p>
<p class="absatz "><sup>5</sup> Gli organi federali e i Cantoni coinvolti informano l’elemento d’intervento e di supporto:</p>
<dl>
<dt>a. </dt>
<dd>quando nel loro ambito di competenza si delinea o si è verificato un evento;</dd>
<dt>b. </dt>
<dd>in merito alla situazione attuale e alla sua evoluzione;</dd>
<dt>c. </dt>
<dd>in merito alle misure attuate o pianificate.</dd>
</dl>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Segretariato</a>
</h6>
<div class="collapseable">
<p class="absatz "><sup>1</sup> L’UFPP gestisce il segretariato dello SMFP.</p>
<p class="absatz "><sup>2</sup> Il segretariato è responsabile della gestione ordinaria dello SMFP.</p>
<p class="absatz "><sup>3</sup> È l’organo di contatto dello SMFP nell’ambito della preparazione.</p>
</div></article><article id="art_12_13"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12_13"><b>Art. 12</b> e <b>13</b></a><sup><a href="#fn-d7e371" id="fnbck-d7e371">6</a></sup>
</h6>
<div class="collapseable"><div class="footnotes"><p id="fn-d7e371"><sup><a href="#fnbck-d7e371">6</a></sup><sup></sup> Abrogati dall’all. 3 n. II 5 dell’O dell’11 nov. 2020 sulla protezione della popolazione, con effetto dal 1° gen. 2021 (<a href="https://fedlex.data.admin.ch/eli/oc/2020/889" target="_blank">RU<b> 2020 </b>5087</a>).</p></div></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Informazione e permanenza telefonica </a>
</h6>
<div class="collapseable">
<p class="absatz "><sup>1</sup> Lo SMFP provvede alla preparazione delle basi informative e al coordinamento tra Confederazione, Cantoni e terzi. </p>
<p class="absatz "><sup>2</sup> In caso d’evento lo SMFP, i dipartimenti e gli uffici federali competenti nonché gli altri organi interessati possono gestire permanenze telefoniche nazionali.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Abrogazione e modifica di altri atti normativi</a>
</h6>
<div class="collapseable"><p class="absatz ">L’abrogazione e la modifica di altri atti normativi sono disciplinate nell’allegato 3.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° aprile 2018.</p></div></article></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><span class="man-font-style-normal"><sup><a href="#fn-d7e416" id="fnbck-d7e416">7</a></sup></span>
</h1>
<div class="footnotes"><p id="fn-d7e416"><sup><a href="#fnbck-d7e416">7</a></sup><sup></sup> Aggiornato dall’all. n. 14 dell’O del 25 nov. 2020 sulla trasformazione digitale e l’informatica (<a href="https://fedlex.data.admin.ch/eli/oc/2020/988" target="_blank">RU <b>2020</b> 5871</a>) e dal n. II 1 dell’O del 23 set. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/570" target="_blank">RU <b>2022</b> 570</a>).</p></div>
<div class="collapseable">
<p class="titelanhtext ">(art. 6 cpv. 2)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Membri permanenti dello SMFP</a>
</h2>
<div class="collapseable">
<p class="absatz ">I membri permanenti dello SMFP sono:</p>
<dl class="man-template-absatz-struktur-1">
<dt>1. </dt>
<dd>la Cancelleria federale;</dd>
<dt>2. </dt>
<dd>le unità seguenti del Dipartimento federale degli affari esteri:<dl>
<dt>2.1 </dt>
<dd>il Centro di gestione delle crisi,</dd>
<dt>2.2 </dt>
<dd>il Settore di direzione Aiuto umanitario e Corpo svizzero di aiuto umanitario;</dd>
</dl>
</dd>
<dt>3. </dt>
<dd>le unità seguenti del Dipartimento federale dell’interno: <dl>
<dt>3.1 </dt>
<dd>MeteoSvizzera,</dd>
<dt>3.2 </dt>
<dd>l’Ufficio federale della sanità pubblica,</dd>
<dt>3.3 </dt>
<dd>l’Ufficio federale della sicurezza alimentare e di veterinaria;</dd>
</dl>
</dd>
<dt>4. </dt>
<dd>le unità seguenti del Dipartimento federale di giustizia e polizia:<dl>
<dt>4.1 </dt>
<dd>l’Ufficio federale di polizia,</dd>
<dt>4.2 </dt>
<dd>la Segreteria di Stato della migrazione;</dd>
</dl>
</dd>
<dt>5. </dt>
<dd>le unità seguenti del Dipartimento federale della difesa, della protezione della popolazione e dello sport:<dl>
<dt>5.1 </dt>
<dd>l’UFPP,</dd>
<dt>5.2 </dt>
<dd>il Comando operazioni dell’esercito,</dd>
<dt>5.3 </dt>
<dd>...</dd>
<dt>5.4 </dt>
<dd>il Servizio delle attività informative della Confederazione,</dd>
<dt>5.5 </dt>
<dd>l’Ufficio federale di topografia;</dd>
</dl>
</dd>
<dt>6. </dt>
<dd>le unità seguenti del Dipartimento federale delle finanze:<dl>
<dt>6.1 </dt>
<dd>l’Amministrazione federale delle dogane,</dd>
</dl>
</dd>
<dt>7. </dt>
<dd>le unità seguenti del Dipartimento federale dell’economia, della formazione e della ricerca:<dl>
<dt>7.1 </dt>
<dd>l’Ufficio federale dell’agricoltura,</dd>
<dt>7.2 </dt>
<dd>l’Ufficio federale per l’approvvigionamento economico del Paese, </dd>
<dt>7.3 </dt>
<dd>l’Ufficio federale del servizio civile<sup><a href="#fn-d7e521" id="fnbck-d7e521">8</a></sup>;</dd>
</dl>
</dd>
<dt>8. </dt>
<dd>le unità seguenti del Dipartimento federale dell’ambiente, dei trasporti, dell’energia e delle comunicazioni:<dl>
<dt>8.1 </dt>
<dd>l’Ufficio federale dei trasporti,</dd>
<dt>8.2 </dt>
<dd>l’Ufficio federale delle strade,</dd>
<dt>8.3 </dt>
<dd>l’Ufficio federale dell’aviazione civile,</dd>
<dt>8.4 </dt>
<dd>l’Ufficio federale dell’energia,</dd>
<dt>8.5 </dt>
<dd>l’Ufficio federale delle comunicazioni,</dd>
<dt>8.6 </dt>
<dd>l’Ufficio federale dell’ambiente;</dd>
</dl>
</dd>
<dt>9. </dt>
<dd>gli istituti federali seguenti:<dl>
<dt>9.1 </dt>
<dd>l’Istituto federale di ricerca per la foresta, la neve e il paesaggio,</dd>
<dt>9.2 </dt>
<dd>il Politecnico federale di Zurigo, Servizio sismologico svizzero,</dd>
<dt>9.3 </dt>
<dd>l’Ispettorato federale della sicurezza nucleare; </dd>
</dl>
</dd>
<dt>10. </dt>
<dd>gli organi cantonali seguenti:<dl>
<dt>10.1 </dt>
<dd>la Conferenza dei governi cantonali,</dd>
<dt>10.2 </dt>
<dd>la Conferenza dei direttori cantonali di giustizia e polizia,</dd>
<dt>10.3 </dt>
<dd>la Conferenza governativa per gli affari militari, la protezione civile e i pompieri,</dd>
<dt>10.4 </dt>
<dd>la Conferenza dei direttori cantonali dell’energia,</dd>
<dt>10.5 </dt>
<dd>la Conferenza dei direttori cantonali della sanità,</dd>
<dt>10.6 </dt>
<dd>quattro organizzazioni cantonali di condotta;</dd>
</dl>
</dd>
<dt>11. </dt>
<dd>la Rete integrata Svizzera per la sicurezza.</dd>
</dl>
<div class="footnotes"><p id="fn-d7e521"><sup><a href="#fnbck-d7e521">8</a></sup><sup></sup> La designazione dell’unità amministrativa è stata adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2019.</p></div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><span class="man-font-style-normal"><sup><a href="#fn-d7e597" id="fnbck-d7e597">9</a></sup></span>
</h1>
<div class="footnotes"><p id="fn-d7e597"><sup><a href="#fnbck-d7e597">9</a></sup><sup></sup> Abrogato dall’all. 3 n. II 5 dell’O dell’11 nov. 2020 sulla protezione della popolazione, con effetto dal 1° gen. 2021 (<a href="https://fedlex.data.admin.ch/eli/oc/2020/889" target="_blank">RU<b> 2020 </b>5087</a>).</p></div>
<div class="collapseable"></div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable">
<p class="titelanhtext ">(art. 15)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Abrogazione e modifica di altri atti normativi</a>
</h2>
<div class="collapseable">
<p class="zifferrmi ">I</p>
<p class="absatz ">L’ordinanza del 20 ottobre 2010<sup><a href="#fn-d7e617" id="fnbck-d7e617">10</a></sup> sugli interventi NBCN è abrogata.</p>
<p class="zifferrmii ">II</p>
<p class="absatz ">Gli atti normativi qui appresso sono modificati come segue:</p>
<p class="absatz ">....<sup><a href="#fn-d7e644" id="fnbck-d7e644">11</a></sup></p>
<p class="abstand1seite "></p>
<div class="footnotes">
<p id="fn-d7e617"><sup><a href="#fnbck-d7e617">10</a></sup><sup></sup> [<a href="https://fedlex.data.admin.ch/eli/oc/2010/765" target="_blank">RU <b>2010</b> 5395</a>, <b></b><a href="https://fedlex.data.admin.ch/eli/oc/2015/25" target="_blank"><b>2015</b> 195 </a>all. n. 3, <b></b><a href="https://fedlex.data.admin.ch/eli/oc/2017/502" target="_blank"><b>2017</b> 4261 </a>all. 11 n. 3]</p>
<p id="fn-d7e644"><sup><a href="#fnbck-d7e644">11</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2018/162" target="_blank">RU<b> 2018</b> 1093</a>.</p>
</div>
</div></section>
</div></section>
</div>
</div></body>
</html>
