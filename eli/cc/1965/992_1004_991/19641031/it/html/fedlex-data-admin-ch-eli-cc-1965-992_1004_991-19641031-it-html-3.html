<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.974.264.1 --><p class="srnummer ">0.974.264.1 </p>
<p class="ref "> RU <b>1965</b> 991</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>di cooperazione tecnica tra il Consiglio federale svizzero e il Governo della Repubblica del Perù</h1>
<p class="erlasssubtitel ">Conchiuso a Lima il 9 settembre 1964</p>
<p class="erlasssubtitel ">Entrato in vigore il 31 ottobre 1964</p>
<p class="erlassdatum "> (Stato 31  ottobre 1964)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica del Perù,</p>
<p class="absatz ">desiderosi di stringere vieppiù i vincoli d’amicizia tra la Confederazione Svizzera e la Repubblica del Perù e</p>
<p class="absatz ">deliberati a sviluppare la cooperazione tecnica fra i due Paesi,</p>
<p class="absatz ">hanno deciso di conchiudere un accordo di cooperazione tecnica ed hanno all’uopo nominato i loro plenipotenziari rispettivi.</p>
<p class="absatzkurs man-font-style-italic ">(seguono i nomi dei plenipotenziari)</p>
<p class="absatz ">i quali, scambiatisi i pieni poteri, trovati in buona e debita forma, </p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">Il Governo svizzero ed il Governo peruviano coopereranno e si daranno mutuo sostegno, nel quadro delle loro possibilità, ai fini dello sviluppo tecnico scientifico dei loro Paesi. Essi collaboreranno come uguali in diritto.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">I disposti del presente accordo sono applicabili a tutti i progetti di cooperazione tecnica fra le Parti.</p>
<p class="absatz ">Essi sono parimente applicabili, tranne contraria convenzione ed eccettuato l’articolo 6, alle azioni di cooperazione tecnica emananti, da lato svizzero, da organizzazioni private o da enti di diritto pubblico.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Nel quadro della legislazione nazionale, della prassi invalsa e del diritto internazionale, le Parti s’intenderanno per allestire dei programmi concernenti precisi progetti di cooperazione tecnica.</p>
<p class="absatz ">Ciascuna Parte s’assume un’equa quota delle spese, quelle pagabili in moneta locale restando di massima a carico del Governo del Paese in cui il progetto è eseguito.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Il Governo svizzero, nell’ambito della legislazione elvetica e della pratica in uso, esaminerà l’opportunità d’inviare in Perù degli specialisti e dei periti, onde contribuiscano allo sviluppo delle risorse economiche peruviane.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Il Governo svizzero concederà, nella misura del possibile, delle borse di studio, di formazione professionale o di perfezionamento tecnico ai candidati borsisti scelti, di comune intesa, dai due Governi.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Il tenore e l’attuazione dei progetti di cooperazione tecnica saranno oggetto di accordi particolari da stabilirsi fra il Delegato del Consiglio federale svizzero alla cooperazione tecnica e il Ministro degli esteri peruviano.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">Nel quadro dell’opera di cooperazione tecnica, le Parti assumono i seguenti obblighi amministrativi e finanziari:</p>
<dl>
<dt>1.<i> </i>
</dt>
<dd>
<i></i>Da lato svizzero:<dl>
<dt>– </dt>
<dd>i salari e le assicurazioni dei periti svizzeri e le loro spese di viaggio fuori del Perù;</dd>
<dt>– </dt>
<dd>le spese d’acquisto e trasporto del materiale inottenibile in Perù;</dd>
<dt>– </dt>
<dd>le spese di soggiorno, formazione e viaggio in Svizzera dei peruviani quivi invitati per istruzione o formazione relative a un progetto comune di cooperazione tecnica;</dd>
</dl>
</dd>
<dt>2.<i> </i>
</dt>
<dd>
<i></i>Da lato peruviano:<dl>
<dt>– </dt>
<dd>i salari e le assicurazioni dei periti e collaboratori peruviani;</dd>
<dt>– </dt>
<dd>le spese di materiali ed attrezzature ottenibili nel Paese;</dd>
<dt>– </dt>
<dd>le spese d’alloggio e soggiorno del personale della cooperazione tecnica;</dd>
<dt>– </dt>
<dd>la messa a disposizione e le pigioni degli uffici ed altri locali necessari;</dd>
<dt>– </dt>
<dd>le spese di viaggio, trasporti, invii, telefonate e telegrammi di servizio all’interno del Paese;</dd>
<dt>– </dt>
<dd>le prestazioni fornibili dal personale locale, incluse le spese di segreteria, traduzioni ecc.;</dd>
<dt>– </dt>
<dd>la cura medica del personale della cooperazione tecnica.</dd>
</dl>
</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p class="absatz ">Il Governo peruviano assume inoltre gli obblighi seguenti:</p>
<dl>
<dt>1. </dt>
<dd>Il materiale e l’attrezzatura necessari alla cooperazione tecnica, forniti sia dall’ente pubblico sia dal settore privato, saranno esenti da dazi, imposte ed altri oneri d’importazione.</dd>
<dt>2. </dt>
<dd>I periti e specialisti svizzeri godranno degli stessi privilegi che il Governo peruviano concede ai periti delle organizzazioni internazionali in virtù dei decreti supremi n. 69, del 18 febbraio 1954, e n. 418, del 12 luglio 1962.</dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz ">Il presente accordo ha effetto dal 1° gennaio 1964 al 31 dicembre 1965. Esso è prorogabile d’anno in anno, per tacito rinnovo, sin tanto che una Parte non l’avrà disdetto per scritto per la fine dell’anno, dandone preavviso tre mesi prima.</p>
<p class="absatz ">L’accordo è provvisoriamente applicabile a contare dalla firma ed entrerà pienamente in vigore non appena le Parti si saranno data vicendevole comunicazione d’aver compiuto le formalità costituzionali per la conclusione e l’entrata in vigore degli atti internazionali.</p>
<p class="absatz ">Fatto a Lima, in quattro esemplari originali, due in spagnolo e due in francese, il nove settembre 1964.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="absatzkurs man-font-style-italic ">(Seguono le firme)</p>
<p class="abstand1seite "></p>
</div></section></main>
</div></body>
</html>
