<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1965-815_819_813-19650724-it-docx</title>
</head>
<body><div id="lawcontent">
<div id="preface">
<!--0.741.619.349.6--><p class="srnummer">0.741.619.349.6</p>
<p> RU <b>1965</b> 813</p>
<h1 class="erlasstitel">Scambio di lettere del 24 luglio 1965<br>tra la Svizzera e la Francia<br>concernente la sostituzione d’un’autolinea alla ferrovia Nyon-Crassier-Divonne</h1>
<?del-struct abstand18pt><p></p>
</div>
<div id="preamble">
<p>Mediante uno scambio di lettere del 24 luglio 1965, tra l’ambasciatore di Svizzera a Parigi e il ministro francese degli affari esteri, i due Governi hanno conchiuso un accordo concernente i servizi stradali tra Nyon e Divonne-les-Bains e l’abrogazione della convenzione conchiusa il 16 dicembre 1908<sup><a href="#fn-d731e24">1</a></sup> fra la Svizzera e la Francia per determinare le condizioni di costruzione e d’esercizio di una strada ferrata tra Nyon (Cantone di Vaud) e Divonne-les-Bains (Dipartimento dell’Ain).</p>
<p>La risposta svizzera del 24 luglio 1965 alla lettera francese, data la stesso giorno, ha il tenore seguente:</p>
<p>Traduzione<i><sup><a href="#fn-d731e36">2</a></sup></i></p>
<p>Signor Ministro,</p>
<p>Ho l’onore di accusare ricevimento della lettera, da Lei data oggi, mediante la quale mi comunica quanto segue:</p>
<dl>
<dt>«Il 16 dicembre 1908 è stata firmata a Parigi una convenzione<sup><a href="#fn-d731e48">3</a></sup> tra la Francia e la Svizzera per determinare le condizioni di costruzione e d’esercizio di una strada ferrata tra Divonne-les-Bains, nel Dipartimento dell’Ain e Nyon, nel Cantone di Vaud. Gli strumenti di ratificazione furono scambiati a Parigi il 12 novembre 1909.</dt>
<dd></dd>
<dt>Ho l’onore d’informarLa che il Governo francese accetta l’abrogazione di questa convenzione, conformemente al desiderio espresso dalle Autorità federali.</dt>
<dd></dd>
<dt>Ai servizi ferroviari saranno sostituiti servizi stradali per il trasporto dei viaggiatori e dei colli postali, alle condizioni regolari, vigenti in ciascuno dei due Stati.</dt>
<dd></dd>
<dt>Tali servizi stradali devono offrire una capacità di trasporto corrispondente al fabbisogno e assicurare, quanto alla frequenza e alle coincidenze con altri servizi ferroviari nelle stazioni di Divonne-les-Bains e Nyon, facilitazioni equivalenti a quelle ora offerte dai servizi ferroviari.</dt>
<dd></dd>
<dt>Sul percorso francese, la tariffa chilometrica non deve eccedere quella applicata dalla Società Nazionale delle Ferrovie francesi.</dt>
<dd></dd>
<dt>La presente lettera, con la Sua risposta, varranno come accordo tra i nostri due Governi sui servizi stradali tra Divonne-les-Bains e Nyon, accordo abrogante la convenzione del 16 dicembre 1908».</dt>
<dd></dd>
</dl>
<p>Ho l’onore d’informarLa che le surriferite proposte sono state approvate dal Consiglio federale.</p>
<p>Gradisca, Signor Ministro, l’assicurazione della mia alta considerazione.</p>
<p></p>
<div class="table"><table border="1">
<tr>
<td><p></p></td>
<td><p>L’Ambasciatore di Svizzera:</p></td>
</tr>
<tr>
<td><p></p></td>
<td><p>Soldati</p></td>
</tr>
</table></div>
<p></p>
<div class="footnotes">
<p id="fn-d731e24"><sup>1</sup> [CS <b>13</b> 240]</p>
<p id="fn-d731e36"><sup>2</sup> Il testo originale è pubblicato sotto lo stesso numero nell’ediz. franc. della presente Racolta.</p>
<p id="fn-d731e48"><sup>3</sup> [CS <b>13</b> 240]</p>
</div>
</div>
</div></body>
</html>
