<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.974.268.11 --><p class="srnummer ">0.974.268.11 </p>
<p class="ref "> RU <b>1965</b> 754</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Protocollo<br>concernente la cooperazione tecnica e scientifica tra la Confederazione Svizzera e la Repubblica del Senegal</h1>
<p class="erlasssubtitel ">Conchiuso a Berna il 16 agosto 1962</p>
<p class="erlasssubtitel ">Entrato in vigore il 13 agosto 1964</p>
<p class="erlassdatum "> (Stato 13  agosto 1964)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="absatz ">Visto l’articolo 1 dell’accordo sul commercio, la protezione degli investimenti e la cooperazione tecnica, firmato oggi fra i due Paesi, è stato convenuto quanto segue:</p>
<dl>
<dt>1. </dt>
<dd>Per attuare le finalità dell’articolo 1 dell’accordo le Parti compileranno di comune intesa, dei programmi di cooperazione tecnica e scientifica.</dd>
<dt>2. </dt>
<dd>Le autorità elvetiche agevoleranno, nel quadro della legislazione e della prassi, la realizzazione delle proposte fatte dal Governo senegalese nei settori tecnici e scientifici.</dd>
<dt>3. </dt>
<dd>Dette autorità esamineranno, nel quadro della legislazione e della prassi, l’invio in Senegal di periti e specialisti, onde contribuire allo sviluppo della sua economia.</dd>
<dt>4. </dt>
<dd>Le autorità svizzere accoglieranno, nei limiti delle possibilità, i borsisti, scelti di comune intesa fra i due Governi, e consentiranno loro di compiere degli studi nelle scuole superiori e nei technicum come anche degli alunnati nelle amministrazioni, le industrie, le banche o altri stabilimenti svizzeri.</dd>
<dt>5. </dt>
<dd>Dette autorità accoglieranno, nel quadro della legislazione e della prassi e previo accordo fra i competenti servizi delle Parti, gli specialisti senegalesi in viaggio di studi in Svizzera.</dd>
<dt>6. </dt>
<dd>Ciascun Governo assumerà un’equa parte delle spese d’esecuzione dei progetti di cooperazione tecnica attuati in virtù del presente testo.</dd>
<dt>7. </dt>
<dd>Nel quadro del presente testo, il Governo senegalese s’obbliga<sup><a href="#fn-d7e56" id="fnbck-d7e56">2</a></sup>:<dl>
<dt>a. </dt>
<dd>ad addossarsi i dazi d’entrata sui prodotti ed oggetti d’origine pubblica o privata e di fabbricazione svizzera od estera, forniti dalla Svizzera gratuitamente per l’esecuzione dei progetti basati sul presente protocollo;</dd>
<dt></dt>
<dd>ad applicare il regime d’ammissione temporanea al materiale importato ma non incorporato in detti progetti;</dd>
<dt>b. </dt>
<dd>ad esentare, per tutta la durata della loro opera, periti e specialisti elvetici, dalle imposte e dagli altri oneri fiscali gravanti le aliquote d’onorari e d’emolumenti versate dal Governo svizzero;</dd>
<dt>c. </dt>
<dd>ad ammettere in franchigia di dazi e diritti il mobilio e gli effetti personali di detti periti e specialisti, e delle loro famiglie, importati all’atto dell’entrata in funzione in Senegal.</dd>
</dl>
</dd>
<dt>8. </dt>
<dd>I programmi compilati sulla base del presente testo verranno realizzati sotto l’egida del Delegato del Consiglio federale alla cooperazione tecnica e del competente Ministero della Repubblica del Senegal.</dd>
</dl>
<p class="absatz ">Fatto in Berna, il 16 agosto 1962, in due esemplari originali, in lingua francese.</p>
<div class="footnotes"><p id="fn-d7e56"><sup><a href="#fnbck-d7e56">2</a></sup><sup></sup> Nuovo testo giusta lo scambio di note 30 VIII 1963 fra l’Ambasciata di Svizzera in Dakar e il Ministero degli esteri del Senegal.</p></div>
</div></div>
<main id="maintext"><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable"><p class="absatzkurs man-font-style-italic ">(Seguono le firme)</p></div></section></main>
</div></body>
</html>
