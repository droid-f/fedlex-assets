<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-56-588_624_643-19400501-it-docx</title>
</head>
<body><div id="lawcontent">
<div id="preface">
<!--0.742.140.112--><p class="srnummer ">0.742.140.112</p>
<p> CS <b>13</b> 144</p>
<p class=" man-font-style-italic ">Testo originale</p>
<h1 class="erlasstitel botschafttitel ">Accordo<br>tra la Svizzera e l’Italia riguardante<br>la ferrovia del Gottardo</h1>
<p>Conchiuso il 30 aprile 1940<br>Entrato in vigore il 1° maggio 1940</p>
<p></p>
</div>
<div id="preamble">
<p>Il Consiglio federale svizzero<br>e<br>Sua Maestà il Re d’Italia e d’Albania, Imperatore d’Etiopia,</p>
<p>nel riferirsi all’Accordo originalmente concluso in Berna il 1° luglio 1918<sup><a href="#fn-d6e34" id="fnbck-d6e34">1</a></sup>e che riguarda la Convenzione principale del Gottardo del 13 ottobre l909<sup><a href="#fn-d6e44" id="fnbck-d6e44">2</a></sup>, successivamente rinnovato con proroghe, l’ultima delle quali, in data 9 aprile 1935<sup><a href="#fn-d6e52" id="fnbck-d6e52">3</a></sup>, scade il 1° maggio 1940, hanno convenuto quanto segue:</p>
<p>A deroga parziale e temporanea delle disposizioni dell’art. 10 della predetta Convenzione principale del Gottardo del 13 ottobre 1909, concernente le tariffe per il trasporto dei viaggiatori e dei bagagli, il Governo italiano consente che l’applicazione alla Ferrovia del Gottardo delle tasse e soprattasse interne svizzere sia prorogata fino al 1° maggio 1945, e, dal canto suo, il Governo federale svizzero si impegna a non aumentare sulla stessa Ferrovia i prezzi di trasporto attualmente esistenti, anzi a ridurli gradualmente, secondo le riduzioni che durante lo stesso periodo venissero apportate ai prezzi della rimanente Rete svizzera.</p>
<p>Le disposizioni di cui sopra hanno carattere eccezionale, restando inteso che alla scadenza del termine sopraindicato (1° maggio 1945) le disposizioni della Convenzione principale riprenderanno pieno vigore<sup><a href="#fn-d6e66" id="fnbck-d6e66">4</a></sup>.</p>
<?del-struct abstand18pt><p>Fatto a Roma, in doppio esemplare, il 30 aprile 1940.</p>
<p></p>
<div class="table"><table border="1">
<tr>
<td><p>In nome del<br>Consiglio federale svizzero:</p></td>
<td><p>In nome di Sua Maestà<br>il Re d’Italia e d’Albania,<br>Imperatore d’Etiopia:</p></td>
</tr>
<tr>
<td><p>Paul Ruegger</p></td>
<td><p>Ciano</p></td>
</tr>
</table></div>
<p></p>
<p></p>
<div class="footnotes">
<p id="fn-d6e34"><sup><a href="#fnbck-d6e34">1</a></sup> [<i>RU <b>34</b> 859</i>]</p>
<p id="fn-d6e44"><sup><a href="#fnbck-d6e44">2</a></sup> <a href="https://fedlex.data.admin.ch/eli/cc/29/349_317_337" target="_blank">RS <b>0.742.140.11</b></a></p>
<p id="fn-d6e52"><sup><a href="#fnbck-d6e52">3</a></sup> [<i>RU <b>51</b> 479</i>]</p>
<p id="fn-d6e66"><sup><a href="#fnbck-d6e66">4</a></sup> In seguito a speciali circostanze del dopoguerra questa Convenzione non ha potuto essere rinnovata ed è rimasta tacitamente in vigore, per cui le tariffe interne svizzere sono applicate ancora attualmente.</p>
</div>
</div>
</div></body>
</html>
