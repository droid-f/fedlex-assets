<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.619.654--><p class="srnummer ">0.741.619.654</p>
<p class="ref "> RU <b>1974 </b>237</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo della Repubblica portoghese<br>concernente i trasporti internazionali di persone e di merci su strada</h1>
<p class="erlasssubtitel ">Conchiuso il 28 giugno 1973<br>Entrato in vigore con scambio di note il 1° gennaio 1974</p>
<p class="erlassdatum "> (Stato 20  luglio 2004)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica portoghese,</p>
<p class="absatz ">animati dal desiderio di agevolare i trasporti di persone e di merci fra i due Paesi, come anche il transito attraverso il loro territorio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable">
<p class="absatz "><sup>1</sup> Le disposizioni del presente accordo s’applicano ai trasporti stradali di persone e di merci, per conto proprio o di terzi, in provenienza dal o a destinazione del territorio di una Parte contraente o attraverso questo territorio, eseguiti mediante veicoli immatricolati nel territorio dell’altra Parte contraente.</p>
<p class="absatz "><sup>2</sup> Per quanto concerne il Portogallo, il presente accordo si applica solo al territorio europeo.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable">
<p class="absatz "><sup>1</sup> Il termine di «vettore» designa una persona fisica o giuridica che, sia in Portogallo sia in Svizzera, ha il diritto d’eseguire trasporti di persone o di merci su strada, per conto proprio o per conto di terzi, conformemente alle disposizioni vigenti nel suo Paese.</p>
<p class="absatz "><sup>2</sup> Il termine di «veicolo» designa qualsiasi veicolo stradale a propulsione meccanica, costruito o adeguato per il trasporto di oltre otto persone sedute, escluso il conducente, oppure di merci, o per la trazione di veicoli destinati a siffatti trasporti, come anche qualsiasi rimorchio o semirimorchio.</p>
<p class="absatz "><sup>3</sup> Il termine «autorizzazione» designa qualsiasi licenza, concessione o autorizzazione esigibile secondo la legge applicabile da ciascuna Parte contraente.</p>
</div></article><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">Trasporto di persone</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Disciplinamento</a>
</h6>
<div class="collapseable"><p class="absatz ">I trasporti di persone fra i due Paesi o in transito attraverso il loro territorio, eccettuati quelli di cui all’articolo 4 del presente accordo, soggiacciono al disciplinamento dell’autorizzazione anticipata.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporti esenti dall’autorizzazione</a>
</h6>
<div class="collapseable">
<p class="absatz "><sup>1</sup> Non soggiacciono al disciplinamento dell’autorizzazione anticipata:</p>
<dl>
<dt>a) </dt>
<dd>i trasporti occasionali delle medesime persone con lo stesso veicolo, durante un viaggio i cui punti di partenza e d’arrivo non si trovano sul territorio dell’altra Parte contraente, purché in corso di viaggio nessuna persona venga presa a bordo o deposta;</dd>
<dt>b) </dt>
<dd>i trasporti occasionali comprendenti l’andata con carico e il ritorno a vuoto;</dd>
<dt>c) </dt>
<dd>i trasporti occasionali di persone in transito;</dd>
<dt>d) </dt>
<dd>il transito a vuoto attraverso il territorio di una delle Parti contraenti, da o verso un terzo Paese, di veicoli immatricolati nel territorio dell’altra Parte contraente.</dd>
</dl>
<p class="absatz "><sup>2</sup> Le autorità delle Parti contraenti convengono le modalità di controllo cui soggiacciono siffatti trasporti.</p>
</div></article>
</div></section><section id="lvl_u4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u4">Trasporti di merci</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d7e121" id="fnbck-d7e121">2</a></sup>
</h6>
<div class="collapseable">
<p class="absatz ">Qualunque vettore ha il diritto di trasportare merci o di circolare con un veicolo vuoto sia per recarsi al luogo di carico, sia dopo aver deposto le merci:</p>
<dl>
<dt>a) </dt>
<dd>tra qualsiasi luogo del territorio d’una Parte contraente e qualsiasi luogo del territorio dell’altra Parte contraente; oppure</dd>
<dt>b) </dt>
<dd>alla partenza dal territorio dell’altra Parte contraente a destinazione di un Paese terzo e viceversa; oppure</dd>
<dt>c) </dt>
<dd>in transito attraverso il territorio dell’altra Parte contraente.</dd>
</dl>
<div class="footnotes"><p id="fn-d7e121"><sup><a href="#fnbck-d7e121">2</a></sup><sup></sup> Nuovo testo giusta l’art. 1 del Prot. del 18 set. 1998, in vigore dal 5 lug. 1999  (<a href="https://fedlex.data.admin.ch/eli/oc/2004/464" target="_blank">RU <b>2004 </b>3461</a>).</p></div>
</div></article><article id="art_6_7"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6_7"><b>Art. 6 </b>e <b>7</b></a><sup><a href="#fn-d7e150" id="fnbck-d7e150">3</a></sup>
</h6>
<div class="collapseable"><div class="footnotes"><p id="fn-d7e150"><sup><a href="#fnbck-d7e150">3</a></sup><sup></sup> Abrogati dall’art. 2 del Prot. del 18 set. 1998, con effetto dal 5 lug. 1999 (<a href="https://fedlex.data.admin.ch/eli/oc/2004/464" target="_blank">RU <b>2004 </b>3461</a>).</p></div></div></article>
</div></section><section id="lvl_u5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u5">Disposizioni comuni</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Applicazione della legislazione nazionale</a>
</h6>
<div class="collapseable"><p class="absatz ">I vettori e i conducenti di veicoli di una Parte contraente sono tenuti ad osservare le disposizioni delle leggi e dei regolamenti dell’altra Parte contraente, qualora circolino sul territorio di quest’ultima, riguardo a qualsiasi materia non disciplinata nel presente accordo.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Pesi e dimensioni dei veicoli</a>
</h6>
<div class="collapseable">
<p class="absatz "><sup>1</sup> Nel settore dei pesi e delle dimensioni dei veicoli stradali, ciascuna Parte contraente si obbliga a non sottoporre i veicoli immatricolati nell’altra Parte contraente a condizioni più severe di quelle imposte ai veicoli immatricolati sul proprio territorio.</p>
<p class="absatz "><sup>2</sup> Il veicolo dev’essere munito di un’autorizzazione speciale, rilasciata dall’autorità competente di una Parte contraente qualora il peso o le dimensioni del veicolo stesso o del carico superino i limiti ammessi sul territorio di detta Parte.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Ordinamento fiscale</a>
</h6>
<div class="collapseable"><p class="absatz ">L’ordinamento fiscale è stabilito nel protocollo indicato nell’articolo 13 del presente accordo.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Divieto di trasporti interni</a>
</h6>
<div class="collapseable"><p class="absatz ">Nessuna disposizione del presente accordo autorizza il vettore di una Parte contraente a trasportare persone o merci all’interno del territorio dell’altra Parte contraente per deporle all’interno dello stesso territorio.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Infrazioni</a>
</h6>
<div class="collapseable">
<p class="absatz "><sup>1</sup> Le autorità competenti delle Parti contraenti provvedono affinché i vettori osservino le disposizioni del presente accordo.</p>
<p class="absatz "><sup>2</sup> I vettori, che, sul territorio dell’altra Parte contraente, hanno commesso infrazioni gravi o ripetute alle disposizioni del presente accordo o alle leggi e ai regolamenti vigenti sul medesimo territorio e rispetto a vettori stradali e alla circolazione stradale, possono, senza pregiudizio delle disposizioni legali applicabili nel Paese dove è stata commessa l’infrazione, costituire l’oggetto, a richiesta delle autorità competenti di detto Paese, dei seguenti provvedimenti adottabili dalle autorità del Paese d’immatricolazione del veicolo:</p>
<dl>
<dt>a) </dt>
<dd>ammonimento;</dd>
<dt>b) </dt>
<dd>soppressione temporanea, parziale o totale, della possibilità di eseguire trasporti sul territorio della Parte contraente dove è stata commessa l’infrazione.</dd>
</dl>
<p class="absatz "><sup>3</sup> Le autorità che hanno preso un siffatto provvedimento ne informano le autorità competenti dell’altra Parte contraente.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Modalità d’applicazione</a>
</h6>
<div class="collapseable">
<p class="absatz ">Le due Parti contraenti convengono le modalità d’applicazione del presente accordo nel protocollo<sup><a href="#fn-d7e242" id="fnbck-d7e242">4</a></sup> simultaneamente firmato.</p>
<div class="footnotes"><p id="fn-d7e242"><sup><a href="#fnbck-d7e242">4</a></sup><sup></sup> Non pubblicato nella RU. Può essere consultato presso l’Ufficio federale dei trasporti, 3003 Berna.</p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Autorità competenti</a>
</h6>
<div class="collapseable"><p class="absatz ">Le autorità competenti delle Parti contraenti facoltate a regolare le questioni inerenti all’applicazione del presente accordo trattano direttamente fra di loro.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Commissione mista</a>
</h6>
<div class="collapseable"><p class="absatz ">Le autorità competenti delle due Parti contraenti possono esigere l’adunata di una commissione mista per trattare questioni derivanti dall’applicazione del presente accordo; questa commissione è competente per emendare il protocollo.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Entrata in vigore e validità</a>
</h6>
<div class="collapseable">
<p class="absatz "><sup>1</sup> Il presente accordo sarà approvato conformemente alle disposizioni costituzionali di ciascuna Parte contraente e entrerà in vigore ad una data stabilita di comune intesa dai due Governi.</p>
<p class="absatz "><sup>2</sup> L’accordo sarà valido per un anno a contare dalla data della sua entrata in vigore e verrà prorogato tacitamente di anno in anno, salvo disdetta di una Parte contraente tre mesi innanzi la scadenza della sua validità.</p>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che, </i>i sottoscritti, debitamente autorizzati dai rispettivi Governi, hanno firmato il presente accordo.</p>
<p class="absatz ">Fatto a Lisbona, il 28 giugno 1973, in lingua francese e portoghese, i due testi facenti parimente fede.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il Governo<br>della Repubblica portoghese:</p></td>
</tr>
<tr>
<td><p class="unterschriften ">J. L. Pahud</p></td>
<td><p class="unterschriften ">Rui Patricio</p></td>
</tr>
</table></div>
<p class="absatz "></p>
</div></section></main>
</div></body>
</html>
