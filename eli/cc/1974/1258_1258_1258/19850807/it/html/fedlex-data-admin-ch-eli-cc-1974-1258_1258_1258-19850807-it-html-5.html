<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.495.462.1 --><p class="srnummer ">0.631.252.495.462.1 </p>
<p class="ref "><sup> </sup>RU <b>1974 </b>1258</p>
<p class="absatzkurs man-font-style-italic ">Testo originale</p>
<h1 class="erlasstitel botschafttitel ">Accordo<br>tra la Svizzera e l’Italia<br>relativo all’istituzione di un ufficio a controlli nazionali abbinati<br>presso la Stazione d’Iselle di Trasquera</h1>
<p class="erlasssubtitel ">Concluso il 28 febbraio 1974<br>Entrato in vigore il 1° luglio 1974</p>
<p class="erlassdatum "> (Stato 7 agosto 1985)</p>
</div>
<div id="preamble"><div>
<p class="absatz ">Il Consiglio federale svizzero e il Governo della Repubblica Italiana, in applicazione dell’articolo 2, numeri 2 e 3, della Convenzione tra la Svizzera e l’Italia relativa agli uffici a controlli nazionali abbinati ed al controllo in corso di viaggio, sottoscritta a Berna l’11 marzo 1961<sup><a href="#fn-d7e32" id="fnbck-d7e32">1</a></sup>, hanno deciso di concludere un Accordo relativo all’istituzione di un ufficio a controlli nazionali abbinati presso la stazione d’Iselle di Trasquera ed a tal fine hanno convenuto quanto segue:</p>
<div class="footnotes"><p id="fn-d7e32"><sup><a href="#fnbck-d7e32">1</a></sup><sup></sup> <a href="https://fedlex.data.admin.ch/eli/cc/1963/715_711_735" target="_blank">RS <b>0.631.252.945.460</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Un ufficio a controlli nazionali abbinati è istituito, in territorio italiano, alla stazione d’Iselle di Trasquera. Presso detto ufficio sono effettuati i controlli svizzeri e italiani di entrata e di uscita dei veicoli stradali in arrivo a detta stazione dopo essere stati trasportati attraverso il tunnel del Sempione o che lì sono caricati in vista del trasporto attraverso quel tunnel, delle persone viaggianti sui veicoli stessi, come dei bagagli delle merci d’uso privato, dei campioni commerciali e di piccole quantità di merci commerciabili di non rilevante valore, di valuta e di carte‑valori che dette persone recano seco per esigenze personali.</p>
<p class="absatz ">2.  Ai sensi dell’articolo 4 paragrafo 1, della Convenzione dell’11 marzo 1961<sup><a href="#fn-d7e51" id="fnbck-d7e51">2</a></sup>, l’ufficio svizzero situato in territorio italiano è aggregato al Comune di Briga.</p>
<div class="footnotes"><p id="fn-d7e51"><sup><a href="#fnbck-d7e51">2</a></sup><sup></sup> <a href="https://fedlex.data.admin.ch/eli/cc/1963/715_711_735" target="_blank">RS <b>0.631.252.945.460</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  La zona comprende:</p>
<dl>
<dt>a) </dt>
<dd>la rampa di carico e la carreggiata (ivi compresi il piazzale ed il marciapiede) che la raccorda all’ufficio amministrativo;</dd>
<dt>b) </dt>
<dd>la carreggiata che circonda l’edificio amministrativo (ivi compresi i marciapiedi), ad Ovest fino a 17 metri da quell’edificio;</dd>
<dt>c) </dt>
<dd>i binari n. 4 e 5;</dd>
<dt>d) </dt>
<dd>la tratta di linea ferroviaria fra la frontiera e i binari precitati;</dd>
<dt>e) </dt>
<dd>gli interbinari ed una striscia di terreno a lato di ciascun binario menzionato alle lettere c) e d), di 5 metri di larghezza, misurati dopo la rotaia esterna;</dd>
<dt>f) </dt>
<dd>i locali dell’edificio amministrativo elencati al seguente paragrafo.</dd>
</dl>
<p class="absatz ">2.  La zona è divisa in due settori:</p>
<dl>
<dt>a) </dt>
<dd>un settore utilizzato in comune dagli agenti dei due Stati, comprendente:<dl>
<dt>–  </dt>
<dd>le parti della zona indicata al precedente paragrafo 1, dalla lettera a) alla lettera e);</dd>
<dt>–  </dt>
<dd>nell’edificio amministrativo: la sala di visita, il bar e le toilettes;</dd>
</dl>
</dd>
<dt>b) </dt>
<dd>un settore riservato agli agenti svizzeri, comprendente i locali messi a loro esclusiva disposizione nell’edificio amministrativo, ossia l’ufficio della Dogana (ivi compreso il locale di visite personali) e quello della Polizia.</dd>
</dl>
<p class="absatz ">3.  Una planimetria ufficiale della zona menzionata ai paragrafi precedenti sarà affissa nell’ufficio locale a controlli abbinati.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d7e107" id="fnbck-d7e107">3</a></sup>
</h6>
<div class="collapseable">
<p class="absatz ">1.  Nell’edificio amministrativo, i locali e le istallazioni utilizzati dagli agenti svizzeri, ivi compresi gli impianti di riscaldamento, d’illuminazione e dell’acqua, saranno messi gratuitamente a loro disposizione dall’Amministrazione ferroviaria italiana.</p>
<p class="absatz ">2.  La stessa dividerà fra le Amministrazioni interessate le spese di illuminazione secondo il consumo e le spese di riscaldamento secondo il volume dei locali.</p>
<div class="footnotes"><p id="fn-d7e107"><sup><a href="#fnbck-d7e107">3</a></sup><sup></sup> Nuovo testo in vigore dal 7 ago. 1985 (<a href="https://fedlex.data.admin.ch/eli/oc/1985/1326_1326_1326" target="_blank">RU <b>1985</b> 1326</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Soltanto i viaggiatori dall’Italia alla Svizzera che abbiano terminato i controlli di entrata in Svizzera possono accedere al bar presso il quale saranno vendute soltanto merci di origine italiana o nazionalizzate in Italia da consumare in loco.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">La Direzione del V Circondario delle Dogane a Losanna e la Direzione delle Dogane di Domodossola regolano, di comune accordo le questioni di dettaglio, in particolare quelle relative allo svolgimento del traffico e all’utilizzo della zona, d’intesa con le Amministrazioni competenti, con le Ferrovie federali svizzere e con le Ferrovie italiane dello Stato. Inoltre, gli agenti di grado più elevato in servizio in loco sono autorizzati a prendere, di comune accordo, le misure ritenute necessarie al momento o per dei brevi periodi, specialmente per eliminare le difficoltà che potessero sorgere in occasione del controllo; per contro, le decisioni di principio sono sempre concordemente adottate dalle Direzioni o dai Servizi preposti.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">In caso di notevole e duratura diminuzione di traffico, la Direzione del V Circondario delle Dogane a Losanna potrà, d’intesa con le Amministrazioni competenti, con le Ferrovie italiane dello Stato e con le Ferrovie federali svizzere, trasferire temporaneamente a Briga i propri controlli.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">1.  Il presente Accordo entrerà in vigore quattro mesi dopo la data della firma.</p>
<p class="absatz ">2.  Ciascuno dei due Stati potrà denunciare il presente Accordo con l’osservanza di un termine di sei mesi per il primo giorno di un mese.</p>
<p class="absatz ">Fatto, in due esemplari originali in lingua italiana, a Roma, il 28 febbraio 1974.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero:</p>
<p class="unterschriftenfi ">Lenz</p>
</td>
<td>
<p class="unterschriftenfi1 ">Per il Governo<br>della Repubblica Italiana:</p>
<p class="unterschriftenfi ">Tomasone</p>
</td>
</tr></table></div>
<p class="abstand1seite "></p>
</div></article></main>
</div></body>
</html>
