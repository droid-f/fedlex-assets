<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1974-1043_1044_1044-19731030-it-docx</title>
</head>
<body><div id="lawcontent">
<div id="preface">
<!--0.672.947.25--><p class="srnummer">0.672.947.25</p>
<p> RU <b>1974</b> 1044</p>
<h1 class="erlasstitel">Scambio di note <br>del 26 febbraio/30 ottobre 1973 <br>tra la Svizzera e il Kenya <br>concernente l’imposizione delle imprese di navigazione aerea</h1>
<?del-struct abstand18pt><p>Entrato in vigore il 30 ottobre 1973</p>
<p> (Stato 30  ottobre 1973)</p>
</div>
<div id="preamble">
<p>Traduzione<i><sup><a href="#fn-d843e30">1</a></sup></i></p>
<?del-struct abstand4pt><?del-struct abstand4pt><p></p>
<div class="table"><table border="1">
<tr>
<td><p>Ambasciata di Svizzera</p></td>
<td><p>Nairobi, 26 febbraio 1973</p></td>
</tr>
<tr>
<td><p>nel Kenya</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Al Ministero delle finanze</p></td>
</tr>
<tr>
<td><p></p></td>
<td><p>e dei piani</p></td>
</tr>
<tr>
<td><p></p></td>
<td><p>Nairobi</p></td>
</tr>
</table></div>
<?del-struct abstand18pt><p>Signor Ministro,</p>
<p>Secondo le istruzioni del mio governo, ho l’onore di comunicarle quanto segue:</p>
<p>1.  Il Consiglio federale svizzero, in virtù della facoltà conferitagli dal decreto federale del 1° ottobre 1952<sup><a href="#fn-d843e81">2</a></sup> che autorizza il Consiglio federale allo scambio di dichiarazioni di reciprocità sull’imposizione delle imprese di navigazione aerea, dichiara, con riserva di reciprocità, che le imprese di navigazione aerea del Kenya sono esentate, in Svizzera, da ogni imposta (federale, cantonale, comunale) su gli utili e i redditi provenienti dall’esercizio della navigazione aerea tra la Svizzera e altri Paesi.</p>
<p>2.  L’esenzione prevista al numero 1 è parimenti applicabile alle imprese del Kenya che partecipano a un fondo comune (pool), a un esercizio in comune o a un organismo internazionale d’esercizio.</p>
<p>3.  L’espressione «esercizio della navigazione aerea» designa il trasporto professionale, per aria, di persone, animali, beni e posta, eseguito dal pro­prietario, locatario o noleggiatore d’aeromobili.</p>
<p>4.  L’espressione «impresa del Kenya» designa il Governo kenyano, le persone fisiche residenti nel Kenya e non in Svizzera, come anche le società di capitali e di persone, costituite secondo il diritto kenyano le cui attività sono dirette e controllate nel Kenya, comprese quelle cui partecipa il Governo kenyano.</p>
<p>5.  L’esenzione suddetta si applica alle imposte svizzere sul reddito e sugli utili, riscosse per tutti gli anni fiscali, incomincianti il 1° gennaio 1973 o successiva­mente.</p>
<p>6.  Il Consiglio federale svizzero si riserva di revocare la presente dichiarazione, mediante un preavviso scritto d’almeno sei mesi, alla fine di un anno civile.</p>
<p>Se il Kenya revoca la sua esenzione cambiando la propria legislazione, la presente dichiarazione diverrebbe automaticamente caduca il giorno in cui le imprese di navigazione aerea svizzere cessassero di beneficiare, nel Kenya, dell’esenzione dalle imposte sul reddito.</p>
<?del-struct abstand4pt><?del-struct abstand4pt><p>Voglia gradire, signor Ministro, l’espressione della mia alta considerazione.</p>
<p></p>
<div class="table"><table border="1">
<tr>
<td><p></p></td>
<td><p>R. Pestalozzi</p></td>
</tr>
<tr>
<td><p></p></td>
<td><p>Ambasciatore di Svizzera</p></td>
</tr>
</table></div>
<div class="footnotes">
<p id="fn-d843e30"><sup>1</sup> Il testo originale è pubblicato sotto lo stesso numero nell’ediz. franc. della presente  Raccolta.</p>
<p id="fn-d843e81"><sup>2</sup> <a href="https://fedlex.data.admin.ch/eli/cc/1953/1_1_1/19530110">RS <b>672.1</b></a></p>
</div>
</div>
<div id="annex"><section id="lvl_d511e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d511e3">Traduzione dal testo originale inglese </a>
</h1>
<div class="collapseable">
<p></p>
<div class="table"><table border="1">
<tr>
<td><p>Repubblica del Kenya</p></td>
<td><p>Nairobi, 30 ottobre 1973</p></td>
</tr>
<tr>
<td><p>Ministero delle finanze e dei piani</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>A Sua Eccellenza</p></td>
</tr>
<tr>
<td><p></p></td>
<td><p>Signor Richard Pestalozzi</p></td>
</tr>
<tr>
<td><p></p></td>
<td><p>Ambasciatore di Svizzera</p></td>
</tr>
<tr>
<td><p></p></td>
<td><p>Nairobi</p></td>
</tr>
</table></div>
<p>Eccellenza</p>
<p>Ho l’onore di riferirmi alla Sua nota del 26 febbraio 1973 indirizzata al Ministero delle finanze e dei piani della Repubblica del Kenya e concernente la dichiarazione del Consiglio federale relativa all’esenzione fiscale, con riserva di reciprocità, delle imprese di navigazione aerea kenyane e svizzere esercitanti i trasporti aerei tra i due Paesi e Paesi terzi.</p>
<p>In risposta alla Sua nota, dichiaro con la presente, in nome e per conto del Governo della Repubblica del Kenya, che le imprese di navigazione aerea svizzere sono esentate nel Kenya, con riserva di reciprocità, da ogni imposta kenyana sul reddito proveniente dall’esercizio della navigazione aerea tra il Kenya e altri Paesi.</p>
<p>All’uopo, è inoltre dichiarato e convenuto con la presente che:</p>
<p>1.  L’esenzione è parimenti applicabile ai redditi percepiti da un’impresa svizzera che partecipa a un fondo comune (pool), a un esercizio in comune o a un organismo internazionale d’esercizio.</p>
<p>2.  L’espressione «esercizio della navigazione aerea» designa il trasporto pro­fes­sionale, per aria, di persone, animali, beni e posta, eseguito dal proprie­tario, locatario o noleggiatore di aeromobili.</p>
<p>3.  L’espressione «impresa della Svizzera» designa il Consiglio federale sviz­zero, le persone fisiche residenti in Svizzera e non nel Kenya, come anche le società di capitali e di persone costituite, dirette e controllate in Svizzera, comprese quelle società di capitali cui partecipa il Consiglio federale svizzero.</p>
<p>4.  L’esenzione si applica alle imposte kenyane sul reddito che scadono il 1° gennaio 1973 o successivamente.</p>
<p>5.  Il Governo del Kenya si riserva di revocare la presente dichiarazione, mediante un preavviso scritto d’almeno sei mesi, alla fine di un anno civile.</p>
<p>6.  Se il Kenya revoca l’esenzione accordata cambiando la propria legislazione, la presente dichiarazione diverrebbe automaticamente caduca il giorno in cui le imprese di navigazione aerea svizzere cessassero di beneficiare, nel Kenya, dell’esenzione dell’imposta sul reddito conformemente alla legge in tal modo modificata.</p>
<p>Voglia gradire, Eccellenza, l’espressione della mia alta considerazione.</p>
<p></p>
<div class="table"><table border="1">
<tr>
<td><p></p></td>
<td><p>Mwai Kibaki</p></td>
</tr>
<tr>
<td><p></p></td>
<td><p>Ministro delle finanze e dei piani</p></td>
</tr>
</table></div>
<p></p>
</div></section></div>
</div></body>
</html>
