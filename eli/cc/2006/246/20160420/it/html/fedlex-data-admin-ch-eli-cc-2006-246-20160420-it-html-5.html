<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--941.211 --><p class="srnummer ">941.211 </p>
<h1 class="erlasstitel botschafttitel ">Ordinanza del DFGP <br>sulle misure di volume</h1>
<p class="erlassdatum ">del 19 marzo 2006 (Stato 20 aprile 2016)</p>
</div>
<div id="preamble">
<p class="man-template-autor ">Il Dipartimento federale di giustizia e polizia (DFGP),</p>
<p class="ingress ">visti gli articoli 5 capoverso 2, 8 capoverso 2, 11 capoverso 2, 16 capoverso 2, 17 capoverso 2, 24 capoverso 3 e 33 dell’ordinanza del 15 febbraio 2006<sup><a href="#fn-d7e19" id="fnbck-d7e19">1</a></sup> sugli<br>strumenti di misurazione (ordinanza sugli strumenti di misurazione),<sup><a href="#fn-d7e30" id="fnbck-d7e30">2</a></sup></p>
<p class="man-template-verb ">ordina:</p>
<div class="footnotes">
<p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p>
<p id="fn-d7e30"><sup><a href="#fnbck-d7e30">2</a></sup><sup></sup> Nuovo testo giusta il n. I 6 dell’O del DFGP del 7 dic. 2012 (nuove basi legali in materia di metrologia), in vigore dal 1° gen. 2013 (<a href="https://fedlex.data.admin.ch/eli/oc/2012/874" target="_blank">RU <b>2012</b> 7183</a>).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz ">La presente ordinanza disciplina:</p>
<dl>
<dt>a. </dt>
<dd>i requisiti delle misure di volume;</dd>
<dt>b. </dt>
<dd>le procedure per l’immissione di tali strumenti sul mercato;</dd>
<dt>c. </dt>
<dd>le procedure per il mantenimento della stabilità di misurazione di tali strumenti.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d’applicazione</a>
</h6>
<div class="collapseable">
<p class="absatz ">La presente ordinanza si applica:</p>
<dl>
<dt>a. </dt>
<dd>alle misure per lo spaccio;</dd>
<dt>b. </dt>
<dd>ai fusti e alle cisterne;</dd>
<dt>c. </dt>
<dd>alle altre misure di volume, se utilizzate nel commercio e nelle operazioni commerciali nonché per la determinazione ufficiale di fatti.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni</a>
</h6>
<div class="collapseable">
<p class="absatz ">Ai sensi della presente ordinanza s’intende per:</p>
<dl>
<dt>a. </dt>
<dd>
<i>misura di volume</i>: strumento di misurazione per la determinazione del volume;</dd>
<dt>b. </dt>
<dd>
<i>misura per lo spaccio</i>: misura di volume per la determinazione di un volume specificato per la mescita di bevande sciolte;</dd>
<dt>c. </dt>
<dd>
<i>fusti e cisterne</i>: misure di volume chiuse, trasferibili o fisse, con aperture otturabili, che servono alla determinazione del volume;</dd>
<dt>d. </dt>
<dd>
<i>camera di misurazione</i>: parte della misura di volume destinata alla misurazione;</dd>
<dt>e. </dt>
<dd>
<i>volume nominale</i>: il volume che deve avere la camera di misurazione, conformemente alla relativa iscrizione.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Condizioni di riferimento</a>
</h6>
<div class="collapseable">
<p class="absatz ">Valgono le seguenti condizioni di riferimento:</p>
<dl>
<dt>a. </dt>
<dd>temperatura in generale: 20 °C</dd>
<dt>b. </dt>
<dd>temperatura per combustibili e carburanti: 15 °C</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Misure per lo spaccio</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Requisiti essenziali</a>
</h6>
<div class="collapseable">
<p class="absatz "><sup>1</sup> Le misure per lo spaccio devono soddisfare i requisiti essenziali di cui all’allegato 1 dell’ordinanza sugli strumenti di misurazione e all’allegato 1 della presente ordinanza.</p>
<p class="absatz "><sup>2</sup> Il requisito di cui all’allegato 1 numero 9.1 dell’ordinanza sugli strumenti di misurazione, secondo il quale lo strumento di misurazione deve presentare indicazioni sulla sua accuratezza, non è applicabile alle misure per lo spaccio.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Procedure per l’immissione sul mercato</a>
</h6>
<div class="collapseable">
<p class="absatz "><sup>1</sup> La conformità delle misure per lo spaccio ai requisiti essenziali secondo l’articolo 5 è valutata e attestata, a scelta del fabbricante, secondo una delle seguenti procedure che figurano nell’allegato 2 dell’ordinanza sugli strumenti di misurazione:</p>
<dl>
<dt>a.<sup><a href="#fn-d7e161" id="fnbck-d7e161">3</a></sup> </dt>
<dd>dichiarazione di conformità basata sul controllo di produzione interno e su controlli ufficiali del prodotto a intervalli irregolari (modulo A2);</dd>
<dt>b. </dt>
<dd>dichiarazione di conformità basata sulla verifica del prodotto (modulo F1);</dd>
<dt>c. </dt>
<dd>dichiarazione di conformità basata sulla garanzia di qualità del processo di produzione (modulo D1);</dd>
<dt>d. </dt>
<dd>dichiarazione di conformità basata sulla garanzia di qualità delle ispezioni e delle prove effettuate sul prodotto finale (modulo E1);</dd>
<dt>e. </dt>
<dd>esame del tipo (modulo B) seguito dalla dichiarazione di conformità al tipo basata sulla garanzia di qualità del processo di produzione (modulo D);</dd>
<dt>f. </dt>
<dd>esame del tipo (modulo B) seguito dalla dichiarazione di conformità al tipo basata sulla garanzia di qualità dell’ispezione e delle prove effettuate sul prodotto finale (modulo E);</dd>
<dt>g. </dt>
<dd>dichiarazione di conformità basata sulla garanzia di qualità totale (modulo H).</dd>
</dl>
<p class="absatz "><sup>2</sup> Se la procedura scelta prevede che per un lotto o per un invio è sufficiente una copia della dichiarazione di conformità, tale disposizione è applicabile alle misure per lo spaccio.</p>
<div class="footnotes"><p id="fn-d7e161"><sup><a href="#fnbck-d7e161">3</a></sup><sup></sup> Nuovo testo giusta il n. I dell’O del DFGP del 25 nov. 2015, in vigore dal 20 apr. 2016 (<a href="https://fedlex.data.admin.ch/eli/oc/2016/30" target="_blank">RU <b>2016</b> 245</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Fusti e cisterne</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Requisiti essenziali</a>
</h6>
<div class="collapseable"><p class="absatz ">I fusti e le cisterne devono soddisfare i requisiti essenziali di cui all’allegato 1 dell’ordinanza sugli strumenti di misurazione e all’allegato 2 della presente ordinanza.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedure per l’immissione sul mercato</a>
</h6>
<div class="collapseable">
<p class="absatz "><sup>1</sup> I fusti e le cisterne beneficiano dell’ammissione generale. Sottostanno alla verificazione iniziale conformemente all’allegato 5 dell’ordinanza sugli strumenti di misurazione.</p>
<p class="absatz "><sup>2</sup> I fusti di metallo con un volume nominale fino a 100 dm<sup>3</sup> compresi possono essere immessi sul mercato con il segno distintivo del fabbricante invece che con la marcatura di verificazione. Con il suo segno distintivo, il fabbricante conferma che il fusto soddisfa i requisiti essenziali.</p>
<p class="absatz "><sup>3</sup> Le competenti autorità o laboratori controllano, su campioni scelti a caso, che i fusti marcati con tali segni distintivi siano conformi alle prescrizioni. Il controllo ha luogo secondo istruzioni dell’Istituto federale di metrologia (METAS)<sup><a href="#fn-d7e221" id="fnbck-d7e221">4</a></sup>, presso il fabbricante o, se del caso, presso l’importatore.</p>
<div class="footnotes"><p id="fn-d7e221"><sup><a href="#fnbck-d7e221">4</a></sup><sup></sup> La designazione dell’unità amministrativa è stata adattata in applicazione dell’art. 16  cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004</b> 4937</a>). Di detta mod. è tenuto conto in tutto il presente testo.</p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Procedure per il mantenimento della stabilità di misurazione</a>
</h6>
<div class="collapseable">
<p class="absatz "><sup>1</sup> Per i fusti e le cisterne della classe di accuratezza A la verificazione o la marcatura ha validità illimitata.</p>
<p class="absatz "><sup>2</sup> I fusti e le cisterne della classe di accuratezza B devono essere presentati ogni quattro anni a un ufficio di verificazione cantonale per la verificazione successiva conformemente all’allegato 7 numero 1 dell’ordinanza sugli strumenti di misurazione.</p>
<p class="absatz "><sup>3</sup> La validità della verificazione cessa in caso di deformazione permanente della camera di misurazione o in caso di riparazione.</p>
<p class="absatz "><sup>4</sup> Per i fusti e le cisterne trasferibili, può essere verificato il volume o la tara.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Altre misure di volume</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Requisiti essenziali</a>
</h6>
<div class="collapseable"><p class="absatz ">Le misure di volume ai sensi dell’articolo 2 lettera c devono soddisfare i requisiti essenziali di cui all’allegato 1 dell’ordinanza sugli strumenti di misurazione.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Procedure per l’immissione sul mercato</a>
</h6>
<div class="collapseable"><p class="absatz ">Per le misure di volume ai sensi dell’articolo 2 lettera c è prescritta la verificazione iniziale conformemente all’allegato 5 numero 2 dell’ordinanza sugli strumenti di misurazione. Ai fini della verificazione, il METAS disciplina nei singoli casi i requisiti della misura di volume.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Procedure per il mantenimento della stabilità di misurazione</a>
</h6>
<div class="collapseable">
<p class="absatz "><sup>1</sup> Per le misure di volume ai sensi dell’articolo 2 lettera c, fabbricate con materiali che garantiscono una duratura stabilità della forma, la verificazione ha validità illimitata.</p>
<p class="absatz "><sup>2</sup> Per le misure di volume ai sensi dell’articolo 2 lettera c, fabbricate con materiali deformabili, è prescritta la verificazione successiva conformemente all’allegato 7 numero 1 dell’ordinanza sugli strumenti di misurazione, eseguita ogni quattro anni da un ufficio di verificazione cantonale.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del DFGP del 2 novembre 1999<sup><a href="#fn-d7e290" id="fnbck-d7e290">5</a></sup> sulle misure di volume è abrogata.</p>
<div class="footnotes"><p id="fn-d7e290"><sup><a href="#fnbck-d7e290">5</a></sup><sup></sup> [<a href="https://fedlex.data.admin.ch/eli/oc/1999/469" target="_blank">RU <b>1999</b> 3048</a>]</p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Disposizioni transitorie</a>
</h6>
<div class="collapseable">
<p class="absatz "><sup>1</sup> Le misure di volume che sono state immesse sul mercato e sottoposte alla verificazione prima dell’entrata in vigore della presente ordinanza possono essere sottoposte alla verificazione successiva. In occasione della verificazione successiva le misure di volume devono rispettare gli errori massimi tollerati secondo le disposizioni previgenti.</p>
<p class="absatz "><sup>2</sup> Le misure di volume che soddisfano le disposizioni secondo il diritto previgente possono ancora essere immesse sul mercato e sottoposte alla verificazione iniziale conformemente all’allegato 5 numero 2 dell’ordinanza sugli strumenti di misurazione per dieci anni a decorrere dall’entrata in vigore della presente ordinanza. Potranno essere sottoposte alla verificazione successiva anche dopo che sono trascorsi i dieci anni.</p>
<p class="absatz "><sup>3</sup> Le misure di volume che soddisfano le disposizioni secondo il diritto previgente e per le quali era ammesso il segno distintivo del fabbricante in vece della verificazione iniziale possono ancora essere immesse sul mercato per dieci anni a decorrere dall’entrata in vigore della presente ordinanza.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 30 ottobre 2006.</p></div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p class="titelanhtext ">(art. 5)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Requisiti specifici delle misure per lo spaccio</a>
</h2>
<div class="collapseable">
<section id="annex_1/lvl_u1/lvl_A"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_A">A Definizioni</a>
</h3>
<div class="collapseable">
<p class="man-template-tab-utit-kurs tab-utit9pt-kurs man-font-style-italic ">Misura con linea di fiducia</p>
<p class="absatz ">Una misura per lo spaccio provvista di una linea di fiducia (segno di riempimento) che indica il volume nominale V<sub>n</sub>.</p>
<p class="man-template-tab-utit-kurs tab-utit9pt-kurs man-font-style-italic ">Misura rasobocca</p>
<p class="absatz ">Una misura per lo spaccio in cui il volume interno è uguale al volume nominale.</p>
<p class="man-template-tab-utit-kurs tab-utit9pt-kurs man-font-style-italic ">Misura di trasferimento</p>
<p class="absatz ">Una misura per lo spaccio nella quale il liquido è decantato prima di essere consumato.</p>
<p class="man-template-tab-utit-kurs tab-utit9pt-kurs man-font-style-italic ">Volume di riempimento</p>
<p class="absatz ">Per le misure rasobocca, è il volume interno; per le misure con linea di fiducia, è il volume interno fino al segno di riempimento.</p>
</div></section><section id="annex_1/lvl_u1/lvl_B"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_B">B Requisiti specifici</a>
</h3>
<div class="collapseable">
<section id="annex_1/lvl_u1/lvl_B/lvl_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_B/lvl_1">1 Condizioni di riferimento</a>
</h4>
<div class="collapseable"><dl class="man-template-absatz-struktur-1">
<dt>1.1 </dt>
<dd>La temperatura di riferimento per la misurazione del volume nominale è di 20 °C.</dd>
<dt>1.2 </dt>
<dd>La posizione per l’indicazione corretta è senza appoggi su una superficie orizzontale piana.</dd>
</dl></div></section><section id="annex_1/lvl_u1/lvl_B/lvl_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_B/lvl_2">2 Errori massimi tollerati</a>
</h4>
<div class="collapseable">
<p class="man-template-tab-krpr-r-kurs man-font-style-italic ">Tabella 1</p>
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">con linea di fiducia</p></th>
<th class=" man-text-align-left "><p class="man-template-tab-kpf ">rasobocca*</p></th>
</tr>
<tr>
<td><p class="man-template-tab-krpr-fett man-font-weight-bold ">Misure di trasferimento</p></td>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold "></p></td>
</tr>
<tr>
<td><p class="man-template-tab-krpr ">V<sub>n</sub> &lt; 100 ml</p></td>
<td><p class="man-template-tab-krpr ">± 2 ml</p></td>
<td><p class="man-template-tab-krpr ">0<br>+ 4 ml</p></td>
</tr>
<tr>
<td><p class="man-template-tab-krpr ">V<sub>n</sub> ≥ 100 ml</p></td>
<td><p class="man-template-tab-krpr ">± 3 %</p></td>
<td><p class="man-template-tab-krpr ">0<br>+ 6 %</p></td>
</tr>
<tr>
<td><p class="man-template-tab-krpr-fett man-font-weight-bold ">Misure per bere</p></td>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold "></p></td>
</tr>
<tr>
<td><p class="man-template-tab-krpr ">V<sub>n</sub> &lt; 200 ml</p></td>
<td><p class="man-template-tab-krpr ">± 5 %</p></td>
<td><p class="man-template-tab-krpr ">0<br>+ 10 %</p></td>
</tr>
<tr>
<td><p class="man-template-tab-krpr ">V<sub>n</sub> ≥ 200 ml</p></td>
<td><p class="man-template-tab-krpr ">± (5 ml + 2,5 % di V<sub>n</sub>)</p></td>
<td><p class="man-template-tab-krpr ">0<br>+ 10 ml + 5 %</p></td>
</tr>
<tr><td colspan="3"><dl class="man-template-tab-struktur-1">
<dt>* </dt>
<dd>Il volume di riempimento delle misure rasobocca non può essere inferiore al volume nominale.</dd>
</dl></td></tr>
</table></div>
</div></section><section id="annex_1/lvl_u1/lvl_B/lvl_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_B/lvl_3">3 Materiali</a>
</h4>
<div class="collapseable"><dl class="man-template-absatz-struktur-1">
<dt></dt>
<dd>Le misure per lo spaccio devono essere fabbricate con materiali sufficientemente rigidi e di dimensioni stabili per non superare gli errori massimi tollerati relativi al volume di riempimento.</dd>
</dl></div></section><section id="annex_1/lvl_u1/lvl_B/lvl_4"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_B/lvl_4">4 Forma</a>
</h4>
<div class="collapseable"><dl class="man-template-absatz-struktur-1">
<dt>4.1 </dt>
<dd>Le misure di trasferimento devono essere concepite in modo tale che una variazione di contenuto pari agli errori massimi tollerati provochi una variazione di almeno 2 mm nel livello del bordo o nel livello della linea di fiducia.</dd>
<dt>4.2 </dt>
<dd>Le misure di trasferimento devono essere concepite in modo tale che lo svuotamento completo del liquido misurato non sia ostacolato.</dd>
</dl></div></section><section id="annex_1/lvl_u1/lvl_B/lvl_5"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_B/lvl_5">5 Marcature</a>
</h4>
<div class="collapseable"><dl class="man-template-absatz-struktur-1">
<dt>5.1 </dt>
<dd>Il volume nominale deve essere indicato con chiarezza e in modo indelebile sulla misura per lo spaccio.</dd>
<dt>5.2 </dt>
<dd>Le misure per lo spaccio possono inoltre essere marcate con un massimo di tre segni di riempimento distinguibili con chiarezza, nessuno dei quali deve poter essere confuso con gli altri.</dd>
<dt>5.3 </dt>
<dd>Tutti i segni di riempimento devono essere sufficientemente chiari e durevoli per garantire che durante l’uso gli errori massimi tollerati non siano superati.</dd>
</dl></div></section>
</div></section>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p class="titelanhtext ">(art. 7)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Requisiti specifici dei fusti e delle cisterne</a>
</h2>
<div class="collapseable">
<section id="annex_2/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_1">1 Errori massimi tollerati</a>
</h3>
<div class="collapseable"><dl class="man-template-absatz-struktur-1">
<dt></dt>
<dd>Gli errori massimi tollerati per i fusti e le cisterne sono:</dd>
<dt>1.1 </dt>
<dd>Classe di accuratezza A:</dd>
<dt></dt>
<dd>± 0,5 % del volume nominale, ma non meno di 0,10 L per i fusti e le cisterne di metallo.</dd>
<dt>1.2 </dt>
<dd>Classe di accuratezza B:</dd>
<dt></dt>
<dd>± 1,0 % del volume nominale, ma non meno di 0,15 L per i fusti e le cisterne fabbricati con altri materiali che il metallo.</dd>
</dl></div></section><section id="annex_2/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_2">2 Materiali e forma</a>
</h3>
<div class="collapseable"><dl class="man-template-absatz-struktur-1">
<dt>2.1 </dt>
<dd>La camera di misurazione deve essere costruita con un materiale idoneo all’uso previsto, avere forma rigida ed essere sufficientemente stagna.</dd>
<dt>2.2 </dt>
<dd>Al momento dell’utilizzazione, il riempimento di tale camera deve avvenire senza che durante la misurazione si possano formare sacche d’aria.</dd>
<dt>2.3 </dt>
<dd>La forma e il materiale di fusti resistenti alla pressione devono essere tali da garantire che una pressione eccessiva di 5 bar non causi una deformazione permanente.</dd>
</dl></div></section><section id="annex_2/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_3">3 Marcature e iscrizioni</a>
</h3>
<div class="collapseable"><dl class="man-template-absatz-struktur-1">
<dt>3.1 </dt>
<dd>I fusti e le cisterne devono recare come iscrizione la classe di accuratezza e il volume nominale compreso il simbolo o la designazione della relativa unità di misura.</dd>
<dt>3.2 </dt>
<dd>I volumi devono essere indicati in m<sup>3</sup>, in L o in loro multipli o sottomultipli.</dd>
<dt>3.3 </dt>
<dd>Le marcature e le iscrizioni devono essere chiare e indelebili e apposte in modo tale che siano ben visibili durante l’uso.</dd>
</dl></div></section>
</div></section>
</div></section>
</div>
</div></body>
</html>
