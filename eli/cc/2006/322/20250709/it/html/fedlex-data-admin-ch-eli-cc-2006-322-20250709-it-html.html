<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.360.514.1 --><p class="srnummer">0.360.514.1 </p>
<p class="ref"> RU <b>2006</b> 2031; FF <b>2005</b> 2597</p>
<p class="man-template-tab-krpr-kurs man-font-style-italic">Traduzione</p>
<h1 class="erlasstitel botschafttitel">Trattato<br>tra la Confederazione Svizzera e il Principato del Liechtenstein <br>sulla cooperazione nell’ambito dei sistemi d’informazione svizzeri <br>per le impronte digitali e per i profili del DNA</h1>
<p class="erlasssubtitel man-space-before-0">Concluso il 15 dicembre 2004</p>
<p class="erlasssubtitel man-space-before-0">Approvato dall’Assemblea federale il 16 dicembre 2005<sup><a href="#fn-d7e28" id="fnbck-d7e28">1</a></sup><br>Ratificato con strumenti scambiati il 30 aprile 2006<br>Entrato in vigore il 1° maggio 2006</p>
<p class="erlassdatum man-space-before-3"> (Stato 9 luglio 2025)</p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> <a href="https://fedlex.data.admin.ch/eli/oc/2006/321" target="_blank">RU <b>2006 </b>2029</a></p></div>
</div>
<div id="preamble"><div>
<p class="man-template-autor man-space-before-10">La Confederazione Svizzera<br>e<br>il Principato del Liechtenstein</p>
<p class="absatz09pt man-space-before-0">qui di seguito «gli Stati contraenti»,</p>
<p class="absatz man-space-before-4">considerando la tradizionale amicizia tra i due Stati,</p>
<p class="absatz man-space-before-4">nell’intento di cooperare ai fini della tutela dei comuni interessi di sicurezza,</p>
<p class="absatz man-space-before-4">nell’intento di perfezionare la cooperazione di polizia ai sensi dell’Accordo del 27 aprile 1999<sup><a href="#fn-d7e60" id="fnbck-d7e60">2</a></sup> tra la Confederazione Svizzera, la Repubblica d’Austria e il Principato del Liechtenstein sulla cooperazione transfrontaliera delle autorità preposte alla sicurezza e alla dogana, in vigore dal 1° luglio 2001,</p>
<p class="absatz man-space-before-4">nell’intento di cooperare più intensamente in particolare nell’ambito dei sistemi d’informazione di polizia,</p>
<p class="absatz man-space-before-4">desiderosi di affrontare efficacemente le minacce transfrontaliere mediante una stretta cooperazione per la sicurezza,</p>
<p class="man-template-verb man-space-before-3 man-space-after-18">hanno convenuto quanto segue:</p>
<div class="footnotes"><p id="fn-d7e60"><sup><a href="#fnbck-d7e60">2</a></sup><sup></sup> <a href="https://fedlex.data.admin.ch/vocabulary/legal-taxonomy/1478" target="_blank" data-rs-uri="https://fedlex.data.admin.ch/eli/cc/2017/442" data-rs="0.360.163.1" data-lang="it">RS <b>0.360.163.1</b></a></p></div>
</div></div>
<main id="maintext"><section id="chap_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_I">Capitolo I:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e scopo</a>
</h6>
<div class="collapseable">
<p class="absatz man-space-before-4">(1)  Il presente Trattato disciplina la cooperazione tra la Confederazione Svizzera e il Principato del Liechtenstein negli ambiti del sistema automatico d’identificazione delle impronte digitali (AFIS) e del sistema d’informazione basato sui profili del DNA.</p>
<p class="absatz man-space-before-4">(2)  Esso mira a migliorare l’efficienza del perseguimento penale nel rispetto della protezione dei dati e ha lo scopo in particolare di individuare le connessioni tra reati nonché di permettere di identificare persone vive, morte o scomparse.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principio del Trattato</a>
</h6>
<div class="collapseable">
<p class="absatz man-space-before-4">(1)  Il Principato del Liechtenstein, in conformità delle seguenti disposizioni, assume nel suo diritto interno le prescrizioni materiali stabilite dalla legislazione federale svizzera, elencate nell’Allegato del presente Trattato. Inoltre le autorità competenti nel Principato del Liechtenstein si attengono alle istruzioni e ai regolamenti emanati al riguardo dalle autorità federali svizzere. Modifiche e complementi dell’Allegato sono effettuati secondo la procedura prevista ai capoversi 2 e 3.</p>
<p class="absatz man-space-before-4">(2)  L’Allegato costituisce parte integrante del Trattato. Esso può essere modificato per via diplomatica.</p>
<p class="absatz man-space-before-4">(3)  La Confederazione Svizzera informa tempestivamente il Principato del Liechtenstein delle modifiche previste nella legislazione relativa alle disposizioni dell’Allegato e nella sua applicazione, in vista della loro assunzione da parte del Principato del Liechtenstein. Nel caso di possibili conflitti d’interesse gli Stati contraenti s’impegnano a cercare soluzioni comuni.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principio della cooperazione</a>
</h6>
<div class="collapseable"><p class="absatz man-space-before-4">Fatte salve disposizioni contrarie del presente Trattato, nell’ambito della cooperazione transfrontaliera prevista dal presente Trattato, le autorità competenti del Principato del Liechtenstein hanno gli stessi diritti e doveri delle corrispettive autorità cantonali della Confederazione Svizzera. Nei confronti del Principato del Liechtenstein, le autorità federali svizzere hanno gli stessi diritti e doveri che nei confronti delle autorità cantonali.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Autorità competenti</a>
</h6>
<div class="collapseable"><p class="absatz man-space-before-4">Competenti per l’esecuzione del presente Trattato e per la procedura in base all’articolo 2 capoversi 2 e 3 sono, per la Confederazione svizzera, l’Ufficio federale di polizia nel Dipartimento federale di giustizia e polizia e, per il Principato del Liechtenstein, la Polizia nazionale.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Commissione mista</a>
</h6>
<div class="collapseable"><p class="absatz man-space-before-4">Gli Stati contraenti istituiscono una Commissione mista. Essa tratta le questioni inerenti all’interpretazione e all’applicazione del presente Trattato. Agisce di comune accordo.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Protezione dei dati</a>
</h6>
<div class="collapseable"><p class="absatz man-space-before-4">Fatte salve disposizioni contrarie del presente Trattato, alla cooperazione nell’ambito del presente Trattato si applicano le pertinenti disposizioni nazionali in materia di protezione dei dati.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Inoltro a Stati terzi</a>
</h6>
<div class="collapseable"><p class="absatz man-space-before-4">I dati trasmessi in base al presente Trattato possono essere inoltrati a Stati terzi soltanto previo consenso scritto dello Stato contraente che ha rilevato e trasmesso i dati.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Diritto all’informazione</a>
</h6>
<div class="collapseable">
<p class="absatz man-space-before-4">(1) Ognuno ha il diritto di domandare se nei sistemi d’informazione sono memorizzati sotto il suo nome il profilo del DNA oppure dati segnaletici di natura biometrica.<sup><a href="#fn-d7e150" id="fnbck-d7e150">3</a></sup></p>
<p class="absatz man-space-before-4">(2)  Le autorità del Liechtenstein trasmettono le domande loro indirizzate direttamente all’Ufficio federale di polizia.</p>
<p class="absatz man-space-before-4">(3)  L’Ufficio federale di polizia, previo accordo con la Polizia nazionale del Principato del Liechtenstein, risponde di regola per scritto e gratuitamente alle domande dei richiedenti i cui dati sono stati rilevati dalle autorità del Principato del Liechtenstein. Il Principato del Liechtenstein può impedire, limitare o differire il rilascio delle informazioni da parte dell’Ufficio federale di polizia, se:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">lo prevede una legge del Principato del Liechtenstein;</dd>
<dt class="man-space-before-4">b) </dt>
<dd class="man-space-before-4">lo esigono interessi preponderanti di terzi;</dd>
<dt class="man-space-before-4">c) </dt>
<dd class="man-space-before-4">lo esigono interessi pubblici preponderanti, in particolare la sicurezza interna o esterna, del Principato del Liechtenstein;</dd>
<dt class="man-space-before-4">d) </dt>
<dd class="man-space-before-4">le informazioni compromettono lo scopo di un’istruttoria penale o di un’altra procedura istruttoria.</dd>
</dl>
<div class="footnotes"><p id="fn-d7e150"><sup><a href="#fnbck-d7e150">3</a></sup><sup></sup> Nuovo testo giusta lo scambio di note del 20 mag. 2016, in vigore dal 20 mag. 2016  (<a href="https://fedlex.data.admin.ch/eli/oc/2016/296" target="_blank">RU <b>2016</b> 1613</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d7e190" id="fnbck-d7e190">4</a></sup><a href="#art_9"> Trattamento dei dati in altri sistemi</a>
</h6>
<div class="collapseable">
<p class="absatz man-space-before-4">I dati trasmessi dalle autorità del Liechtenstein nel quadro del presente Trattato possono essere trattati, in riferimento al loro numero di controllo e ai dati personali corrispondenti oppure alle informazioni sul luogo del reato, nel sistema informatizzato di gestione e indice informatizzato delle persone e dei fascicoli (IPAS) o nel sistema d’informazione centrale sulla migrazione (SIMIC).</p>
<div class="footnotes"><p id="fn-d7e190"><sup><a href="#fnbck-d7e190">4</a></sup><sup></sup> Nuovo testo giusta lo scambio di note del 10 mar. 2011, in vigore dal 1° gen. 2011  (<a href="https://fedlex.data.admin.ch/eli/oc/2011/318" target="_blank">RU <b>2011</b> 2293</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Archiviazione dei dati</a>
</h6>
<div class="collapseable"><p class="absatz man-space-before-4">Se le autorità svizzere competenti mettono a disposizione e consegnano all’Archivio federale svizzero dati prelevati e trasmessi dalle autorità del Liechtenstein nel quadro del presente Trattato, esse chiedono preventivamente l’autorizzazione del governo del Principato del Liechtenstein.</p></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Responsabilità</a>
</h6>
<div class="collapseable">
<p class="absatz man-space-before-4">(1)  Se una persona subisce illecitamente un danno a causa dell’esecuzione del presente Trattato, gli Stati contraenti sono responsabili in conformità della loro legislazione nazionale.</p>
<p class="absatz man-space-before-4">(2)  Per il risarcimento versato ai danneggiati o ai loro successori in diritto, lo Stato contraente richiesto può, in base alle responsabilità dell’altro Stato contraente, esercitare parzialmente o totalmente regresso contro quest’ultimo.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Costi</a>
</h6>
<div class="collapseable">
<p class="absatz man-space-before-4">(1)  Per l’infrastruttura, il personale, la trasmissione dei dati, l’organizzazione di corsi di formazione e di perfezionamento, la manutenzione e il supporto del sistema AFIS e del Sistema d’informazione basato sui profili del DNA, nonché per gli oneri amministrativi relativi al disbrigo della corrispondenza, il Principato del Liechtenstein paga alla Confederazione svizzera un importo forfettario annuo di 120 000 franchi. L’importo può essere modificato per via diplomatica.<sup><a href="#fn-d7e234" id="fnbck-d7e234">5</a></sup></p>
<p class="absatz man-space-before-4">(2)  Altri costi dovuti a prestazioni di terzi non sono oggetto del presente Trattato.</p>
<div class="footnotes"><p id="fn-d7e234"><sup><a href="#fnbck-d7e234">5</a></sup><sup></sup> Nuovo testo giusta lo scambio di note del 9 lug. 2025, in vigore dal 9 lug. 2025  (<a href="https://fedlex.data.admin.ch/eli/oc/2025/510" target="_blank">RU <b>2025</b> 510</a>).</p></div>
</div></article>
</div></section><section id="chap_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_II">Capitolo II:  Disposizioni speciali</a>
</h1>
<div class="collapseable">
<section id="chap_II/lvl_A"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_II/lvl_A">A.  Profili del DNA</a>
</h2>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d7e255" id="fnbck-d7e255">6</a></sup><a href="#art_13"> Prelievo dei campioni, trasmissione e trattamento</a>
</h6>
<div class="collapseable">
<p class="absatz man-space-before-4">Per quanto concerne i campioni prelevati dalle autorità del Liechtenstein e trasmessi per essere trattati nei sistemi d’informazione svizzeri, devono essere adempiute le condizioni per il prelievo dei campioni e l’allestimento di profili previste dalle pertinenti disposizioni della legislazione federale svizzera menzionate nell’Allegato e deve essere garantita la possibilità di confrontare i profili del DNA.</p>
<div class="footnotes"><p id="fn-d7e255"><sup><a href="#fnbck-d7e255">6</a></sup><sup></sup> Nuovo testo giusta lo scambio di note del 20 mag. 2016, in vigore dal 20 mag. 2016  (<a href="https://fedlex.data.admin.ch/eli/oc/2016/296" target="_blank">RU <b>2016</b> 1613</a>).</p></div>
</div></article></div></section><section id="chap_II/lvl_B"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_II/lvl_B">B.</a><span class="man-font-weight-normal"><sup><a href="#fn-d7e276" id="fnbck-d7e276">7</a></sup></span><a href="#chap_II/lvl_B"> Dati segnaletici di natura biometrica (AFIS)</a>
</h2>
<div class="footnotes"><p id="fn-d7e276"><sup><a href="#fnbck-d7e276">7</a></sup><sup></sup> Nuovo testo giusta lo scambio di note del 20 mag. 2016, in vigore dal 20 mag. 2016  (<a href="https://fedlex.data.admin.ch/eli/oc/2016/296" target="_blank">RU <b>2016</b> 1613</a>).</p></div>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Prelievo, trasmissione e trattamento nel settore dell’asilo</a>
</h6>
<div class="collapseable"><p class="absatz man-space-before-4">Il prelievo da parte delle autorità del Liechtenstein di dati segnaletici di natura biometrica di richiedenti l’asilo e di persone bisognose di protezione, trasmessi per il trattamento nei sistemi d’informazione svizzeri, è disciplinato dalle pertinenti disposizioni della legislazione federale svizzera.</p></div></article></div></section>
</div></section><section id="chap_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_III">Capitolo III:  Disposizioni finali</a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore e denuncia</a>
</h6>
<div class="collapseable">
<p class="absatz man-space-before-4">(1)  Il presente Trattato è sottoposto a ratifica. Entra in vigore il giorno successivo allo scambio degli strumenti di ratifica.</p>
<p class="absatz man-space-before-4">(2)  Il presente Trattato è concluso a tempo indeterminato. Ciascuno Stato contraente può denunciarlo mediante notificazione scritta per via diplomatica. La denuncia ha effetto sei mesi dopo la ricezione della notificazione.</p>
<p class="absatz man-space-before-4">(3)  La registrazione del presente Trattato presso il Segretariato generale delle Nazioni Unite secondo l’articolo 102 dello Statuto delle Nazioni Unite<sup><a href="#fn-d7e311" id="fnbck-d7e311">8</a></sup> è assicurata dalla Svizzera.</p>
<div class="footnotes"><p id="fn-d7e311"><sup><a href="#fnbck-d7e311">8</a></sup><sup></sup> <a href="https://fedlex.data.admin.ch/vocabulary/legal-taxonomy/41" target="_blank" data-rs-uri="https://fedlex.data.admin.ch/eli/cc/2003/160" data-rs="0.120" data-lang="it">RS <b>0.120</b></a></p></div>
</div></article></div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint man-space-before-20 man-space-after-14"><i>In fede di che,</i> i plenipotenziari hanno firmato il presente Trattato.</p>
<p class="absatz man-space-before-4">Fatto a Vaduz, in due esemplari in lingua tedesca, il 15 dicembre 2004.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">Per la <br>Confederazione Svizzera:</p>
					<p class="unterschriftenfi man-space-before-6">Jean-Luc Vez</p>
				</td>
				<td>
					
					<p class="unterschriftenfi1 man-space-before-24">Per il<br>Principato del Liechtenstein:</p>
					<p class="unterschriftenfi man-space-before-6">Adrian Hasler</p>
				</td>
			</tr>
		</table></div>
<?del-struct abstand4pt>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a><span class="man-font-style-normal"><sup><a href="#fn-d7e362" id="fnbck-d7e362">9</a></sup></span>
</h1>
<div class="footnotes"><p id="fn-d7e362"><sup><a href="#fnbck-d7e362">9</a></sup><sup></sup> Nuovo testo giusta lo scambio di note del 9 lug. 2025, in vigore dal 9 lug. 2025 (<a href="https://fedlex.data.admin.ch/eli/oc/2025/510" target="_blank">RU <b>2025</b> 510</a>).</p></div>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Lista delle disposizioni della legislazione federale svizzera applicabili nel Principato del Liechtenstein in virtù dell’articolo 2 del presente Trattato:</a>
</h2>
<div class="collapseable">
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">n. RS</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3 man-text-align-left">Testo</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">RU</p>
				</th>
			</tr>
			<tr>
				
				<td>
					
					<p class="man-template-tab-krpr man-space-before-4">311.0</p>
				</td>
				<td>
					
					<p class="man-template-tab-krpr man-space-before-4 man-text-align-left">Codice penale svizzero del 21 dicembre 1937</p>
					<p class="man-template-tab-krpr man-space-after-3 man-text-align-left">Sono <i>applicabili </i>gli art. 354 cpv. 4, 356 cpv. 2 e 3 e 357 cpv. 1, ma solo con riferimento agli art. 6 e 11 cpv. 2 lett. a, b ed e nonché cpv. 3 lett. c della decisione 2008/615/GAI<sup><a href="#fn-d7e417" id="fnbck-d7e417">10</a></sup></p>
				</td>
				<td>
					
					<p class="man-template-tab-krpr man-space-before-4"><i>54 </i>799</p>
					<p class="man-template-tab-krpr"><i>2022</i> 600</p>
					<p class="man-template-tab-krpr man-space-after-3"><i>2025</i> 348</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">312.0</p>
				</td>
				<td>
					
					<p class="man-template-tab-krpr man-space-before-4 man-text-align-left">Codice di diritto processuale penale svizzero del 5 ottobre 2007 (Codice di procedura penale, CPP)</p>
					<p class="man-template-tab-krpr man-space-after-3 man-text-align-left">Sono <i>applicabili </i>l’art. 255 cpv. 1, 1<sup>bis</sup> e 2 e gli art. 257, 258 e 259 concernenti l’analisi del DNA, in particolare il prelievo di campioni e l’allestimento di profili nel contesto di un procedimento penale al fine della trasmissione alle autorità svizzere per l’ulteriore trattamento</p>
				</td>
				<td>
					
					<p class="man-template-tab-krpr man-space-before-4"><i>2010</i> 1881</p>
					<p class="man-template-tab-krpr"><i>2014</i> 2055</p>
					<p class="man-template-tab-krpr man-space-after-3"><i>2023</i> 468</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">363</p>
				</td>
				<td>
					
					<p class="man-template-tab-krpr man-space-before-4 man-text-align-left">Legge federale del 20 giugno 2003 sull’utilizzo di profili del DNA nel procedimento penale e per l’identificazione di persone sconosciute o scomparse (Legge sui profili del DNA)</p>
					<p class="man-template-tab-krpr man-space-after-3 man-text-align-left">Sono <i>applicabili </i>gli art. 2, 3, 6, 8, 9, 9<i>a</i> lett. a, 11 cpv. 1, 2 e 4, l’art. 13<i>a</i> cpv. 2, 3, 4 lett. c, 5 e 6, gli art. 14, 15 cpv. 1, l’art. 16 cpv. 1, 2 lett. a–d e cpv. 3–7, l’art. 17 cpv. 1, gli art. 18, 19, 20 cpv. 2, l’art. 23 cpv. 1 e l’art. 23<i>a</i></p>
				</td>
				<td>
					
					<p class="man-template-tab-krpr man-space-before-4"><i>2004</i> 5269</p>
					<p class="man-template-tab-krpr"><i>2010</i> 1573</p>
					<p class="man-template-tab-krpr"><i>2014</i> 2055</p>
					<p class="man-template-tab-krpr"><i>2022</i> 537</p>
					<p class="man-template-tab-krpr"><i>2023</i> 309</p>
					<p class="man-template-tab-krpr man-space-after-3"><i>2025</i> 348<sup><a href="#fn-d7e529" id="fnbck-d7e529">11</a></sup></p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">363.1</p>
				</td>
				<td>
					
					<p class="man-template-tab-krpr man-space-before-4 man-text-align-left">Ordinanza del 3 dicembre 2004 sull’utilizzo di profili del DNA nel procedimento penale e per l’identificazione di persone sconosciute o scomparse (Ordinanza sui profili del DNA)</p>
					<p class="man-template-tab-krpr man-space-after-3 man-text-align-left">Sono <i>applicabili </i>gli art. 1, 2 cpv. 1, gli art. 6, 6<i>a</i>, 7, 8, 9, 9<i>c</i>, 10, 11, 12 cpv. 1 e 2 e gli art. 13, 15<i>a</i>, 18<i>a</i> e 19</p>
				</td>
				<td>
					
					<p class="man-template-tab-krpr man-space-before-4"><i>2004</i> 5279</p>
					<p class="man-template-tab-krpr"><i>2005</i> 3337</p>
					<p class="man-template-tab-krpr"><i>2008</i> 4943</p>
					<p class="man-template-tab-krpr"><i>2014</i> 3467</p>
					<p class="man-template-tab-krpr"><i>2021</i> 132</p>
					<p class="man-template-tab-krpr"><i>2022</i> 568</p>
					<p class="man-template-tab-krpr man-space-after-3"><i>2023</i> 325</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4">361.3</p>
				</td>
				<td>
					
					<p class="man-template-tab-krpr man-space-before-4 man-text-align-left">Ordinanza del 6 dicembre 2013 sul trattamento dei dati segnaletici di natura biometrica</p>
					<p class="man-template-tab-krpr man-space-after-3 man-text-align-left">Sono <i>applicabili </i>gli art. 2, 8 cpv. 1 lett. a–c ed e, gli art. 9, 10, 12, 14, 16 cpv. 1, gli art. 18, 22, 23 cpv. 2 e gli art. 23<i>a</i> e 26</p>
				</td>
				<td>
					
					<p class="man-template-tab-krpr man-space-before-4"><i>2014</i> 163</p>
					<p class="man-template-tab-krpr"><i>2021</i> 132</p>
					<p class="man-template-tab-krpr"><i>2022</i> 568</p>
					<p class="man-template-tab-krpr man-space-after-3"><i>2023</i> 325</p>
				</td>
			</tr>
			
		</table></div>
<p class="abstand1seite man-space-before-0"></p>
<div class="footnotes">
<p id="fn-d7e417"><sup><a href="#fnbck-d7e417">10</a></sup><sup></sup>  Decisione 2008/615/GAI del Consiglio, del 23 giugno 2008, sul potenziamento della cooperazione transfrontaliera, soprattutto nella lotta al terrorismo e alla criminalità transfrontaliera, GU L 210 del 6.8.2008, pag. 1.</p>
<p id="fn-d7e529"><sup><a href="#fnbck-d7e529">11</a></sup><sup></sup>  L’articolo 13<i>a</i> entra in vigore il 1° gennaio 2027.</p>
</div>
</div></section></div></section></div>
</div></body>
</html>
