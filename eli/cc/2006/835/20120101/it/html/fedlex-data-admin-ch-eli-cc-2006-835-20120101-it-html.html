<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2006-835-20120101-it-docx-5</title>
</head>
<body><div id="lawcontent">
<div id="preface">
<!--173.110.132 --><p class="srnummer">173.110.132 </p>
<h1 class="erlasstitel">Regolamento del Tribunale federale <br>concernente la vigilanza sul Tribunale penale federale, <br>il Tribunale amministrativo federale e <br>il Tribunale federale dei brevetti<b><sup><a href="#fn-d3567e18">1</a></sup></b>
</h1>
<h2 class="erlasskurztitel">(Regolamento sulla vigilanza del Tribunale federale, RVTF)</h2>
<?del-struct abstand18pt><p>dell’11 settembre 2006 (Stato 1° gennaio 2012)</p>
<div class="footnotes"><p id="fn-d3567e18"><sup>1</sup> Nuovo testo giusta il n. I dell’O del TF del 6 ott. 2011, in vigore dal 1° gen. 2012 (<a href="https://fedlex.data.admin.ch/eli/oc/2011/305">RU <b>2011</b> 2239</a>).</p></div>
</div>
<div id="preamble">
<p>Il Tribunale federale svizzero,</p>
<p>visti gli articoli 15 capoverso 1 lettera a e 17 capoverso 4 lettera g della legge <br>del 17 giugno 20051F<sup><a href="#fn-d3567e39">2</a></sup> sul Tribunale federale (LTF),</p>
<p>adotta il seguente regolamento:</p>
<div class="footnotes"><p id="fn-d3567e39"><sup>2</sup> <a href="https://fedlex.data.admin.ch/eli/cc/2006/218/20190101">RS <b>173.110</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Competenza </a>
</h6>
<div class="collapseable"> <p><sup>1</sup> La vigilanza amministrativa compete alla Commissione amministrativa del Tribunale federale. Essa è assistita dal Segretariato generale del Tribunale federale.</p>
<p><sup>2</sup> La Commissione amministrativa può affidare a un membro del Tribunale che non fa parte della stessa i lavori preliminari e le inchieste necessari per l’esercizio della vigilanza.</p>
<p><sup>3</sup> L’alta vigilanza del Parlamento resta riservata.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Oggetto e scopo della vigilanza </a>
</h6>
<div class="collapseable"> <p><sup>1</sup> Sottostanno alla vigilanza tutti gli aspetti della gestione, in particolare la direzione del tribunale, l’organizzazione, il disbrigo degli incarti come pure le questioni riguardanti il personale e le finanze.</p>
<p><sup>2</sup> La giurisprudenza non è sottomessa alla vigilanza.</p>
<p><sup>3</sup> La vigilanza ha quale scopo l’adempimento conforme alla legge, efficace ed economico dei compiti affidati ai Tribunali ad essa sottoposti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Strumenti di vigilanza </a>
</h6>
<div class="collapseable"> <p>La Commissione amministrativa esercita la vigilanza segnatamente per mezzo degli strumenti seguenti:</p>
<dl>
<dt>a.</dt>
<dd>esame del rapporto sulla gestione;</dd>
<dt>b.</dt>
<dd>discussione con le direzioni dei tribunali e controllo dell’andamento degli affari;</dd>
<dt>c.</dt>
<dd>vigilanza sulle finanze;</dd>
<dt>d.</dt>
<dd>inchieste;</dd>
<dt>e.</dt>
<dd>comunicazioni all’autorità di alta vigilanza;</dd>
<dt>f.</dt>
<dd>disbrigo delle istanze indirizzate all’autorità di vigilanza.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Rapporti sulla gestione </a>
</h6>
<div class="collapseable"> <p><sup>1 </sup>Il Tribunale penale federale, il Tribunale amministrativo federale e il Tribunale federale dei brevetti presentano al Tribunale federale i rispettivi rapporti sulla gestione.<sup><a href="#fn-d3567e120">3</a></sup></p>
<p><sup>2</sup> Il rapporto informa in merito alla composizione dei collegi giudicanti, al tipo e al volume dei casi evasi, come pure su altri temi pertinenti alla vigilanza.</p>
<div class="footnotes"><p id="fn-d3567e120"><sup>3</sup> Nuovo testo giusta il n. I dell’O del TF del 6 ott. 2011, in vigore dal 1° gen. 2012 (<a href="https://fedlex.data.admin.ch/eli/oc/2011/305">RU <b>2011</b> 2239</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Riunioni e controlli </a>
</h6>
<div class="collapseable"> <p><sup>1 </sup>La Commissione amministrativa organizza periodicamente riunioni e controlli con il Tribunale penale federale, il Tribunale amministrativo federale e il Tribunale federale dei brevetti, ove sono discussi l’andamento degli affari e le questioni di interesse comune.<sup><a href="#fn-d3567e142">4</a></sup></p>
<p><sup>2</sup> I Tribunali devono fornire le informazioni necessarie.</p>
<p><sup>3</sup> Essi comunicano alla Commissione amministrativa gli avvenimenti che concernono la vigilanza.</p>
<div class="footnotes"><p id="fn-d3567e142"><sup>4</sup> Nuovo testo giusta il n. I dell’O del TF del 6 ott. 2011, in vigore dal 1° gen. 2012 (<a href="https://fedlex.data.admin.ch/eli/oc/2011/305">RU <b>2011</b> 2239</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Vigilanza sulle finanze </a>
</h6>
<div class="collapseable"> <p>La vigilanza sulle finanze è effettuata tramite:</p>
<dl>
<dt>a.</dt>
<dd>una pianificazione finanziaria comune su più anni;</dd>
<dt>b.</dt>
<dd>l’esame e la discussione dei progetti di preventivo e consuntivo;</dd>
<dt>c.</dt>
<dd>direttive tecniche per la stesura del preventivo e dei conti.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Inchieste </a>
</h6>
<div class="collapseable"> <p><sup>1</sup> Per chiarire una fattispecie la Commissione amministrativa può ordinare un’inchiesta. </p>
<p><sup>2</sup> I membri e gli impiegati del Tribunale interessato hanno l’obbligo di fornire le informazioni richieste.</p>
<p><sup>3</sup> Il risultato dell’inchiesta fa oggetto di un rapporto; il Tribunale interessato e, se si dà il caso, le persone interessate possono prendere posizione in merito a tale rap­porto.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Comunicazioni all’autorità di alta vigilanza </a>
</h6>
<div class="collapseable"> <p><sup>1</sup> Nel caso in cui dovesse entrare in considerazione la destituzione di un membro del Tribunale, la Commissione amministrativa può ordinare un’inchiesta preliminare.</p>
<p><sup>2</sup> Se, in base a constatazioni nell’ambito dell’esercizio della sorveglianza oppure ai risultati di un’inchiesta preliminare, dovesse apparire necessario l’avvio di una procedura di destituzione, la Commissione amministrativa si rivolge alla competente Commissione parlamentare.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Istanze indirizzate all’autorità di vigilanza </a>
</h6>
<div class="collapseable"> <p><sup>1 </sup>La Commissione amministrativa si occupa delle istanze con cui si critica l’anda­mento degli affari del Tribunale penale federale, del Tribunale amministrativo federale o del Tribunale federale dei brevetti.<sup><a href="#fn-d3567e215">5</a></sup></p>
<p><sup>2</sup> L’introduzione di un’istanza di vigilanza non conferisce alcun diritto di parte.</p>
<p><sup>3</sup> È riservata la procedura per denegata e ritardata giustizia per decisioni impugnabili giusta l’articolo 94 LTF.</p>
<div class="footnotes"><p id="fn-d3567e215"><sup>5</sup> Nuovo testo giusta il n. I dell’O del TF del 6 ott. 2011, in vigore dal 1° gen. 2012 (<a href="https://fedlex.data.admin.ch/eli/oc/2011/305">RU <b>2011</b> 2239</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Direttive </a>
</h6>
<div class="collapseable"> <p><sup>1</sup> La Commissione amministrativa emana le direttive necessarie al regolare esercizio della vigilanza.</p>
<p><sup>2</sup> Le direttive concernono in particolare i seguenti campi:</p>
<dl>
<dt>a.</dt>
<dd>la statistica;</dd>
<dt>b.</dt>
<dd>il personale;</dd>
<dt>c.</dt>
<dd>il rapporto sulla gestione;</dd>
<dt>d.</dt>
<dd>il preventivo e il consuntivo;</dd>
<dt>e.</dt>
<dd>il disbrigo degli incarti.</dd>
</dl>
<p><sup>3</sup> Prima di emanare le direttive, i Tribunali vengono interpellati.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Collaborazione dei servizi </a>
</h6>
<div class="collapseable"> <p><sup>1</sup> La Commissione amministrativa controlla che i servizi dei Tribunali federali collaborino adeguatamente e operino in sinergia in ambito amministrativo, in particolare per quel che concerne l’informatica, la statistica, il «benchmarking», l’amministrazione del Tribunale e la gestione del personale.</p>
<p><sup>2</sup> Il Segretario generale2F<sup><a href="#fn-d3567e275">6</a></sup> del Tribunale federale presenta annualmente un rapporto su questa collaborazione.</p>
<p><sup>3</sup> Il Tribunale federale rappresenta i Tribunali federali nella Conferenza delle risorse umane della Confederazione.</p>
<div class="footnotes"><p id="fn-d3567e275"><sup>6</sup> Le designazioni delle funzioni contenute in questo Reg. valgono indistintamente per le persone dei due sessi.</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Rapporto </a>
</h6>
<div class="collapseable"> <p>Il Tribunale federale informa sul suo esercizio della vigilanza nel suo rapporto sulla gestione.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Procedura </a>
</h6>
<div class="collapseable"> <p>Salvo disposizioni contrarie del presente regolamento, la legge federale del 20 dicembre 19683F<sup><a href="#fn-d3567e302">7</a></sup> sulla procedura amministrativa è applicabile per analogia.</p>
<div class="footnotes"><p id="fn-d3567e302"><sup>7</sup> <a href="https://fedlex.data.admin.ch/eli/cc/1969/737_757_755/20200401">RS <b>172.021</b></a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entrata in vigore </a>
</h6>
<div class="collapseable"> <p>Il presente regolamento entra in vigore il 1° gennaio 2007.</p>
</div></article></main>
</div></body>
</html>
