<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--412.101.220.36 --><p class="srnummer ">412.101.220.36 </p>
<h1 class="erlasstitel botschafttitel ">Ordinanza della SEFRI<b><sup><a href="#fn-d7e11" id="fnbck-d7e11">1</a></sup></b> <br>sulla formazione professionale di base <br>Selvicoltrice/Selvicoltore con <br>attestato federale di capacità (AFC)</h1>
<p class="erlassdatum ">del 1° dicembre 2006 (Stato 1° agosto 2015)</p>
<div class="footnotes"><p id="fn-d7e11"><sup><a href="#fnbck-d7e11">1</a></sup><sup></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2013.</p></div>
</div>
<div id="preamble"><div>
<p></p>
<div class="table"><table border="1">
<tr>
<td><p class="man-template-tab-krpr-fett man-font-weight-bold ">19102</p></td>
<td><p class="man-template-tab-krpr-fett man-font-weight-bold ">Selvicoltrice AFC/Selvicoltore AFC</p></td>
</tr>
<tr>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold ">Forstwartin EFZ/Forstwart EFZ</p></td>
</tr>
<tr>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold ">Forestière-bûcheronne CFC/Forestier-bûcheron CFC</p></td>
</tr>
</table></div>
<?del-struct abstand4pt><p class="man-template-autor ">La Segreteria di Stato per la formazione, la ricerca e l’innovazione (SEFRI), <br>di concerto con la Segreteria di Stato dell’economia (SECO),</p>
<p class="ingress ">visto l’articolo 19 della legge federale del 13 dicembre 2002<sup><a href="#fn-d7e58" id="fnbck-d7e58">2</a></sup> sulla formazione professionale (LFPr); <br>visto l’articolo 12 dell’ordinanza del 19 novembre 2003<sup><a href="#fn-d7e69" id="fnbck-d7e69">3</a></sup> sulla formazione professionale (OFPr); <br>visto l’articolo 4 capoverso 4 dell’ordinanza del 28 settembre 2007<sup><a href="#fn-d7e80" id="fnbck-d7e80">4</a></sup><sup> </sup>sulla protezione dei giovani lavoratori (OLL 5)<sup><a href="#fn-d7e91" id="fnbck-d7e91">5</a></sup>,</p>
<p class="man-template-verb ">ordina:</p>
<div class="footnotes">
<p id="fn-d7e58"><sup><a href="#fnbck-d7e58">2</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p>
<p id="fn-d7e69"><sup><a href="#fnbck-d7e69">3</a></sup><sup></sup> <a href="https://fedlex.data.admin.ch/eli/cc/2003/748" target="_blank">RS <b>412.101</b></a></p>
<p id="fn-d7e80"><sup><a href="#fnbck-d7e80">4</a></sup><sup></sup> <a href="https://fedlex.data.admin.ch/eli/cc/2007/692" target="_blank">RS <b>822.115</b></a></p>
<p id="fn-d7e91"><sup><a href="#fnbck-d7e91">5</a></sup><sup></sup>  Versione del 6 luglio 2015.</p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto e durata</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Denominazione e profilo professionale</a>
</h6>
<div class="collapseable">
<p class="absatz "><sup>1</sup> La denominazione professionale è selvicoltrice AFC/selvicoltore AFC.</p>
<p class="absatz "><sup>2</sup> I selvicoltori attendono a lavori specifici nel bosco e negli ecosistemi limitrofi. Il loro profilo professionale implica in particolare i seguenti comportamenti e attività:</p>
<dl>
<dt>a. </dt>
<dd>adempimento di compiti e risoluzione di problemi nella raccolta del legname, nella rinnovazione e cura del bosco, di bordi di bosco, siepi e altri biotopi, nel campo della protezione del bosco, delle costruzioni forestali e dell’ingegneria naturalistica;</dd>
<dt>b. </dt>
<dd>rispetto nel lavoro a contatto con la natura e utilizzo in modo professionale e autonomo delle tecniche e degli strumenti di lavoro appropriati;</dd>
<dt>c. </dt>
<dd>forte consapevolezza dell’importanza della sicurezza, capacità di lavorare in gruppo e comunicativa.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Durata, ammissione e inizio</a>
</h6>
<div class="collapseable">
<p class="absatz "><sup>1</sup> La formazione professionale di base dura tre anni. </p>
<p class="absatz "><sup>2</sup> L’inizio della formazione professionale di base segue il calendario scolastico della relativa scuola professionale.</p>
<p class="absatz "><inl><sup>3</sup></inl><inl> </inl>Per iniziare la formazione di base è necessario presentare preventivamente alle autorità cantonali un certificato medico. Detto certificato considera esclusivamente aspetti della medicina del lavoro e attesta l’idoneità del candidato a svolgere, con o senza riserva, i lavori descritti nella presente ordinanza. </p>
<p class="absatz "><sup>4</sup> L’autorità cantonale approva il contratto di tirocinio tenendo conto del certificato medico.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obiettivi ed esigenze</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenze</a>
</h6>
<div class="collapseable">
<p class="absatz "><sup>1</sup> Gli obiettivi e le esigenze della formazione professionale di base sono espressi sotto forma di competenze operative secondo gli articoli 4–7.</p>
<p class="absatz "><sup>2</sup> Essi valgono per tutti i luoghi di formazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenza professionale</a>
</h6>
<div class="collapseable">
<p class="absatz ">La competenza professionale comprende conoscenze e capacità nei seguenti ambiti:</p>
<dl>
<dt>a. </dt>
<dd>raccolta del legname;</dd>
<dt>b. </dt>
<dd>rinnovazione e cura del bosco e di altri ecosistemi;</dd>
<dt>c. </dt>
<dd>protezione del bosco;</dd>
<dt>d. </dt>
<dd>costruzioni forestali;</dd>
<dt>e. </dt>
<dd>impiego e manutenzione di strumenti di lavoro;</dd>
<dt>f. </dt>
<dd>protezione della salute e sicurezza sul lavoro;</dd>
<dt>g. </dt>
<dd>mansioni aziendali.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenza metodologica</a>
</h6>
<div class="collapseable">
<p class="absatz ">La competenza metodologica comprende conoscenze e capacità nei seguenti ambiti:</p>
<dl>
<dt>a. </dt>
<dd>tecniche di lavoro;</dd>
<dt>b. </dt>
<dd>approccio reticolare a livello teorico e operativo;</dd>
<dt>c. </dt>
<dd>modo ecologico di pensare e operare nell’utilizzo di strumenti di lavoro e installazioni aziendali;</dd>
<dt>d. </dt>
<dd>strategie d’apprendimento.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Competenza sociale</a>
</h6>
<div class="collapseable">
<p class="absatz ">La competenza sociale comprende conoscenze e capacità nei seguenti ambiti:</p>
<dl>
<dt>a. </dt>
<dd>capacità di lavorare in gruppo;</dd>
<dt>b. </dt>
<dd>capacità di gestire le situazioni conflittuali e collaborazione;</dd>
<dt>c. </dt>
<dd>comunicazione e informazione;</dd>
<dt>d. </dt>
<dd>consapevolezza nei confronti della salute e della sicurezza.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Competenza personale</a>
</h6>
<div class="collapseable">
<p class="absatz ">La competenza personale comprende conoscenze e capacità nei seguenti ambiti:</p>
<dl>
<dt>a. </dt>
<dd>senso di responsabilità;</dd>
<dt>b. </dt>
<dd>capacità di lavorare sotto pressione;</dd>
<dt>c. </dt>
<dd>forme comportamentali;</dd>
<dt>d. </dt>
<dd>flessibilità e apprendimento continuo.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sicurezza sul lavoro, protezione della salute e dell’ambiente</a>
</h1>
<div class="collapseable"><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d7e256" id="fnbck-d7e256">6</a></sup>
</h6>
<div class="collapseable">
<p class="absatz "><sup>1</sup> All’inizio e durante la formazione, gli operatori forniscono e spiegano alle persone in formazione le prescrizioni e le raccomandazioni relative alla sicurezza sul lavoro e alla protezione della salute e dell’ambiente, in particolare quelle relative alla comunicazione dei pericoli (simboli di pericolo e di obbligo, pittogrammi) in questi tre settori.</p>
<p class="absatz "><sup>2</sup> Dette prescrizioni e raccomandazioni vengono fornite in tutti i luoghi di formazione e considerate nelle procedure di qualificazione.</p>
<p class="absatz "><sup>3</sup> Tutti i luoghi di formazione sensibilizzano le persone in formazione allo sviluppo sostenibile, con particolare attenzione all’equilibrio tra interessi sociali, ecologici ed economici.</p>
<p class="absatz "><sup>4</sup> In deroga all’articolo 4 capoverso 1 OLL 5 è ammesso l’impiego di persone in formazione in conformità con il loro stato di formazione per le attività qui di seguito elencate:</p>
<dl>
<dt>a. </dt>
<dd>lavori che superano obiettivamente le capacità fisiche o psichiche dei giovani;</dd>
<dt>b. </dt>
<dd>lavori che espongono i giovani a effetti fisici pericolosi per la salute, segnatamente lavori che implicano una forte esposizione al rumore, agli urti e alle vibrazioni;</dd>
<dt>c. </dt>
<dd>lavori che espongono i giovani ad agenti chimici pericolosi per la salute contrassegnati con una delle seguenti frasi R secondo l’ordinanza del 18 maggio 2005<sup><a href="#fn-d7e286" id="fnbck-d7e286">7</a></sup> sui prodotti chimici: R40, R45 e R46;</dd>
<dt>d. </dt>
<dd>lavori con macchine, equipaggiamenti o attrezzi che comportano rischi di infortuni che presumibilmente i giovani, per scarsa consapevolezza della sicurezza o per scarsa esperienza o formazione, non possono riconoscere o evitare;</dd>
<dt>e. </dt>
<dd>lavori che comportano un notevole pericolo d’incendio o di esplosione;</dd>
<dt>f. </dt>
<dd>lavori che si effettuano ad altezze pericolose.</dd>
</dl>
<p class="absatz "><sup>4</sup> L’impiego di persone in formazione secondo il capoverso 4 presuppone che dette persone vengano formate, istruite e sorvegliate in maniera adeguata al più elevato pericolo d’infortunio; tali precauzioni particolari sono fissate nel piano di formazione sotto forma di misure di accompagnamento riguardanti la sicurezza sul lavoro e la protezione della salute.</p>
<div class="footnotes">
<p id="fn-d7e256"><sup><a href="#fnbck-d7e256">6</a></sup><sup></sup> Versione del 6 luglio 2015, in vigore dal 1° agosto 2015.</p>
<p id="fn-d7e286"><sup><a href="#fnbck-d7e286">7</a></sup><sup></sup>  <a href="https://fedlex.data.admin.ch/eli/cc/2015/366" target="_blank">RS <b>813.11</b></a></p>
</div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Parti svolte dai luoghi di formazione e lingua d’insegnamento</a>
</h1>
<div class="collapseable">
<article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Parti svolte dai luoghi di formazione</a>
</h6>
<div class="collapseable">
<p class="absatz "><sup>1</sup> La formazione professionale pratica si svolge in media su quattro giorni alla settimana per tutta la durata della formazione professionale di base. </p>
<p class="absatz "><sup>2</sup> L’insegnamento scolastico obbligatorio comprende 1080 lezioni<sup><a href="#fn-d7e321" id="fnbck-d7e321">8</a></sup>. Esso include 120 lezioni per l’insegnamento dello sport. </p>
<p class="absatz "><sup>3</sup> I corsi interaziendali hanno una durata minima di 47 e massima di 52 giornate di otto ore. Nell’ultimo semestre della formazione professionale di base non si svolgono corsi interaziendali.</p>
<div class="footnotes"><p id="fn-d7e321"><sup><a href="#fnbck-d7e321">8</a></sup><sup></sup> Versione del 1° novembre 2009.</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Lingua d’insegnamento</a>
</h6>
<div class="collapseable">
<p class="absatz "><sup>1</sup> La lingua d’insegnamento è di norma la lingua nazionale del luogo in cui si trova la scuola professionale. </p>
<p class="absatz "><sup>2</sup> È raccomandato l’insegnamento bilingue nella lingua nazionale locale e in un’altra lingua nazionale o in inglese.</p>
<p class="absatz "><sup>3</sup> I Cantoni possono autorizzare altre lingue d’insegnamento.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Piano di formazione e cultura generale</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Piano di formazione</a><sup><a href="#fn-d7e351" id="fnbck-d7e351">9</a></sup>
</h6>
<div class="collapseable">
<p class="absatz "><sup>1</sup> Al momento dell’entrata in vigore della presente ordinanza è disponibile un piano di formazione emanato dalla competente organizzazione del mondo del lavoro e approvato dalla SEFRI.</p>
<p class="absatz "><sup>2</sup> Il piano di formazione:</p>
<dl>
<dt>a. </dt>
<dd>riporta i contenuti della formazione di base e le disposizioni relative alla sicurezza sul lavoro e alla protezione della salute e dell’ambiente e determina quali competenze operative vengono trasmesse e apprese in ciascun luogo di formazione;</dd>
<dt>b. </dt>
<dd>riporta la griglia delle lezioni della scuola professionale;</dd>
<dt>c. </dt>
<dd>designa l’ente responsabile dei corsi interaziendali e definisce l’organizzazione dei corsi e la loro ripartizione sulla durata della formazione professionale di base;</dd>
<dt>d. </dt>
<dd>rapporta coerentemente le competenze operative alle procedure di qualificazione, di cui precisa le modalità.</dd>
</dl>
<p class="absatz "><sup>3</sup> Al piano di formazione sono allegati:</p>
<dl>
<dt>a. </dt>
<dd>l’elenco degli strumenti per la promozione della qualità della formazione professionale di base con indicazione del centro di distribuzione;</dd>
<dt>b. </dt>
<dd>le misure di accompagnamento riguardanti la sicurezza sul lavoro e la protezione della salute.</dd>
</dl>
<div class="footnotes"><p id="fn-d7e351"><sup><a href="#fnbck-d7e351">9</a></sup><sup></sup>  Versione del 6 luglio 2015, in vigore dal 1° agosto 2015.</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Cultura generale</a>
</h6>
<div class="collapseable">
<p class="absatz ">Per gli insegnamenti di cultura generale fa stato l’ordinanza della SEFRI del 27 aprile 2006<sup><a href="#fn-d7e395" id="fnbck-d7e395">10</a></sup> sulle prescrizioni minime in materia di cultura generale nella formazione professionale di base.</p>
<div class="footnotes"><p id="fn-d7e395"><sup><a href="#fnbck-d7e395">10</a></sup><sup></sup> <a href="https://fedlex.data.admin.ch/eli/cc/2006/510" target="_blank">RS <b>412.101.241</b></a></p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Requisiti per gli operatori della formazione nell’azienda di tirocinio</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Requisiti professionali minimi richiesti ai formatori</a>
</h6>
<div class="collapseable"><p class="absatz ">I requisiti professionali minimi ai sensi dell’articolo 44 capoverso 1 lettere a e b OFPr sono soddisfatti se il formatore è titolare dell’attestato federale di capacità di selvicoltore, ha almeno due anni di pratica professionale e svolge lavori pratici in azienda.</p></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Numero massimo di persone in formazione</a><sup><a href="#fn-d7e418" id="fnbck-d7e418">11</a></sup>
</h6>
<div class="collapseable">
<p class="absatz "><sup>1</sup> Nelle aziende che impiegano un formatore al 100 per cento o due formatori ciascuno almeno al 60 per cento può svolgere il tirocinio una persona in formazione.</p>
<p class="absatz "><sup>2</sup> Per ogni altro specialista occupato al 100 per cento o per ogni due specialisti in più occupati ciascuno almeno al 60 per cento può svolgere il tirocinio una persona in formazione in più.</p>
<p class="absatz "><sup>3</sup> È considerato specialista il titolare di un attestato federale di capacità, di un certificato federale di formazione pratica o di una qualifica equivalente nel campo della persona in formazione.</p>
<p class="absatz "><sup>4</sup> Nelle aziende che possono impiegare solo una persona in formazione una seconda persona può iniziare il tirocinio quando la prima arriva all’ultimo anno della formazione professionale di base.</p>
<p class="absatz "><sup>5</sup> In casi particolari l’autorità cantonale può autorizzare il superamento del numero massimo di persone in formazione nelle aziende di tirocinio che da più anni svolgono la loro funzione di formazione con risultati particolarmente positivi.</p>
<div class="footnotes"><p id="fn-d7e418"><sup><a href="#fnbck-d7e418">11</a></sup><sup></sup> Versione del 6 luglio 2015, in vigore dal 1° agosto 2015.</p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Documentazione dell’apprendimento e delle prestazioni</a>
</h1>
<div class="collapseable">
<article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Azienda</a>
</h6>
<div class="collapseable">
<p class="absatz "><sup>1</sup> La persona in formazione tiene una documentazione dell’apprendimento sotto forma di libro di lavoro, in cui annota regolarmente i principali lavori eseguiti, le capacità acquisite e le esperienze fatte in azienda.</p>
<p class="absatz "><sup>2</sup> Il formatore controlla e firma tale documentazione almeno una volta al semestre e la discute con la persona in formazione.</p>
<p class="absatz "><sup>3</sup> Il formatore rileva in un rapporto scritto il livello raggiunto dalla persona in formazione e attribuisce una nota alle prestazioni della persona in formazione alla fine di ogni semestre.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Corsi interaziendali</a>
</h6>
<div class="collapseable"><p class="absatz ">Gli operatori dei corsi interaziendali documentano e attribuiscono una nota alle prestazioni delle persone in formazione per i corsi previsti nel piano di formazione.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Formazione scolastica e formazione di base organizzata dalla scuola</a>
</h6>
<div class="collapseable">
<p class="absatz "><sup>1</sup> La persona in formazione tiene una documentazione dell’apprendimento sotto forma di erbario. </p>
<p class="absatz "><sup>2</sup> Gli operatori della formazione scolastica e della formazione di base organizzata dalla scuola documentano le prestazioni delle persone in formazione nelle materie insegnate e consegnano loro una pagella alla fine di ogni semestre.</p>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Procedura di qualificazione</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Ammissione</a>
</h6>
<div class="collapseable">
<p class="absatz "><sup>1</sup> È ammesso alla procedura di qualificazione chi ha assolto la formazione professionale di base:</p>
<dl>
<dt>a. </dt>
<dd>secondo le disposizioni della presente ordinanza;</dd>
<dt>b. </dt>
<dd>in un istituto di formazione autorizzato dal Cantone; oppure</dd>
<dt>c. </dt>
<dd>al di fuori di un ciclo di formazione regolare e dimostra di soddisfare i requisiti per l’esame finale.</dd>
</dl>
<p class="absatz "><sup>2</sup> Dell’esperienza professionale richiesta per l’ammissione a una procedura di qualificazione di cui all’articolo 32 OFPr devono essere stati svolti almeno tre anni nel campo del selvicoltore.</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Oggetto, durata e svolgimento</a>
</h6>
<div class="collapseable">
<p class="absatz "><sup>1</sup> Nella procedura di qualificazione si deve dimostrare di aver acquisito le competenze di cui agli articoli 4–7.</p>
<p class="absatz "><sup>2</sup> Nell’esame finale vengono esaminati i campi di qualificazione sotto elencati nel modo seguente:</p>
<dl>
<dt>a. </dt>
<dd>lavoro pratico «raccolta del legname» della durata di otto ore. La persona in formazione deve dimostrare di essere in grado di eseguire le attività richieste, in modo professionalmente corretto e adeguato alle necessità e alla situazione. La documentazione dell’apprendimento e dei corsi interaziendali può essere consultata come ausilio;</dd>
<dt>b. </dt>
<dd>lavoro pratico «selvicoltura e altri lavori forestali» della durata di otto ore. La persona in formazione deve dimostrare di essere in grado di eseguire le attività richieste, in modo professionalmente corretto e adeguato alle necessità e alla situazione. La documentazione dell’apprendimento e dei corsi interaziendali può essere consultata come ausilio;</dd>
<dt>c. </dt>
<dd>conoscenze professionali, della durata di tre ore. L’esame è scritto oppure sia scritto sia orale. Se l’esame si svolge in forma orale, la durata massima è di un’ora;</dd>
<dt>d. </dt>
<dd>cultura generale. Per l’esame finale nel campo di qualificazione «cultura generale» fa stato l’ordinanza della SEFRI del 27 aprile 2006<sup><a href="#fn-d7e527" id="fnbck-d7e527">12</a></sup> sulle prescrizioni minime in materia di cultura generale nella formazione professionale di base.</dd>
</dl>
<div class="footnotes"><p id="fn-d7e527"><sup><a href="#fnbck-d7e527">12</a></sup><sup></sup> <a href="https://fedlex.data.admin.ch/eli/cc/2006/510" target="_blank">RS <b>412.101.241</b></a></p></div>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Superamento, calcolo e ponderazione delle note</a>
</h6>
<div class="collapseable">
<p class="absatz "><sup>1</sup> L’esame finale è superato se:</p>
<dl>
<dt>a. </dt>
<dd>per il campo di qualificazione «raccolta del legname» e per il campo di qualificazione «selvicoltura e altri lavori forestali» viene attribuito il 4 o una nota superiore; e</dd>
<dt>b. </dt>
<dd>la nota complessiva raggiunge o supera il 4.</dd>
</dl>
<p class="absatz "><sup>2</sup> La nota complessiva è data dalla media delle note ponderate dei singoli campi di qualificazione dell’esame finale e della nota dei luoghi di formazione ed è arrotondata a un decimale. Vale la seguente ponderazione:</p>
<dl>
<dt>a. </dt>
<dd>campo di qualificazione «raccolta del legname»: conta una volta sola;</dd>
<dt>b. </dt>
<dd>campo di qualificazione «selvicoltura e altri lavori forestali»: conta una volta sola;</dd>
<dt>c. </dt>
<dd>conoscenze professionali: conta una volta sola;</dd>
<dt>d. </dt>
<dd>nota dei luoghi di formazione: conta una volta sola;</dd>
<dt>e. </dt>
<dd>cultura generale: conta una volta sola.</dd>
</dl>
<p class="absatz "><sup>3</sup> Per nota dei luoghi di formazione si intende la media arrotondata a un decimale delle note relative</p>
<dl>
<dt>a. </dt>
<dd>all’insegnamento professionale;</dd>
<dt>b. </dt>
<dd>ai corsi interaziendali;</dd>
<dt>c. </dt>
<dd>alla formazione professionale pratica.</dd>
</dl>
<p class="absatz "><sup>4</sup> Per nota relativa all’insegnamento professionale si intende la media arrotondata al punto o al mezzo punto di tutte le sei note semestrali relative all’insegnamento professionale (<sup>6</sup>/<sub>7</sub>) e della nota relativa all’erbario (<sup>1</sup>/<sub>7</sub>).</p>
<p class="absatz "><sup>5</sup> Per nota relativa ai corsi interaziendali si intende la media arrotondata al punto o al mezzo punto di tutte le prestazioni valutate.</p>
<p class="absatz "><sup>6</sup> Per nota relativa alla formazione professionale pratica si intende la media arrotondata al punto o al mezzo punto delle note dei rapporti di formazione dei primi cinque semestri.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Ripetizioni</a>
</h6>
<div class="collapseable">
<p class="absatz "><sup>1</sup> La ripetizione della procedura di qualificazione è disciplinata dall’articolo 33 OFPr. Qualora debba essere ripetuto un campo di qualificazione, esso va ripetuto interamente.</p>
<p class="absatz "><sup>2</sup> Qualora si ripeta la procedura di qualificazione senza frequentare nuovamente l’insegnamento professionale o i corsi interaziendali, restano valide le note scolastiche conseguite in precedenza. Se si ripetono almeno due semestri di insegnamento professionale o gli ultimi due corsi interaziendali, fanno stato le nuove note. </p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Caso particolare</a>
</h6>
<div class="collapseable"><p class="absatz ">Per le persone che hanno assolto la formazione diversamente da quanto disciplinato dalla presente ordinanza, invece della nota dei luoghi di formazione si tiene in considerazione quella del campo di qualificazione «conoscenze professionali» raddoppiata.</p></div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Attestato federale di capacità</a>
</h1>
<div class="collapseable"><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable">
<p class="absatz "><sup>1</sup> Chi ha superato la procedura di qualificazione, riceve l’attestato federale di capacità (AFC).</p>
<p class="absatz "><sup>2</sup> L’attestato federale di capacità conferisce al titolare il diritto di avvalersi della designazione legalmente protetta di «selvicoltrice AFC/selvicoltore AFC».</p>
<p class="absatz "><sup>3</sup> Nel certificato delle note figurano:</p>
<dl>
<dt>a. </dt>
<dd>la nota complessiva;</dd>
<dt>b. </dt>
<dd>le note di ogni campo di qualificazione dell’esame finale e la nota dei luoghi di formazione.</dd>
</dl>
</div></article></div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10:  Sviluppo della qualità e organizzazione</a><b><sup><a href="#fn-d7e648" id="fnbck-d7e648">13</a></sup></b>
</h1>
<div class="footnotes"><p id="fn-d7e648"><sup><a href="#fnbck-d7e648">13</a></sup><sup></sup>  Versione del 6 luglio 2015, in vigore dal 1° agosto 2015.</p></div>
<div class="collapseable"><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> <b></b>Commissione svizzera per lo sviluppo professionale e la qualità della formazione delle professioni forestali</a>
</h6>
<div class="collapseable">
<p class="absatz "><sup>1</sup> La Commissione svizzera per lo sviluppo professionale e la qualità della formazione delle professioni forestali è composta da:</p>
<dl>
<dt>a. </dt>
<dd>quattro rappresentanti dell’Oml forestale Svizzera;</dd>
<dt>b. </dt>
<dd>un rappresentante dei docenti di materie professionali;</dd>
<dt>c. </dt>
<dd>almeno un rappresentante della Confederazione e uno dei Cantoni.</dd>
</dl>
<p class="absatz "><sup>2</sup> Le regioni linguistiche sono adeguatamente rappresentate.</p>
<p class="absatz "><sup>3</sup> La Commissione si autocostituisce.</p>
<p class="absatz "><sup>4</sup> Essa svolge in particolare i seguenti compiti:</p>
<dl>
<dt>a. </dt>
<dd>verifica costantemente, ma almeno ogni cinque anni, l’ordinanza sulla formazione professionale di base e il piano di formazione in relazione agli sviluppi economici, tecnologici, ecologici e didattici. Nella verifica tiene conto di eventuali nuovi aspetti organizzativi della formazione professionale di base;</dd>
<dt>b. </dt>
<dd>chiede alla competente organizzazione del mondo del lavoro di presentare alla SEFRI una domanda di modifica dell’ordinanza sulla formazione professionale di base, qualora gli sviluppi osservati lo rendano necessario;</dd>
<dt>c. </dt>
<dd>chiede all’organizzazione del mondo del lavoro l’adeguamento del piano di formazione, qualora gli sviluppi osservati lo rendano necessario;</dd>
<dt>d. </dt>
<dd>esprime un parere riguardo agli strumenti per la validazione degli apprendimenti acquisiti;</dd>
<dt>e. </dt>
<dd>esprime un parere riguardo agli strumenti per la promozione della qualità della formazione professionale di base, in particolare sulle disposizioni esecutive concernenti le procedure di qualificazione.</dd>
</dl>
</div></article></div></section><section id="sec_11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_11">Sezione 11:  Disposizioni finali</a>
</h1>
<div class="collapseable">
<article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Diritto previgente: abrogazione </a>
</h6>
<div class="collapseable">
<p class="absatz "><sup>1</sup> Sono abrogati:</p>
<dl>
<dt>a. </dt>
<dd>il regolamento del 14 febbraio 1983<sup><a href="#fn-d7e715" id="fnbck-d7e715">14</a></sup> concernente il tirocinio e l’esame finale di tirocinio per selvicoltori;</dd>
<dt>b. </dt>
<dd>il programma del 5 luglio 1993<sup><a href="#fn-d7e729" id="fnbck-d7e729">15</a></sup> per l’insegnamento professionale dei selvicoltori.</dd>
</dl>
<p class="absatz "><sup>2</sup> L’approvazione del regolamento del 15 giugno 1993<sup><a href="#fn-d7e742" id="fnbck-d7e742">16</a></sup> concernente i corsi d’introduzione per selvicoltori è revocata.</p>
<div class="footnotes">
<p id="fn-d7e715"><sup><a href="#fnbck-d7e715">14</a></sup><sup></sup> <i>FF <b>1983</b> II 285</i></p>
<p id="fn-d7e729"><sup><a href="#fnbck-d7e729">15</a></sup><sup></sup> <i>FF <b>1993 </b>III 557</i></p>
<p id="fn-d7e742"><sup><a href="#fnbck-d7e742">16</a></sup><sup></sup> <i>FF <b>1993 </b>III 557</i></p>
</div>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Disposizioni transitorie</a>
</h6>
<div class="collapseable">
<p class="absatz "><sup>1</sup> Le persone che hanno iniziato la formazione di selvicoltore prima del 1<sup>o</sup> gennaio 2007 la portano a termine in base al diritto previgente.</p>
<p class="absatz "><sup>2</sup> Fino al 31 dicembre 2011, chi ripete l’esame finale di tirocinio per selvicoltore viene valutato, su richiesta, in base al diritto previgente.</p>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Entrata in vigore</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° gennaio 2007.</p>
<p class="absatz "><sup>2</sup> Le disposizioni concernenti la procedura di qualificazione, le attestazioni e il titolo (art. 18–23) entrano in vigore il 1° gennaio 2010.</p>
<p class="absatz "><sup>3</sup> Le modifiche del 6 luglio 2015 entrano in vigore il 1° agosto 2015.<sup><a href="#fn-d7e781" id="fnbck-d7e781">17</a></sup></p>
<div class="footnotes"><p id="fn-d7e781"><sup><a href="#fnbck-d7e781">17</a></sup><sup></sup>  Inserito il 6 luglio 2015.</p></div>
</div></article>
</div></section></main>
</div></body>
</html>
