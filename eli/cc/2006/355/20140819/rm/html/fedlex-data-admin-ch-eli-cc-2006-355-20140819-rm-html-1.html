<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2006-355-20140819-rm-docx-1</title>
</head>
<body><div id="lawcontent">
<div id="preface">
<!--152.3--><p class="srnummer">152.3</p>
<?del-struct abstand4pt><?del-struct abstand4pt><?del-struct abstand4pt><?del-struct abstand4pt><p>Rumantsch è ina lingua naziunala, ma ina lingua parzialmain uffiziala da la Confederaziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina validitad legala.</p>
<?del-struct abstand4pt><?del-struct abstand4pt><?del-struct abstand4pt><h1 class="erlasstitel">Lescha federala davart il princip da la transparenza da l’administraziun</h1>
<h2 class="erlasskurztitel">(Lescha da transparenza, LTrans)</h2>
<?del-struct abstand18pt><p>dals 17 da december 2004 (versiun dals 19 d’avust 2014)</p>
</div>
<div id="preamble">
<p>L’Assamblea federala da la Confederaziun svizra,</p>
<p>sa basond sin l’artitgel 173 alinea 2 da la constituziun federala<sup><a href="#fn-d7233e30">1</a></sup>, <br>suenter avair gì invista da la missiva dal cussegl federal dals 12 da favrer 2003<sup><a href="#fn-d7233e38">2</a></sup>,</p>
<p>concluda:</p>
<div class="footnotes">
<p id="fn-d7233e30"><sup>1</sup> CS <b>101</b></p>
<p id="fn-d7233e38"><sup>2</sup> <a href="https://fedlex.data.admin.ch/eli/fga/2003/246">BBl <b>2003</b> 1963 </a>(versiun tudestga).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun Disposiziuns generalas </a>
</h1>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Intent ed object </a>
</h6>
<div class="collapseable"> <p>Questa lescha ha l’intent da promover la transparenza davart l’incarica, davart l’or­ganisaziun e davart l’activitad da l’administraziun. Per quest intent gida ella ad infurmar la publicitad cun al garantir l’access als documents uffizials.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Champ d’applicaziun persunal </a>
</h6>
<div class="collapseable"> <p><sup>1</sup> Questa lescha vala per:</p>
<dl>
<dt>a.</dt>
<dd>l’administraziun federala;</dd>
<dt>b.</dt>
<dd>las organisaziuns e las persunas da dretg public e privat externas a l’admini­straziun federala, uschenavant ch’ellas relaschan actas u prendan disposiziuns d’emprima instanza en il senn da l’artitgel 5 da la Lescha federala dals 20 da december 1968<sup><a href="#fn-d7233e81">3</a></sup> davart la procedura administrativa (PA);</dd>
<dt>c.</dt>
<dd>ils Servetschs dal parlament.</dd>
</dl>
<p><sup>2</sup> Questa lescha na vala betg per la Banca naziunala svizra e per l’Autoritad federala per la surveglianza dals martgads da finanzas.<sup><a href="#fn-d7233e95">4</a></sup></p>
<p><sup>3</sup> Il Cussegl federal po excluder dal champ d’applicaziun da la lescha ulteriuras uni­tads da l’administraziun federala sco er ulteriuras organisaziuns e persunas externas a l’administraziun federala, sche:</p>
<dl>
<dt>a.</dt>
<dd>quai è necessari per ademplir las incumbensas che las èn vegnidas surdadas;</dd>
<dt>b.</dt>
<dd>i vegniss fatg donn a lur cumpetitivitad tras la submissiun a questa lescha;</dd>
<dt>c.</dt>
<dd>las incumbensas che las èn vegnidas surdadas èn da pitschna impurtanza.</dd>
</dl>
<div class="footnotes">
<p id="fn-d7233e81"><sup>3</sup> <a href="https://fedlex.data.admin.ch/eli/cc/1969/737_757_755/20200401">SR <b>172.021</b></a></p>
<p id="fn-d7233e95"><sup>4</sup> Versiun tenor la cifra 1 da l’agiunta tar la Lescha dals 22 da zercl. 2007 davart la surveglianza dals martgads da finanzas, en vigur dapi il 1. da schan. 2009 (<a href="https://fedlex.data.admin.ch/eli/cc/2008/736/20200101">SR <b>956.1</b></a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Champ d’applicaziun material </a>
</h6>
<div class="collapseable"> <p><sup>1</sup> Questa lescha na vala betg per:</p>
<dl>
<dt>a.</dt>
<dd>l’access a documents uffizials concernent las proceduras:<dl>
<dt>1.</dt>
<dd>civila,</dd>
<dt>2.</dt>
<dd>penala,</dd>
<dt>3.</dt>
<dd>da l’agid internaziunal giuridic ed uffizial,</dd>
<dt>4.</dt>
<dd>internaziunalas per reglar dispitas,</dd>
<dt>5.</dt>
<dd>da la giurisdicziun statala ed administrativa u</dd>
<dt>6.</dt>
<dd>da cumpromiss;</dd>
</dl>
</dd>
<dt>b.</dt>
<dd>il dretg d’ina partida da consultar las actas d’ina procedura administrativa d’emprima instanza.</dd>
</dl>
<p><sup>2</sup> L’access als documents uffizials che cuntegnan datas persunalas dal petent sa drizza tenor la Lescha federala dals 19 da zercladur 1992<sup><a href="#fn-d7233e155">5</a></sup> davart la protecziun da datas.</p>
<div class="footnotes"><p id="fn-d7233e155"><sup>5</sup> <a href="https://fedlex.data.admin.ch/eli/cc/1993/1945_1945_1945/20190301">SR <b>235.1</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Resalva da disposiziuns spezialas </a>
</h6>
<div class="collapseable"> <p>Resalvadas restan las disposiziuns spezialas d’ulteriuras leschas federalas:</p>
<dl>
<dt>a.</dt>
<dd>che decleran tschertas infurmaziuns sco secretas; u</dd>
<dt>b.</dt>
<dd>che prevesan premissas che divergeschan da quellas previsas en questa lescha per l’access a tschertas infurmaziuns.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Documents uffizials </a>
</h6>
<div class="collapseable"> <p><sup>1</sup> Sco document uffizial chapeschan ins mintga infurmaziun:</p>
<dl>
<dt>a.</dt>
<dd>ch’è registrada sin tge purtader d’infurmaziuns ch’i saja;</dd>
<dt>b.</dt>
<dd>ch’è en possess da l’autoritad, da la quala ella deriva u a la quala ella è vegnida communitgada; e</dd>
<dt>c.</dt>
<dd>che concerna l’adempliment d’ina incumbensa publica.</dd>
</dl>
<p><sup>2</sup> Sco documents uffizials vegnan considerads er ils documents che pon vegnir pro­ducids cun agid d’in tractament electronic simpel sin basa d’infurmaziuns registradas che satisfan a las pretensiuns tenor l’alinea 1 literas b e c.</p>
<p><sup>3</sup> Betg sco documents uffizials vegnan considerads ils documents:</p>
<dl>
<dt>a.</dt>
<dd>che vegnan utilisads d’ina autoritad per intents commerzials;</dd>
<dt>b.</dt>
<dd>dals quals il tractament n’è betg terminà; u</dd>
<dt>c.</dt>
<dd>ch’èn destinads ad in diever persunal.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun Dretg d’access als documents uffizials </a>
</h1>
<div class="collapseable"> <article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Princip da transparenza </a>
</h6>
<div class="collapseable"> <p><sup>1</sup> Mintga persuna ha il dretg da consultar ils documents uffizials e da survegnir infur­maziuns da vart da las autoritads areguard il cuntegn dals documents uffizials.</p>
<p><sup>2</sup> Ella po consultar ils documents al lieu ubain dumandar ina copia. La legislaziun davart il dretg d’autur resta resalvada.</p>
<p><sup>3</sup> Sch’in document uffizial è vegnì publitgà en in organ da publicaziun u sin ina pagina d’internet da la Confederaziun, vegn considerà il dretg tenor ils alineas 1 e 2 sco ademplì.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Excepziuns </a>
</h6>
<div class="collapseable"> <p><sup>1</sup> Il dretg d’access als documents uffizials vegn limità, suspendì u refusà, sch’el po:</p>
<dl>
<dt>a.</dt>
<dd>pregiuditgar considerablamain la libra furmaziun da l’opiniun e da la voluntad d’ina autoritad suttamessa a questa lescha, d’in auter organ legislativ u administrativ u d’ina instanza giudiziala;</dd>
<dt>b.</dt>
<dd>disturbar l’execuziun tenor las finamiras da mesiras concretas tras ina auto­ritad;</dd>
<dt>c.</dt>
<dd>periclitar la segirezza interna u externa da la Svizra;</dd>
<dt>d.</dt>
<dd>cumprometter ils interess da la politica exteriura u las relaziuns inter­naziunalas da la Svizra;</dd>
<dt>e.</dt>
<dd>cumprometter las relaziuns tranter la Confederaziun ed ils chantuns u tranter ils chantuns;</dd>
<dt>f.</dt>
<dd>periclitar ils interess da la politica economica u monetara da la Svizra;</dd>
<dt>g.</dt>
<dd>svelar secrets da professiun, da fatschenta u da fabricaziun;</dd>
<dt>h.</dt>
<dd>divulgar infurmaziuns ch’èn vegnidas communitgadas voluntarmain da terzas persunas ad in’autoritad che aveva garantì da las tegnair secret.</dd>
</dl>
<p><sup>2</sup> Il dretg d’access als documents uffizials vegn limità, suspendì u refusà, sch’el po pregiuditgar la sfera privata da terzas persunas; excepziunalmain po dentant prevalair l’interess public a l’access.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Cas spezials </a>
</h6>
<div class="collapseable"> <p><sup>1</sup> I n’exista nagin dretg d’access als documents uffizials da la procedura da cun­rapport.</p>
<p><sup>2</sup> Ils documents uffizials dastgan vegnir rendids accessibels pir cur che la decisiun politica u administrativa, per la quala els èn la basa, è vegnida prendida.</p>
<p><sup>3</sup> Il Cussegl federal po decider excepziunalmain che documents uffizials da la con­sultaziun dals uffizis na vegnan betg rendids accessibels er suenter la decisiun.</p>
<p><sup>4</sup> L’access als documents uffizials concernent posiziuns relativas a tractativas currentas e futuras è en mintga cas exclus.</p>
<p><sup>5</sup> L’access als rapports davart l’evaluaziun da la capacitad da prestaziun da l’admi­nistraziun federala e davart l’efficacitad da sias mesiras è garantì.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Protecziun da datas da persunas </a>
</h6>
<div class="collapseable"> <p><sup>1</sup> Ils documents uffizials che cuntegnan datas da persunas ston, sche pussaivel, vegnir anonimisads avant che vegnir consultads.</p>
<p><sup>2</sup> Sche las dumondas d’access concernan documents uffizials che na pon betg vegnir anonimisads, vegn applitgà l’artitgel 19 da la Lescha federala davart la protecziun da datas<sup><a href="#fn-d7233e307">6</a></sup>. La procedura d’access sa drizza tenor la lescha qua avant maun.</p>
<div class="footnotes"><p id="fn-d7233e307"><sup>6</sup> <a href="https://fedlex.data.admin.ch/eli/cc/1993/1945_1945_1945/20190301">SR <b>235.1</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun Procedura d’access als documents uffizials </a>
</h1>
<div class="collapseable"> <article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Dumonda d’access </a>
</h6>
<div class="collapseable"> <p><sup>1</sup> La dumonda d’access als documents uffizials sto vegnir drizzada a l’autoritad che ha fatg il document u che l’ha survegnì sco adressata principala da terzas persunas che na suttastattan betg a questa lescha.</p>
<p><sup>2</sup> Il Cussegl federal po prevair ina procedura speziala per l’access als documents uf­fizials da las represchentanzas svizras a l’exteriur e da las missiuns tar organisaziuns internaziunalas.</p>
<p><sup>3</sup> La dumonda sto esser formulada en moda suffizientamain clera.</p>
<p><sup>4</sup> Il Cussegl federal regla ils detagls da la procedura:</p>
<dl>
<dt>a.</dt>
<dd>el resguarda ils basegns spezials da las medias;</dd>
<dt>b.</dt>
<dd>el po prevair autras modalitads d’access, nua ch’in grond dumber da dumon­das sa referescha als medems documents;</dd>
<dt>c.</dt>
<dd>el po prolungar ils termins da tractament per dumondas che pretendan in tractament che chaschuna ina lavur spezialmain gronda.</dd>
</dl>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Dretg da consultaziun </a>
</h6>
<div class="collapseable"> <p><sup>1</sup> Sche la dumonda d’access concerna documents uffizials che cuntegnan datas da persunas e sche l’autoritad prevesa da conceder l’access, consultescha ella la persuna pertutgada e la dat l’occasiun da prender posiziun entaifer 10 dis.</p>
<p><sup>2</sup> L’autoritad infurmescha la persuna consultada davart sia posiziun pertutgant la dumonda d’access.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Posiziun da l’autoritad </a>
</h6>
<div class="collapseable"> <p><sup>1</sup> L’autoritad prenda posiziun uschè svelt sco pussaivel, en mintga cas dentant entaifer 20 dis suenter avair retschavì la dumonda.</p>
<p><sup>2</sup> Il termin po vegnir prolungà excepziunalmain per 20 dis, sche la dumonda concerna documents voluminus, cumplexs u grev da procurar. El vegn prolungà per la durada necessaria, sche la dumonda concerna documents uffizials che cuntegnan datas da persunas.</p>
<p><sup>3</sup> Sche la dumonda concerna documents uffizials che cuntegnan datas da persunas, suspenda l’autoritad l’access fin che la situaziun giuridica è sclerida.</p>
<p><sup>4</sup> L’autoritad infurmescha ils petents, sch’il termin vegn prolungà u sche l’access vegn limità u refusà ed inditgescha summaricamain ils motivs persuenter. L’infurmaziun e la motivaziun, sche l’access vegn limità u refusà, vegnan fatgas en scrit.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Mediaziun </a>
</h6>
<div class="collapseable"> <p><sup>1</sup> Ina dumonda da mediaziun po far mintga persuna:</p>
<dl>
<dt>a.</dt>
<dd>da la quala l’access a documents uffizials vegn limità, suspendì u refusà;</dd>
<dt>b.</dt>
<dd>davart la dumonda da la quala l’autoritad n’ha betg prendì posiziun entaifer il termin; u</dd>
<dt>c.</dt>
<dd>ch’è vegnida consultada tenor l’artitgel 11, sche l’autoritad vul conceder l’access cunter sia voluntad.</dd>
</dl>
<p><sup>2</sup> La dumonda da mediaziun sto vegnir fatga en scrit a l’incumbensà federal per la pro­tecziun da datas e per la transparenza entaifer 20 dis suenter avair retschavì la posi­ziun da l’autoritad u suenter la scadenza dal termin che stat a disposiziun a l’autoritad per prender posiziun.</p>
<p><sup>3</sup> Sch’ina mediaziun reussescha, è la procedura liquidada.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Recumandaziun </a>
</h6>
<div class="collapseable"> <p>Sche la mediaziun na reussescha betg, consegna l’incumbensà federal per la pro­tecziun da datas e per la transparenza, entaifer 30 dis suenter avair retschavì la du­monda da mediaziun, ina decleraziun en scrit a las persunas participadas.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Disposiziun </a>
</h6>
<div class="collapseable"> <p><sup>1</sup> Il petent u la persuna consultada po pretender, entaifer 10 dis suenter avair retschavì la recumandaziun, ch’i vegnia relaschada ina disposiziun tenor l’artitgel 5 da la Lescha federala dals 20 da december 1968<sup><a href="#fn-d7233e424">7</a></sup> davart la procedura administrativa.</p>
<p><sup>2</sup> Dal rest relascha l’autoritad ina disposiziun, sch’ella – divergentamain da la recumandaziun:</p>
<dl>
<dt>a.</dt>
<dd>vul limitar, suspender u refusar il dretg d’access ad in document uffizial;</dd>
<dt>b.</dt>
<dd>vul conceder l’access ad in document uffizial che cuntegna datas da persunas.</dd>
</dl>
<p><sup>3</sup> La disposiziun sto vegnir relaschada entaifer 20 dis suenter avair retschavì la recu­mandaziun u la dumonda da decisiun tenor l’alinea 1.</p>
<div class="footnotes"><p id="fn-d7233e424"><sup>7</sup> <a href="https://fedlex.data.admin.ch/eli/cc/1969/737_757_755/20200401">SR <b>172.021</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d7233e448">8</a></sup><a href="#art_16"> Recurs </a>
</h6>
<div class="collapseable"> <p><sup>1</sup> La procedura da recurs sa drizza tenor las disposiziuns generalas davart l’organi­saziun giudiziala.</p>
<p><sup>2</sup> Las autoritads da recurs han er access als documents uffizials ch’èn suttamess a l’obligaziun da tegnair secret.</p>
<div class="footnotes"><p id="fn-d7233e448"><sup>8</sup> Versiun tenor la cifra 7 da l’agiunta a la L dals 17 da zercl. 2005 davart il TAF, en vigur dapi il 1. da schan. 2007 (<a href="https://fedlex.data.admin.ch/eli/cc/2006/352/20200701">SR <b>173.32</b></a>)</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Taxas </a>
</h6>
<div class="collapseable"> <p><sup>1</sup> L’access als documents uffizials è per regla suttamess al pajament d’ina taxa.<sup><a href="#fn-d7233e476">9</a></sup></p>
<p><sup>2</sup> I na vegnan betg incassadas taxas per:</p>
<dl>
<dt>a.</dt>
<dd>il tractament d’ina dumonda che pretenda pauca lavur;</dd>
<dt>b.</dt>
<dd>proceduras da mediaziun (art. 13); e</dd>
<dt>c.</dt>
<dd>proceduras da decisiun (art. 15).</dd>
</dl>
<p><sup>3</sup> Il Cussegl federal fixescha ils detagls e la tariffa da taxas tenor ils custs effectivs. Resalvadas restan las regulaziuns da taxas divergentas sin fundament da legislaziuns spezialas.</p>
<p><sup>4</sup> Per consegnar rapports, broschuras u auters stampats e purtaders d’infurmaziuns po en mintga cas vegnir incassada ina taxa.</p>
<div class="footnotes"><p id="fn-d7233e476"><sup>9</sup> Correctura dals 19 d’avust 2014, reguarda mo il text talian (<a href="https://fedlex.data.admin.ch/eli/oc/2014/453">AS <b>2014</b> 2599</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun L’Incumbensà federal per la protecziun da datas e per la transparenza </a>
</h1>
<div class="collapseable">
<br><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Incumbensas e cumpetenzas </a>
</h6>
<div class="collapseable"> <p>Tenor la lescha qua avant maun ha l’Incumbensà federal per la protecziun da datas e per la transparenza (incumbensà) tenor l’artitgel 26 da la Lescha federala davart la protecziun da datas<sup><a href="#fn-d7233e516">10</a></sup> en spezial las suandantas incumbensas e cumpetenzas:</p>
<dl>
<dt>a.</dt>
<dd>el maina la procedura da mediaziun (art. 13) e fa la recumandaziun, sch’ina mediaziun na reussescha betg (art. 14);</dd>
<dt>b.</dt>
<dd>infurmescha d’uffizi u sin dumonda da persunas privatas e d’autoritads davart las modalitads da l’access als documents uffizials;</dd>
<dt>c.</dt>
<dd>s’exprima davart ils sbozs dals relaschs e davart las mesiras da la Confede­raziun che concernan considerablamain il princip da transparenza.</dd>
</dl>
<div class="footnotes"><p id="fn-d7233e516"><sup>10</sup> <a href="https://fedlex.data.admin.ch/eli/cc/1993/1945_1945_1945/20190301">SR <b>235.1</b></a></p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Evaluaziun </a>
</h6>
<div class="collapseable"> <p><sup>1</sup> L’incumbensà evaluescha l’applicaziun, l’efficacitad ed en spezial ils custs che vegnan chaschunads da l’execuziun da questa lescha e fa regularmain in rapport per mauns dal Cussegl federal.</p>
<p><sup>2</sup> In emprim rapport davart ils custs che resultan da l’execuziun da questa lescha sto vegnir suttamess al Cussegl federal entaifer 3 onns suenter l’entrada en vigur da questa lescha.</p>
<p><sup>3</sup> Ils rapports da l’incumbensà vegnan publitgads.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Dretgs d’obtegnair infurmaziuns e da consultar ils documents </a>
</h6>
<div class="collapseable"> <p><sup>1</sup> En il rom da la procedura da mediaziun ha l’incumbensà er access als documents uffizials ch’èn suttamess a l’obligaziun da tegnair secret.</p>
<p><sup>2</sup> L’incumbensà e ses secretariat èn suttamess al secret d’uffizi en la medema dimensiun sco las autoritads, da las qualas els consulteschan ils documents uffizials u survegnan infurmaziuns.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun Disposiziuns finalas </a>
</h1>
<div class="collapseable"> <article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Execuziun </a>
</h6>
<div class="collapseable"> <p>Il Cussegl federal po en spezial relaschar disposiziuns davart:</p>
<dl>
<dt>a.</dt>
<dd>la gestiun dals documents uffizials;</dd>
<dt>b.</dt>
<dd>l’infurmaziun davart ils documents uffizials;</dd>
<dt>c.</dt>
<dd>la publicaziun dals documents uffizials.</dd>
</dl>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Midada dal dretg vertent </a>
</h6>
<div class="collapseable"> <p>La midada dal dretg vertent vegn reglada en l’agiunta.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Disposiziun transitorica </a>
</h6>
<div class="collapseable"> <p>Questa lescha vegn applitgada per ils documents uffizials ch’èn vegnids fatgs u retschavids d’ina autoritad suenter ch’ella è entrada en vigur.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Referendum ed entrada en vigur </a>
</h6>
<div class="collapseable"> <p><sup>1</sup> Questa lescha è suttamessa al referendum facultativ.</p>
<p><sup>2</sup> Il Cussegl federal fixescha l’entrada en vigur.</p>
<p>Data da l’entrada en vigur: 1. da fanadur 2006<sup><a href="#fn-d7233e618">11</a></sup></p>
<div class="footnotes"><p id="fn-d7233e618"><sup>11</sup> COCF dals 24 da matg 2006 (<i>AS <b>2006</b> 2326</i>).</p></div>
</div></article>
</div></section></main><div id="annex"><section id="lvl_d1440e34"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d1440e34">Agiunta </a>
</h1>
<div class="collapseable">
<p>(art. 22)</p>
<section id="lvl_d1440e34/lvl_d1440e35"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d1440e34/lvl_d1440e35">Midada dal dretg vertent </a>
</h2>
<div class="collapseable">
<p>Las leschas qua sutvart vegnan midadas sco suonda:</p>
<p>…<sup><a href="#fn-d7233e638">12</a></sup></p>
<p></p>
<div class="footnotes"><p id="fn-d7233e638"><sup>12</sup> Las midadas pon vegnir consultadas sut <a href="https://fedlex.data.admin.ch/eli/oc/2006/355">AS <b>2006</b> 2319</a>.</p></div>
</div></section>
</div></section></div>
</div></body>
</html>
