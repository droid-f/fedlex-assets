<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--152.3 --><p class="srnummer ">152.3 </p>
<h1 class="erlasstitel botschafttitel ">Legge federale<br>sul principio di trasparenza dell’amministrazione</h1>
<h2 class="erlasskurztitel ">(Legge sulla trasparenza, LTras)</h2>
<p class="erlassdatum ">del 17 dicembre 2004 (Stato 19  agosto 2014)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 173 capoverso 2 della Costituzione federale<sup><a href="#fn-d7e21" id="fnbck-d7e21">1</a></sup>;<br>visto il messaggio del Consiglio federale del 12 febbraio 2003<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2003/246" target="_blank">FF <b>2003</b> 1783</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e oggetto</a>
</h6>
<div class="collapseable"><p class="absatz ">La presente legge ha lo scopo di promuovere la trasparenza sulle attribuzioni, l’organizzazione e l’attività dell’amministrazione. A tal fine contribuisce all’informazione del pubblico garantendogli accesso ai documenti ufficiali.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d’applicazione personale</a>
</h6>
<div class="collapseable">
<p class="absatz "><sup>1</sup> La presente legge si applica:</p>
<dl>
<dt>a. </dt>
<dd>all’amministrazione federale;</dd>
<dt>b. </dt>
<dd>alle organizzazioni e alle persone di diritto pubblico o privato esterne all’Amministrazione federale, nella misura in cui emanino atti normativi o emettano decisioni di prima istanza ai sensi dell’articolo 5 della legge federale del 20 dicembre 1968<sup><a href="#fn-d7e72" id="fnbck-d7e72">3</a></sup> sulla procedura amministrativa;</dd>
<dt>c. </dt>
<dd>ai Servizi del Parlamento.</dd>
</dl>
<p class="absatz "><sup>2</sup> La presente legge non si applica alla Banca nazionale svizzera, né all’Autorità federale di vigilanza sui mercati finanziari.<sup><a href="#fn-d7e87" id="fnbck-d7e87">4</a></sup></p>
<p class="absatz "><sup>3</sup> Il Consiglio federale può escludere dal campo d’applicazione altre unità dell’amministrazione federale nonché altre organizzazioni e persone esterne all’Amministrazione federale, se:</p>
<dl>
<dt>a. </dt>
<dd>è necessario per l’adempimento dei compiti loro affidati;</dd>
<dt>b. </dt>
<dd>l’assoggettamento alla presente legge pregiudica la loro competitività; oppure</dd>
<dt>c. </dt>
<dd>i compiti che sono stati loro affidati sono di poca importanza.</dd>
</dl>
<div class="footnotes">
<p id="fn-d7e72"><sup><a href="#fnbck-d7e72">3</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d7e87"><sup><a href="#fnbck-d7e87">4</a></sup><sup></sup> Nuovo testo giusta il n. 1 dell'all. alla LF del 22 giu. 2007 concernente l’Autorità federale di vigilanza sui mercati finanziari, in vigore dal 1° gen. 2009 (<a href="https://fedlex.data.admin.ch/eli/oc/2008/736" target="_blank">RU <b>2008</b> 5207</a>; <a href="https://fedlex.data.admin.ch/eli/fga/2006/303" target="_blank">FF <b>2006 </b>2625</a>).</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Campo d’applicazione materiale</a>
</h6>
<div class="collapseable">
<p class="absatz "><sup>1</sup> La presente legge non si applica:</p>
<dl>
<dt>a. </dt>
<dd>all’accesso a documenti ufficiali concernenti<dl>
<dt>1. </dt>
<dd>procedimenti civili,</dd>
<dt>2. </dt>
<dd>procedimenti penali,</dd>
<dt>3. </dt>
<dd>procedure di assistenza giudiziaria e amministrativa internazionale,</dd>
<dt>4. </dt>
<dd>procedure internazionali di composizione delle controversie,</dd>
<dt>5. </dt>
<dd>procedure di giurisdizione amministrativa e in materia di diritto pubblico, nonché</dd>
<dt>6. </dt>
<dd>procedimenti arbitrali;</dd>
</dl>
</dd>
<dt>b. </dt>
<dd>al diritto di una parte di consultare gli atti nell’ambito di una procedura amministrativa di prima istanza.</dd>
</dl>
<p class="absatz "><sup>2</sup> L’accesso ai documenti ufficiali che contengono dati del richiedente è retto dalla legge federale del 19 giugno 1992<sup><a href="#fn-d7e153" id="fnbck-d7e153">5</a></sup> sulla protezione dei dati (LPD).</p>
<div class="footnotes"><p id="fn-d7e153"><sup><a href="#fnbck-d7e153">5</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Riserva di disposizioni speciali</a>
</h6>
<div class="collapseable">
<p class="absatz ">Restano salve le disposizioni speciali previste in altre leggi federali, che:</p>
<dl>
<dt>a. </dt>
<dd>dichiarano segrete determinate informazioni; o</dd>
<dt>b. </dt>
<dd>prevedono condizioni divergenti da quelle previste dalla presente legge per l’accesso a determinate informazioni.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Documenti ufficiali</a>
</h6>
<div class="collapseable">
<p class="absatz "><sup>1</sup> Per documento ufficiale si intende ogni informazione:</p>
<dl>
<dt>a. </dt>
<dd>registrata su un supporto qualsiasi;</dd>
<dt>b. </dt>
<dd>in possesso dell’autorità da cui proviene o a cui è stata comunicata; e</dd>
<dt>c. </dt>
<dd>concernente l’adempimento di un compito pubblico.</dd>
</dl>
<p class="absatz "><sup>2</sup> Sono considerati ufficiali anche i documenti che possono essere allestiti mediante un trattamento informatico semplice sulla base di informazioni registrate che soddisfano le condizioni di cui al capoverso 1 lettere b e c.</p>
<p class="absatz "><sup>3</sup> Non sono considerati ufficiali i documenti:</p>
<dl>
<dt>a. </dt>
<dd>utilizzati da un’autorità per scopi commerciali;</dd>
<dt>b. </dt>
<dd>la cui elaborazione non è terminata; o</dd>
<dt>c. </dt>
<dd>destinati all’uso personale.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Diritto di accesso ai documenti ufficiali</a>
</h1>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Principio della trasparenza</a>
</h6>
<div class="collapseable">
<p class="absatz "><sup>1</sup> Ogni persona ha il diritto di consultare i documenti ufficiali e di ottenere informazioni sul loro contenuto da parte delle autorità.</p>
<p class="absatz "><sup>2</sup> Può consultare i documenti ufficiali sul posto oppure ottenerne una copia. Rimane salva la legislazione in materia di diritti d’autore.</p>
<p class="absatz "><sup>3</sup> Se un documento ufficiale è pubblicato in un organo della Confederazione o su una pagina internet della Confederazione, il diritto di consultazione di cui ai capoversi 1 e 2 è considerato adempiuto.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Eccezioni</a>
</h6>
<div class="collapseable">
<p class="absatz "><sup>1</sup> Il diritto di accesso a un documento ufficiale è limitato, differito o negato se può:</p>
<dl>
<dt>a. </dt>
<dd>ledere in modo considerevole la libera formazione dell’opinione e della volontà di un’autorità soggetta alla presente legge, di un altro organo legislativo o amministrativo o di un’autorità giudiziaria;</dd>
<dt>b. </dt>
<dd>perturbare l’esecuzione appropriata di misure concrete di un’autorità;</dd>
<dt>c. </dt>
<dd>compromettere la sicurezza interna o esterna della Svizzera;</dd>
<dt>d. </dt>
<dd>compromettere gli interessi della politica estera o le relazioni internazionali della Svizzera;</dd>
<dt>e. </dt>
<dd>compromettere i rapporti tra la Confederazione e i Cantoni o tra i Cantoni;</dd>
<dt>f. </dt>
<dd>compromettere gli interessi della politica economica o monetaria della Svizzera;</dd>
<dt>g. </dt>
<dd>comportare la rivelazione di segreti professionali, di fabbricazione o d’affari;</dd>
<dt>h. </dt>
<dd>far sì che vengano divulgate informazioni fornite liberamente da terzi a un’autorità che ne ha garantito il segreto.</dd>
</dl>
<p class="absatz "><sup>2</sup> Il diritto di accesso è altresì limitato, differito o negato se può ledere la sfera privata di terzi; eccezionalmente può tuttavia prevalere l’interesse pubblico all’accesso.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Casi particolari</a>
</h6>
<div class="collapseable">
<p class="absatz "><sup>1</sup> Non sussiste il diritto di accesso ai documenti ufficiali della procedura di corapporto.</p>
<p class="absatz "><sup>2 </sup>I documenti ufficiali possono essere resi accessibili soltanto allorché la decisione politica o amministrativa per la quale costituiscono la base è stata presa.</p>
<p class="absatz "><sup>3</sup> Il Consiglio federale può eccezionalmente disporre che documenti ufficiali della procedura di consultazione degli Uffici non vengano resi accessibili nemmeno dopo la decisione.</p>
<p class="absatz "><sup>4</sup> L’accesso a documenti ufficiali concernenti posizioni relative a negoziati in corso o futuri è in ogni caso escluso.</p>
<p class="absatz "><sup>5</sup> L’accesso ai rapporti di valutazione dell’efficienza dell’Amministrazione federale e dell’efficacia delle sue misure è garantito.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Protezione dei dati personali</a>
</h6>
<div class="collapseable">
<p class="absatz "><sup>1</sup> I documenti ufficiali che contengono dati personali devono, se possibile, essere resi anonimi prima di essere consultati.</p>
<p class="absatz "><sup>2</sup> Se la domanda di accesso concerne documenti ufficiali che non possono essere resi anonimi, si applica l’articolo 19 LPD<sup><a href="#fn-d7e299" id="fnbck-d7e299">6</a></sup>. La procedura di accesso è retta dalla presente legge.</p>
<div class="footnotes"><p id="fn-d7e299"><sup><a href="#fnbck-d7e299">6</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Procedura di accesso ai documenti ufficiali</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Domanda di accesso</a>
</h6>
<div class="collapseable">
<p class="absatz "><sup>1</sup> La domanda di accesso ai documenti ufficiali deve essere indirizzata all’autorità che ha stilato il documento o lo ha ricevuto, quale destinataria principale, da terzi non soggetti alla presente legge.</p>
<p class="absatz "><sup>2</sup> Il Consiglio federale può prevedere una procedura particolare per l’accesso a documenti ufficiali delle rappresentanze svizzere all’estero e delle missioni presso organizzazioni internazionali.</p>
<p class="absatz "><sup>3</sup> La domanda deve essere formulata con sufficiente precisione.</p>
<p class="absatz "><sup>4</sup> Il Consiglio federale disciplina le modalità della procedura:</p>
<dl>
<dt>a. </dt>
<dd>tiene conto dei bisogni particolari dei media;</dd>
<dt>b. </dt>
<dd>può prevedere altre modalità di accesso allorquando un numero rilevante di domande si riferisca agli stessi documenti; </dd>
<dt>c. </dt>
<dd>può prevedere termini di trattamento più lunghi per domande che richiedono un trattamento particolarmente dispendioso.</dd>
</dl>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Diritto di essere consultati</a>
</h6>
<div class="collapseable">
<p class="absatz "><sup>1</sup> Se la domanda di accesso concerne documenti ufficiali che contengono dati personali, l’autorità, qualora preveda di accordare l’accesso, consulta la persona interessata e le dà la possibilità di presentare le proprie osservazioni entro dieci giorni.</p>
<p class="absatz "><sup>2</sup> L’autorità informa la persona consultata della sua presa di posizione sulla domanda di accesso.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Presa di posizione dell’autorità</a>
</h6>
<div class="collapseable">
<p class="absatz "><sup>1</sup> L’autorità si pronuncia il più presto possibile, ma al più tardi venti giorni dopo la ricezione della domanda.</p>
<p class="absatz "><sup>2</sup> Il termine può essere eccezionalmente prorogato di venti giorni se la domanda concerne documenti voluminosi, complessi o difficili da reperire. È prorogato della durata necessaria se la domanda concerne documenti ufficiali che contengono dati personali.</p>
<p class="absatz "><sup>3</sup> Se la domanda concerne documenti ufficiali che contengono dati personali, l’accesso è sospeso fino a quando la situazione giuridica sia chiarita.</p>
<p class="absatz "><sup>4</sup> L’autorità informa il richiedente quando il termine è prorogato o il diritto di accesso limitato o negato e ne indica sommariamente i motivi. L’informazione e la motivazione relative alla limitazione o al diniego dell’accesso devono avvenire per scritto.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Mediazione</a>
</h6>
<div class="collapseable">
<p class="absatz "><sup>1</sup> Può presentare una domanda scritta di mediazione la persona:</p>
<dl>
<dt>a. </dt>
<dd>il cui accesso a documenti ufficiali è limitato, differito o negato;</dd>
<dt>b. </dt>
<dd>sulla cui domanda l’autorità non si è pronunciata entro il termine; o</dd>
<dt>c. </dt>
<dd>che è stata consultata secondo l’articolo 11, se l’autorità intende accordare l’accesso contro la sua volontà.</dd>
</dl>
<p class="absatz "><sup>2</sup> La domanda di mediazione deve essere presentata per scritto all’Incaricato federale della protezione dei dati e della trasparenza entro venti giorni dalla ricezione della presa di posizione dell’autorità o dallo scadere del termine di cui l’autorità dispone per prendere posizione.</p>
<p class="absatz "><sup>3</sup> Se la mediazione ha successo, la pratica è tolta dal ruolo.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Raccomandazione</a>
</h6>
<div class="collapseable"><p class="absatz ">Se la mediazione non ha successo, l’Incaricato federale della protezione dei dati e della trasparenza emana, entro trenta giorni dalla ricezione della domanda di mediazione, una raccomandazione scritta all’attenzione dei partecipanti alla procedura.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Decisione</a>
</h6>
<div class="collapseable">
<p class="absatz "><sup>1</sup> Il richiedente o la persona consultata può chiedere, entro dieci giorni dalla ricezione della raccomandazione, l’emanazione di una decisione ai sensi dell’articolo 5 della legge federale del 20 dicembre 1968<sup><a href="#fn-d7e410" id="fnbck-d7e410">7</a></sup> sulla procedura amministrativa.</p>
<p class="absatz "><sup>2</sup> Per il resto l’autorità pronuncia una decisione se, diversamente da quanto raccomandato:</p>
<dl>
<dt>a. </dt>
<dd>intende limitare, differire o negare il diritto di accesso a un documento ufficiale;</dd>
<dt>b. </dt>
<dd>intende accordare il diritto di accesso a un documento ufficiale che contiene dati personali.</dd>
</dl>
<p class="absatz "><sup>3</sup> La decisione è pronunciata entro venti giorni dalla ricezione della raccomandazione o dalla ricezione della richiesta di decisione ai sensi del capoverso 1.</p>
<div class="footnotes"><p id="fn-d7e410"><sup><a href="#fnbck-d7e410">7</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d7e435" id="fnbck-d7e435">8</a></sup><a href="#art_16"> Ricorso</a>
</h6>
<div class="collapseable">
<p class="absatz "><sup>1</sup> La procedura di ricorso è retta dalle disposizioni generali della procedura amministrativa federale.</p>
<p class="absatz "><sup>2</sup> Le autorità di ricorso hanno anche accesso ai documenti ufficiali sottoposti al segreto d’ufficio.</p>
<div class="footnotes"><p id="fn-d7e435"><sup><a href="#fnbck-d7e435">8</a></sup><sup></sup> Nuovo testo giusta il n. 7 dell’all. alla L del 17 giu. 2005 sul Tribunale amministrativo federale, in vigore dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006 </b>2197 </a><a href="https://fedlex.data.admin.ch/eli/oc/2006/188" target="_blank">1069</a>; <a href="https://fedlex.data.admin.ch/eli/fga/2001/731" target="_blank">FF <b>2001 </b>3764</a>).</p></div>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Emolumenti</a>
</h6>
<div class="collapseable">
<p class="absatz "><sup>1</sup> L’accesso a documenti ufficiali è di norma soggetto al versamento di un emolumento.<sup><a href="#fn-d7e470" id="fnbck-d7e470">9</a></sup></p>
<p class="absatz "><sup>2</sup> Non vengono riscossi emolumenti per:</p>
<dl>
<dt>a. </dt>
<dd>le domande il cui trattamento richiede poco lavoro;</dd>
<dt>b. </dt>
<dd>la procedura di mediazione (art. 13); e</dd>
<dt>c. </dt>
<dd>la procedura di decisione (art. 15).</dd>
</dl>
<p class="absatz "><sup>3</sup> Il Consiglio federale disciplina i dettagli e stabilisce la tariffa degli emolumenti in funzione del dispendio. Rimangono salve le disposizioni speciali previste in altre leggi federali.</p>
<p class="absatz "><sup>4</sup> Per la fornitura di rapporti, opuscoli o altri documenti stampati e supporti di informazione può in ogni caso essere riscosso un emolumento.</p>
<div class="footnotes"><p id="fn-d7e470"><sup><a href="#fnbck-d7e470">9</a></sup><sup></sup> Correzione del 16 giu. 2014 (<a href="https://fedlex.data.admin.ch/eli/oc/2014/453" target="_blank">RU <b>2014</b> 2599</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Incaricato federale della protezione dei dati e della trasparenza</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Compiti e competenze</a>
</h6>
<div class="collapseable">
<p class="absatz ">Secondo la presente legge, l’Incaricato federale della protezione dei dati e della trasparenza (Incaricato), di cui all’articolo 26 LPD<sup><a href="#fn-d7e509" id="fnbck-d7e509">10</a></sup>, ha in particolare i compiti e le competenze seguenti:</p>
<dl>
<dt>a. </dt>
<dd>dirige la procedura di mediazione (art. 13) ed emana una raccomandazione se la mediazione non ha successo (art. 14);</dd>
<dt>b. </dt>
<dd>d’ufficio o su richiesta, informa i privati e le autorità sulle modalità di accesso ai documenti ufficiali;</dd>
<dt>c. </dt>
<dd>si pronuncia in merito ai progetti di atti legislativi federali e ai provvedimenti federali che concernono in misura considerevole il principio della trasparenza.</dd>
</dl>
<div class="footnotes"><p id="fn-d7e509"><sup><a href="#fnbck-d7e509">10</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Valutazione</a>
</h6>
<div class="collapseable">
<p class="absatz "><sup>1</sup> L’Incaricato valuta l’applicazione, gli effetti e, in particolare, i costi provocati dall’esecuzione della presente legge e redige periodicamente un rapporto all’attenzione del Consiglio federale.</p>
<p class="absatz "><sup>2</sup> Un primo rapporto sui costi provocati dall’esecuzione della presente legge è sottoposto al Consiglio federale entro tre anni dall’entrata in vigore della legge.</p>
<p class="absatz "><sup>3</sup> I rapporti dell’Incaricato sono pubblicati.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Diritto di ottenere informazioni e di consultare i documenti</a>
</h6>
<div class="collapseable">
<p class="absatz "><sup>1</sup> Nell’ambito della procedura di mediazione, l’Incaricato ha anche accesso ai documenti ufficiali soggetti al segreto d’ufficio.</p>
<p class="absatz "><sup>2</sup> L’Incaricato e il suo segretariato sottostanno al segreto d’ufficio nella stessa misura delle autorità di cui consultano i documenti ufficiali o da cui ottengono informazioni.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Esecuzione</a>
</h6>
<div class="collapseable">
<p class="absatz ">Il Consiglio federale può in particolare emanare disposizioni concernenti:</p>
<dl>
<dt>a. </dt>
<dd>la gestione dei documenti ufficiali;</dd>
<dt>b. </dt>
<dd>l’informazione sui documenti ufficiali;</dd>
<dt>c. </dt>
<dd>la pubblicazione dei documenti ufficiali.</dd>
</dl>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Modifica del diritto vigente</a>
</h6>
<div class="collapseable"><p class="absatz ">La modifica del diritto vigente è disciplinata nell’allegato.</p></div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Disposizione transitoria</a>
</h6>
<div class="collapseable"><p class="absatz ">La presente legge è applicabile ai documenti ufficiali stilati o ricevuti da un’autorità dopo la sua entrata in vigore.</p></div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° luglio 2006<sup><a href="#fn-d7e605" id="fnbck-d7e605">11</a></sup></p>
<div class="footnotes"><p id="fn-d7e605"><sup><a href="#fnbck-d7e605">11</a></sup><sup></sup> DCF del 24 mag. 2006.</p></div>
</div></article>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext ">(art. 22)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Modifica del diritto vigente</a>
</h2>
<div class="collapseable">
<p class="absatz ">Le leggi qui appresso sono modificate come segue:</p>
<p class="absatz ">…<sup><a href="#fn-d7e621" id="fnbck-d7e621">12</a></sup></p>
<p class="abstand1seite "></p>
<div class="footnotes"><p id="fn-d7e621"><sup><a href="#fnbck-d7e621">12</a></sup><sup></sup> Le mod. possono essere consultate alla RU<b> </b><b>2006</b> 2319.</p></div>
</div></section>
</div></section></div>
</div></body>
</html>
