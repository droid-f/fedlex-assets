<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--152.12 --><p class="srnummer ">152.12 </p>
<h1 class="erlasstitel botschafttitel ">Regolamento<br>del Tribunale penale federale concernente l’archiviazione</h1>
<p class="erlassdatum ">del 17 gennaio 2006 (Stato 1° settembre 2023)</p>
</div>
<div id="preamble"><div>
<p class="man-template-autor ">Il Tribunale penale federale,</p>
<p class="ingress ">visti gli articoli 1 capoverso 1 lettera d e 4 capoverso 4 della legge <br>del 26 giugno 1998<sup><a href="#fn-d7e21" id="fnbck-d7e21">1</a></sup> sull’archiviazione (LAr),</p>
<p class="man-template-verb ">adotta il seguente regolamento:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/354" target="_blank">RS <b>152.1</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e campo d’applicazione</a>
</h6>
<div class="collapseable">
<p class="man-template-referenz"> (art. 1 LAr)</p>
<p class="absatz "><sup>1</sup> Il presente regolamento disciplina l’archiviazione dei documenti del Tribunale penale federale e la loro consultazione da parte di terzi.</p>
<p class="absatz "><sup>2</sup> Per i procedimenti in corso rimangono riservate le disposizioni del diritto processuale.</p>
<p class="absatz "><sup>3</sup> Per il rimanente sono applicabili le disposizioni della LAr e l’ordinanza dell’8 settembre 1999<sup><a href="#fn-d7e52" id="fnbck-d7e52">2</a></sup> sull’archiviazione.</p>
<div class="footnotes"><p id="fn-d7e52"><sup><a href="#fnbck-d7e52">2</a></sup><sup></sup> <a href="https://fedlex.data.admin.ch/eli/cc/1999/371" target="_blank">RS <b>152.11</b></a></p></div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Archiviazione e tutela dei documenti</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principio</a>
</h6>
<div class="collapseable">
<p class="man-template-referenz"> (art. 2 LAr)</p>
<p class="absatz "><sup>1</sup> I documenti del Tribunale penale federale che hanno valore archivistico vengono archiviati permanentemente.</p>
<p class="absatz "><sup>2</sup> Sono destinati all’archiviazione i documenti di valore giuridico, politico, economico, storico, sociale o culturale per la storia e l’evoluzione del Tribunale.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Atti procedurali</a><sup><a href="#fn-d7e81" id="fnbck-d7e81">3</a></sup>
</h6>
<div class="collapseable">
<p class="absatz "><sup>1</sup> Gli atti procedurali relativi alle decisioni di tutte le corti del Tribunale penale federale sono archiviati permanentemente.<sup><a href="#fn-d7e96" id="fnbck-d7e96">4</a></sup></p>
<p class="absatz "><sup>2</sup> Il presidente del collegio giudicante può, in un caso concreto, aggiungere ulteriori atti al fascicolo.</p>
<div class="footnotes">
<p id="fn-d7e81"><sup><a href="#fnbck-d7e81">3</a></sup><sup></sup> Nuovo testo giusta il n. I dell’O del TPF del 9 mar. 2023, in vigore dal 1° set. 2023 (<a href="https://fedlex.data.admin.ch/eli/oc/2023/209" target="_blank">RU <b>2023 </b>209</a>).</p>
<p id="fn-d7e96"><sup><a href="#fnbck-d7e96">4</a></sup><sup></sup> Nuovo testo giusta il n. I dell’O del TPF del 9 mar. 2023, in vigore dal 1° set. 2023 (<a href="https://fedlex.data.admin.ch/eli/oc/2023/209" target="_blank">RU <b>2023 </b>209</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Incarti concernenti controlli telefonici e inchieste mascherate</a>
</h6>
<div class="collapseable"><p class="absatz ">Gli incarti concernenti controlli telefonici e inchieste mascherate vengono conservati separatamente. Salvo nei casi previsti dalla legge, essi non possono essere consultati da terzi.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Atti concernenti il personale e documenti contabili</a>
</h6>
<div class="collapseable">
<p class="absatz "><sup>1</sup> Gli atti concernenti il personale sono archiviati secondo le disposizioni della legge federale del 25 settembre 2020<sup><a href="#fn-d7e126" id="fnbck-d7e126">5</a></sup> sulla protezione dei dati.<sup><a href="#fn-d7e135" id="fnbck-d7e135">6</a></sup></p>
<p class="absatz "><sup>2</sup> I documenti contabili vengono archiviati conformemente alla legislazione federale vigente.</p>
<div class="footnotes">
<p id="fn-d7e126"><sup><a href="#fnbck-d7e126">5</a></sup><sup></sup>  <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p>
<p id="fn-d7e135"><sup><a href="#fnbck-d7e135">6</a></sup><sup></sup> Nuovo testo giusta il n. I dell’O del TPF del 9 mar. 2023, in vigore dal 1° set. 2023 (<a href="https://fedlex.data.admin.ch/eli/oc/2023/209" target="_blank">RU <b>2023 </b>209</a>).</p>
</div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Biblioteca e informatica</a>
</h6>
<div class="collapseable"><p class="absatz ">Per la biblioteca e l’informatica sono applicabili disposizioni specifiche.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Altri atti amministrativi</a>
</h6>
<div class="collapseable"><p class="absatz ">Il presidente del Tribunale e il segretario generale decidono nel loro ambito di competenza sulle modalità di archiviazione di altri atti amministrativi.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Atti messi a disposizione da altre autorità</a>
</h6>
<div class="collapseable"><p class="absatz ">Gli atti messi a disposizione da altre autorità (atti procedurali, mezzi di prova ecc.) devono essere ritornati, dopo la chiusura del procedimento, all’autorità che li ha trasmessi.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Competenze</a>
</h6>
<div class="collapseable">
<p class="absatz "><sup>1</sup> Il segretario generale è responsabile dell’organizzazione e della gestione dell’archivio. Emana istruzioni interne in merito.</p>
<p class="absatz "><sup>2</sup> La cancelleria prepara gli atti destinati all’archiviazione.</p>
<p class="absatz "><sup>3</sup> Il responsabile della logistica e sicurezza si occupa del deposito adeguato degli atti pronti per l’archiviazione e degli spazi adibiti a tale scopo.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Accessibilità e consultazione dell’archivio da parte di terzi</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Termini di protezione</a>
</h6>
<div class="collapseable">
<p class="man-template-referenz"> (art. 9 e 11 LAr)</p>
<p class="absatz "><sup>1</sup> Vige in linea di principio il termine di protezione di 30 anni previsto dall’articolo 9 LAr.</p>
<p class="absatz "><sup>2</sup> Gli atti procedurali soggiacciono al termine di protezione più lungo di 50 anni, conformemente all’articolo 11 LAr, salvo che al procedimento abbiano partecipato esclusivamente aziende o istituti di diritto pubblico.</p>
<p class="absatz "><sup>3</sup> Per gli altri documenti vige il termine di protezione di 50 anni, nella misura in cui contengano dati personali degni di particolare protezione.</p>
<p class="absatz "><sup>4</sup> Per i verbali delle riunioni della Corte plenaria, della Direzione e delle diverse Corti vige il termine di protezione di 50 anni.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Calcolo del termine di protezione</a>
</h6>
<div class="collapseable">
<p class="man-template-referenz"> (art. 10 LAr)</p>
<p class="absatz "><sup>1</sup> Il termine di protezione vale, di regola, per l’insieme degli atti procedurali.</p>
<p class="absatz "><sup>2</sup> Per il calcolo di tale termine è determinante per gli atti procedurali la data della sentenza, negli altri casi l’anno del documento più recente.</p>
<p class="absatz "><sup>3</sup> I documenti aggiunti ulteriormente che sono privi d’informazioni rilevanti non contano ai fini del calcolo del termine.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Proroga del termine di protezione</a>
</h6>
<div class="collapseable">
<p class="man-template-referenz"> (art. 12 LAr)</p>
<p class="absatz "><sup>1</sup> In singoli casi il termine di protezione può essere prorogato con decisione della Direzione del Tribunale, ove un interesse pubblico o privato preponderante degno di protezione si opponga alla consultazione da parte di terzi.</p>
<p class="absatz "><sup>2</sup> Il segretario generale tiene un elenco accessibile al pubblico degli atti per i quali è stato stabilito un termine di protezione prorogato ai sensi del capoverso 1.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Consultazione durante il termine di protezione</a>
</h6>
<div class="collapseable">
<p class="man-template-referenz"> (art. 13 LAr)</p>
<p class="absatz "><sup>1</sup> Nella misura in cui il richiedente dimostri un interesse degno di protezione, la consultazione durante il termine di protezione può essere in particolare accordata se:</p>
<dl>
<dt>a. </dt>
<dd>le persone interessate vi hanno acconsentito;</dd>
<dt>b. </dt>
<dd>le persone interessate sono decedute da almeno 3 anni;</dd>
<dt>c. </dt>
<dd>i documenti già erano accessibili al pubblico e non vi sono nuovi motivi che si oppongano alla consultazione; oppure</dd>
<dt>d. </dt>
<dd>giustificato per un’attività scientifica, salvaguardando lo scopo della protezione.</dd>
</dl>
<p class="absatz "><sup>2</sup> Allo scopo di proteggere i diritti della personalità, come pure specifici segreti, la consultazione può essere limitata a determinate parti degli atti. Gli atti di cui è ammessa la consultazione possono essere anonimizzati.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Consultazione dopo la scadenza del termine di protezione</a>
</h6>
<div class="collapseable">
<p class="absatz "><sup>1</sup> Scaduto il termine di protezione, chiunque ha diritto di consultare l’archivio del Tribunale.</p>
<p class="absatz "><sup>2</sup> Di regola, la consultazione avviene nei locali del Tribunale.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Domanda di consultazione</a>
</h6>
<div class="collapseable">
<p class="absatz "><sup>1</sup> Per consultare documenti dell’archivio occorre presentare una domanda scritta al segretariato generale.</p>
<p class="absatz "><sup>2</sup> La domanda deve contenere:</p>
<dl>
<dt>a. </dt>
<dd>le generalità del richiedente;</dd>
<dt>b. </dt>
<dd>l’indicazione più esatta possibile dei documenti di cui è chiesta la consultazione;</dd>
<dt>c. </dt>
<dd>se la consultazione è chiesta durante il termine di protezione, il motivo della consultazione.</dd>
</dl>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Decisione</a>
</h6>
<div class="collapseable">
<p class="absatz "><sup>1</sup> L’autorizzazione di consultare documenti archiviati è accordata dal segretario generale.</p>
<p class="absatz "><sup>2</sup> Il diniego o la restrizione della consultazione deve essere motivata. A richiesta è emanata una decisione impugnabile.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Limitazioni</a>
</h6>
<div class="collapseable">
<p class="absatz "><sup>1</sup> L’autorizzazione di consultare i documenti non esonera il richiedente dall’obbligo di rispettare nell’utilizzazione delle informazioni la protezione della personalità e di specifici segreti.</p>
<p class="absatz "><sup>2</sup> Nel singolo caso, la consultazione può essere sottoposta ad altre limitazioni.</p>
<p class="absatz "><sup>3</sup> Si può esigere che il richiedente dichiari per scritto di aver preso conoscenza delle limitazioni impostegli.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Rimedi giuridici, tasse, entrata in vigore</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><a href="#fn-d7e333" id="fnbck-d7e333">7</a></sup><a href="#art_18"> Ricorso</a>
</h6>
<div class="collapseable">
<p class="absatz ">Le possibilità di ricorso sono disciplinate dagli articoli 82–89 della legge del 17 giugno 2005<sup><a href="#fn-d7e348" id="fnbck-d7e348">8</a></sup> sul Tribunale federale.</p>
<div class="footnotes">
<p id="fn-d7e333"><sup><a href="#fnbck-d7e333">7</a></sup><sup></sup> Nuovo testo giusta il n. I dell’O del TPF del 29 ago. 2006, in vigore dal 1° gen. 2007  (<a href="https://fedlex.data.admin.ch/eli/oc/2006/684" target="_blank">RU <b>2006</b> 4457</a>).</p>
<p id="fn-d7e348"><sup><a href="#fnbck-d7e348">8</a></sup><sup></sup> <a href="https://fedlex.data.admin.ch/eli/cc/2006/218" target="_blank">RS <b>173.110</b></a></p>
</div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Tasse</a>
</h6>
<div class="collapseable">
<p class="absatz "><sup>1</sup> Le prestazioni di base fornite dal Tribunale per permettere la consultazione dei propri atti sono gratuite, sempre che non cagionino oneri straordinari.</p>
<p class="absatz "><sup>2</sup> I costi di prestazioni ulteriori, come pure della riproduzione di documenti, sono fatturati in base al dispendio di tempo e di materiale.</p>
<p class="absatz "><sup>3</sup> Per il rimanente è applicabile per analogia l’ordinanza del 24 agosto 1994<sup><a href="#fn-d7e372" id="fnbck-d7e372">9</a></sup> sulle tasse amministrative del Tribunale federale.</p>
<div class="footnotes"><p id="fn-d7e372"><sup><a href="#fnbck-d7e372">9</a></sup><sup></sup> <a href="https://fedlex.data.admin.ch/eli/cc/1994/2157_2157_2157" target="_blank">RS <b>173.118.2</b></a></p></div>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Entrata in vigore</a>
</h6>
<div class="collapseable">
<p class="absatz ">Il presente regolamento entra retroattivamente in vigore il 1° gennaio 2006.</p>
<p class="abstand1seite "></p>
</div></article>
</div></section></main>
</div></body>
</html>
