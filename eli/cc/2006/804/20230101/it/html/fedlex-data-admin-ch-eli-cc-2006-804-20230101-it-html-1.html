<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2006-804-20230101-it-docx-1</title>
</head>
<body><div id="lawcontent">
<div id="preface">
<!--281.11--><p class="srnummer ">281.11</p>
<h1 class="erlasstitel botschafttitel ">Ordinanza<br>concernente l’alta vigilanza sulla esecuzione<br>e sul fallimento </h1>
<h2 class="erlasskurztitel ">(OAV-LEF)</h2>
<p>del 22 novembre 2006 (Stato 1° gennaio 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 15 capoverso 2 della legge federale dell'11 aprile 1889<sup><a href="#fn-d6e23" id="fnbck-d6e23">1</a></sup> sulla<br>esecuzione e sul fallimento (LEF),</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/11/529_488_529" target="_blank">RS <b>281.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Autorità competente</a>
</h6>
<div class="collapseable"> <p>L’Ufficio federale di giustizia esercita l’alta vigilanza sull’esecuzione e sul fallimento. A questo scopo gestisce il servizio incaricato dell’alta vigilanza in materia di LEF. Tale servizio è autorizzato ad adempiere autonomamente i compiti seguenti:<sup><a href="#fn-d6e45" id="fnbck-d6e45">2</a></sup></p>
<dl>
<dt>a. </dt>
<dd>emanare istruzioni, circolari e raccomandazioni destinate alle autorità cantonali di vigilanza, agli uffici d’esecuzione e fallimenti nonché agli organi d’esecuzione esterni all’ufficio, per l’applicazione corretta e uniforme della LEF; </dd>
<dt>b.<sup><a href="#fn-d6e61" id="fnbck-d6e61">3</a></sup> </dt>
<dd>i compiti conferitigli dal regolamento del 5 giugno 1996<sup><a href="#fn-d6e73" id="fnbck-d6e73">4</a></sup> sui formulari e registri da impiegare in tema d’esecuzione e di fallimento e sulla contabilità;</dd>
<dt>c. </dt>
<dd>eseguire ispezioni delle autorità cantonali di vigilanza, degli uffici d’esecuzione e fallimenti nonché degli organi d’esecuzione esterni all’ufficio;</dd>
<dt>d.<sup><a href="#fn-d6e87" id="fnbck-d6e87">5</a></sup> </dt>
<dd>i compiti conferitigli dal Dipartimento federale di giustizia e polizia secondo l’articolo 14 capoverso 1 dell’ordinanza del 18 giugno 2010<sup><a href="#fn-d6e99" id="fnbck-d6e99">6</a></sup> sulla comunicazione per via elettronica nell’ambito di procedimenti civili e penali nonché di procedure d’esecuzione e fallimento.</dd>
</dl>
<div class="footnotes">
<p id="fn-d6e45"><sup><a href="#fnbck-d6e45">2</a></sup> Nuovo testo giusta il n. I dell’O del 26 ott. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/662" target="_blank">RU <b>2022</b> 662</a>).</p>
<p id="fn-d6e61"><sup><a href="#fnbck-d6e61">3</a></sup> Nuovo testo giusta il n. I dell’O del 26 ott. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/662" target="_blank">RU <b>2022</b> 662</a>).</p>
<p id="fn-d6e73"><sup><a href="#fnbck-d6e73">4</a></sup> <a href="https://fedlex.data.admin.ch/eli/cc/1996/2877_2877_2877" target="_blank">RS <b>281.31</b></a></p>
<p id="fn-d6e87"><sup><a href="#fnbck-d6e87">5</a></sup> Introdotta dal n. I dell’O del 26 ott. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/662" target="_blank">RU <b>2022</b> 662</a>).</p>
<p id="fn-d6e99"><sup><a href="#fnbck-d6e99">6</a></sup> <a href="https://fedlex.data.admin.ch/eli/cc/2010/413" target="_blank">RS <b>272.1</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Rapporti</a>
</h6>
<div class="collapseable"> <p><sup>1</sup> L’autorità di vigilanza cantonale superiore o l’autorità di vigilanza cantonale unica fa rapporto ogni anno al servizio incaricato dell’alta vigilanza in materia di LEF presso l’Ufficio federale di giustizia in merito:<sup><a href="#fn-d6e117" id="fnbck-d6e117">7</a></sup></p>
<dl>
<dt>a. </dt>
<dd>alle ispezioni effettuate presso gli uffici d’esecuzione e fallimenti;</dd>
<dt>b. </dt>
<dd>all’attività delle autorità inferiori e superiori di vigilanza inclusa la panoramica statistica dei ricorsi e del tempo impiegato per la loro evasione; </dd>
<dt>c. </dt>
<dd>alla pronuncia di procedure disciplinari; </dd>
<dt>d. </dt>
<dd>alle istruzioni destinate agli uffici; </dd>
<dt>e. </dt>
<dd>alle difficoltà constatate nell’applicazione della legge.</dd>
</dl>
<p><sup>2</sup> Il servizio incaricato dell’alta vigilanza in materia di LEF presso l’Ufficio federale di giustizia può emanare istruzioni sulla forma dei rapporti.<sup><a href="#fn-d6e145" id="fnbck-d6e145">8</a></sup></p>
<div class="footnotes">
<p id="fn-d6e117"><sup><a href="#fnbck-d6e117">7</a></sup> Nuovo testo giusta il n. I dell’O del 26 ott. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/662" target="_blank">RU <b>2022</b> 662</a>).</p>
<p id="fn-d6e145"><sup><a href="#fnbck-d6e145">8</a></sup> Introdotto dal n. I dell’O del 26 ott. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/662" target="_blank">RU <b>2022</b> 662</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Commissione federale in materia di esecuzione e fallimento </a>
</h6>
<div class="collapseable"> <p><sup>1</sup> La Commissione federale in materia di esecuzione e fallimento consiglia l'Ufficio federale di giustizia nell’esercizio dell’alta vigilanza. La consulenza comprende in particolare questioni inerenti alla legislazione e all’applicazione del diritto.</p>
<p><sup>2</sup> Il Consiglio federale ne nomina i membri. La Commissione si compone al massimo di dieci membri.<sup><a href="#fn-d6e167" id="fnbck-d6e167">9</a></sup></p>
<p><sup>3</sup> La presidenza spetta al capo del servizio incaricato dell’alta vigilanza in materia di LEF. Il servizio assume la segreteria.</p>
<div class="footnotes"><p id="fn-d6e167"><sup><a href="#fnbck-d6e167">9</a></sup> Nuovo testo giusta il n. I 3.<i>1 </i>dell’O del 9 nov. 2011 (Verifica delle commissioni  extraparlamentari), in vigore dal 1° gen. 2012 (<a href="https://fedlex.data.admin.ch/eli/oc/2011/752" target="_blank">RU <b>2011</b> 5227</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Applicazione del diritto vigente</a>
</h6>
<div class="collapseable"> <p>Le vigenti ordinanze, istruzioni e circolari del Tribunale federale continuano a essere valide nella misura in cui non siano in contrasto con la presente ordinanza o non siano modificate o abrogate.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2007.</p>
</div></article></main>
</div></body>
</html>
