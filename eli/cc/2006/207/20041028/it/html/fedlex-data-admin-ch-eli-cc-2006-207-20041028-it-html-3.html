<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.142.116.859 --><p class="srnummer ">0.142.116.859 </p>
<p class="ref "> RU <b>2006</b> 1153 </p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Verbale<br>dell’incontro sulla migrazione tenutosi<br>tra i rappresentanti della Svizzera e della Sierra Leone<br>dal 26 al 28 ottobre 2004 a Freetown</h1>
<p class="erlasssubtitel ">Concluso il 28 ottobre 2004<br>Entrato in vigore il 28 ottobre 2004</p>
<p class="erlassdatum "> (Stato 28  ottobre 2004)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale inglese.</p></div>
</div>
<div id="preamble"><div>
<p class="man-template-autor ">La delegazione svizzera<br>e<br>i rappresentanti delle autorità sierraleonesi a Freetown</p>
<p class="absatz ">si sono incontrati allo scopo di intensificare la cooperazione tra i due Paesi in materia di migrazione.</p>
<?del-struct abstand18pt>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Cooperazione multilaterale</a>
</h1>
<div class="collapseable"><p class="absatz ">Al centro dei colloqui tra le due delegazioni vi sono stati la Commissione mondiale sulle migrazioni internazionali e il dibattito sulla migrazione che si terrà prossimamente ad alto livello sotto l’egida delle Nazioni Unite. La delegazione svizzera ha nuovamente invitato il Governo sierraleonese alla conferenza «Berna 2», organizzata nel quadro dell’Iniziativa di Berna, in occasione della quale sarà finalizzata l’«Agenda internazionale per la gestione della migrazione».</p></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Ritorno di cittadini sierraleonesi in situazione irregolare in Svizzera</a>
</h1>
<div class="collapseable">
<p class="absatz ">La Divisione Accoglienza e ritorno dell’Ufficio federale dei rifugiati<sup><a href="#fn-d7e53" id="fnbck-d7e53">2</a></sup> del Dipartimento federale di giustizia e polizia ha confermato che invierà all’Ambasciata della Repubblica di Sierra Leone a Bonn tutti i cittadini sierraleonesi intenzionati a far ritorno volontariamente nel loro Paese d’origine. Dopo aver accertato la loro cittadinanza sierraleonese, l’Ambasciata rilascerà loro un lasciapassare valido per almeno tre mesi.</p>
<p class="absatz ">Per le persone in situazione irregolare in Svizzera di presunta cittadinanza sierraleonese che non intendono rientrare volontariamente e/o che non cooperano con le autorità, la Divisione Accoglienza e ritorno continuerà a organizzare audizioni centralizzate in Svizzera. Una delegazione composta da rappresentanti dell’Ambasciata di Sierra Leone a Bonn e dei servizi di polizia e/o immigrazione di Freetown sarà invitata ad audizionare i presunti cittadini sierraleonesi. Se la cittadinanza è confermata, l’Ambasciata di Sierra Leone a Bonn rilascerà lasciapassare validi tre mesi.</p>
<p class="absatz ">I lasciapassare rilasciati dall’Ambasciata della Repubblica di Sierra Leone alle persone che rientrano nel loro Paese d’origine sono riconosciuti all’arrivo a Freetown dalle autorità di immigrazione.</p>
<p class="absatz ">L’Ufficio federale dei rifugiati<sup><a href="#fn-d7e70" id="fnbck-d7e70">3</a></sup>, il Consolato e l’Ambasciata della Repubblica di Sierra Leone informano tutte le persone interessate dell’assistenza prevista dai programmi di aiuto al ritorno dell’Ufficio federale dei rifugiati<sup><a href="#fn-d7e81" id="fnbck-d7e81">4</a></sup> in Svizzera.</p>
<div class="footnotes">
<p id="fn-d7e53"><sup><a href="#fnbck-d7e53">2</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
<p id="fn-d7e70"><sup><a href="#fnbck-d7e70">3</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
<p id="fn-d7e81"><sup><a href="#fnbck-d7e81">4</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
</div>
</div></section><section id="lvl_u3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u3">Reintegrazione</a>
</h1>
<div class="collapseable">
<p class="absatz ">L’Ufficio federale dei rifugiati<sup><a href="#fn-d7e96" id="fnbck-d7e96">5</a></sup> preparerà, per il tramite dell’Ufficio svizzero della cooperazione, dell’Organizzazione internazionale per le migrazioni (OIM) a Freetown e della Commissione nazionale per l’azione sociale (NACSA) della Repubblica di Sierra Leone, l’attuazione del programma di aiuto al ritorno.</p>
<p class="absatz ">I colloqui, tenutisi in un’atmosfera molto gradevole, sono stati caratterizzati da uno spirito costruttivo e aperto; le sedute di lavoro si sono svolte all’insegna della cordialità e dell’amicizia nonché del rispetto reciproco, della fiducia e della comprensione.</p>
<p class="absatz "><i>In fede di ciò</i> i rappresentanti dei due Governi hanno firmato il presente verbale il 28 ottobre 2004 a Freetown.</p>
<p></p>
<div class="table layout-table"><table>
<tr>
<td><p class="unterschriften1 ">Per il Governo <br>della Confederazione Svizzera: </p></td>
<td><p class="unterschriften1 ">Per il Governo<br>della Repubblica di Sierra Leone:</p></td>
</tr>
<tr>
<td><p class="unterschriften ">Dominik Langenbacher, <br>delegato al dialogo sulla migrazione,<br>ambasciatore</p></td>
<td><p class="unterschriften ">I. S. Conteh,<br>direttore generale,<br>Ministero degli affari esteri</p></td>
</tr>
</table></div>
<p class="absatz "></p>
<div class="footnotes"><p id="fn-d7e96"><sup><a href="#fnbck-d7e96">5</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p></div>
</div></section></main>
</div></body>
</html>
