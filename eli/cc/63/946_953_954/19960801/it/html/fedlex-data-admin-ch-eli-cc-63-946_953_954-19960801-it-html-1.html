<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-63-946_953_954-19960801-it-docx</title>
</head>
<body><div id="lawcontent">
<div id="preface">
<!--418.3--><p class="srnummer ">418.3</p>
<h1 class="erlasstitel botschafttitel ">Regolamento <br>del Fondo Antonio Cadonau</h1>
<p>del 23 agosto 1947 (Stato 1° agosto 1996) (Stato 1° agosto 1996)</p>
</div>
<div id="preamble">
<p>Il Consiglio federale svizzero</p>
<p>decreta:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Il fondo speciale della Confederazione che, grazie al versamento di franchi 300 000 fatto dalla successione di Antonio Cadonau, di Waltensburg/Vuorz, è stato costituito il 24 gennaio 1930 sotto la denominazione di «Fondo Antonio Cadonau», è amministrato conformemente alla legge del 28 giugno 1928<sup><a href="#fn-d6e27" id="fnbck-d6e27">1</a></sup> su l’investimento dei capitali della Confederazione e dei fondi speciali.</p>
<div class="footnotes"><p id="fn-d6e27"><sup><a href="#fnbck-d6e27">1</a></sup><sup> </sup>[CS <b>6</b> 5. <a href="https://fedlex.data.admin.ch/eli/oc/1969/291_299_299" target="_blank">RU <b>1969</b> 299 </a>art. 35 lett. C]. Ora: conformemente alla LF del 6 ott. 1989 sulle finanze della Confederazione (<a href="https://fedlex.data.admin.ch/eli/cc/2006/227" target="_blank">RS <b>611.0</b></a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>Il capitale del fondo può essere aumentato con altri beni provenienti da donazioni, legati, prodotto di collette, ecc.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>Gli interessi annui del capitale totale del fondo sono messi a disposizione dell’Ufficio federale della cultura, che deve impiegarli per aiutare le scuole svizzere all’estero riconosciute e il loro personale insegnante.<sup><a href="#fn-d6e58" id="fnbck-d6e58">2</a></sup> Ciò facendo il Dipartimento terrà conto, in particolare, dei bisogni che non sono stati presi in considerazione, o lo furono in misura insufficiente, dal decreto federale del 26 marzo 1947<sup><a href="#fn-d6e69" id="fnbck-d6e69">3</a></sup> concernente l’aiuto alle scuole svizzere all’estero.</p>
<div class="footnotes">
<p id="fn-d6e58"><sup><a href="#fnbck-d6e58">2</a></sup><sup> </sup>Nuovo testo della prima parte del per. giusta il n. I 24 dell’O del 26 giu. 1996 sulla nuova attribuzione delle competenze decisionali nell’Amministrazione federale, in vigore dal 1° ago. 1996 (<a href="https://fedlex.data.admin.ch/eli/oc/1996/2243_2243_2243" target="_blank">RU <b>1996</b> 2243</a>).</p>
<p id="fn-d6e69"><sup><a href="#fnbck-d6e69">3</a></sup><sup> </sup>[CS <b>4</b> 20; <a href="https://fedlex.data.admin.ch/eli/oc/1960/987_1029_1023" target="_blank">RU <b>1960</b> 1023</a>. <a href="https://fedlex.data.admin.ch/eli/oc/1964/237_232_232" target="_blank">RU <b>1964</b> 232 </a>art. 13 cpv. 1]. Ora: dalla LF del 9 ott. 1987 concernente il promovimento dell’istruzione dei giovani Svizzeri all’estero (<a href="https://fedlex.data.admin.ch/eli/cc/2014/771" target="_blank">RS <b>418.0</b></a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Il capitale stesso del fondo non può essere intaccato che in circostanze straordinarie e in virtù di un decreto del Consiglio federale. In siffatto caso, il suo importo non dovrà tuttavia scendere al di sotto del primitivo ammontare di franchi 300 000.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>Il presente regolamento entra in vigore il 28 agosto 1947. Esso sostituisce quello del 24 gennaio 1930<sup><a href="#fn-d6e105" id="fnbck-d6e105">4</a></sup>, che ha lo stesso titolo.</p>
<div class="footnotes"><p id="fn-d6e105"><sup><a href="#fnbck-d6e105">4</a></sup><sup> </sup>Non pubblicato nella RU.</p></div>
</div></article></main>
</div></body>
</html>
