<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-63-446_448_450-19460901-it-docx</title>
</head>
<body><div id="lawcontent">
<div id="preface">
<p>0.631.256.934.91 (Stato 5  novembre 1999)Nicht löschen bitte "<sup><a href="#fn-d1118e7">1</a></sup> " !! </p>
<!--0.631.256.934.91--><p class="srnummer">0.631.256.934.91</p>
<p>Traduzione<i><sup><a href="#fn-d1118e20">2</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra la Svizzera e la Francia<br>concernente il traffico di confine</h1>
<?del-struct abstand18pt><p>Conchiuso il 1° agosto 1946<br>Entrato in vigore il 1° settembre 1946</p>
<p></p>
<div class="footnotes">
<p id="fn-d1118e7"><sup>1</sup> CS <b>12</b> 678 </p>
<p id="fn-d1118e20"><sup>2</sup> Il testo originale è pubblicato sotto lo stesso numero nell’ediz. franc. della presente Raccolta.</p>
</div>
</div>
<div id="preamble">
<p>Il Consiglio federale svizzero<br>e<br>il Governo Provvisorio della Repubblica Francese,</p>
<p>nell’intento di facilitare il piccolo traffico di confine dei loro cittadini basandosi sulla Convenzione tra la Svizzera e la Francia sui rapporti di vicinato e la vigilanza delle foreste limitrofe, conchiusa il 31 gennaio 1938<sup><a href="#fn-d1118e48">3</a></sup>, hanno preso di comune accordo le seguenti disposizioni:</p>
<div class="footnotes"><p id="fn-d1118e48"><sup>3</sup> <a href="https://fedlex.data.admin.ch/eli/cc/54/207_207_204/19631017">RS <b>0.631.256.934.99</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>Sono considerati abitanti della zona di confine, per quanto concerne il piccolo traf­fico di confine, i cittadini francesi e svizzeri, di onorabilità riconosciuta, domiciliati da almeno sei mesi nella zona di confine.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>Gli abitanti della zona di confine devono essere obbligatoriamente provvisti, per il piccolo traffico di confine, di un documento chiamato «tessera di confine».</p>
<p>Detto documento è valevole per un anno al massimo ed è eventualmente rinnovabile. Esso avrà la forma di una tessera, secondo un modello da stabilirsi, sulla quale sarà applicata una fotografia recente del titolare.</p>
<p>Sul permesso dovranno essere indicati il motivo del rilascio, il luogo di destinazione come pure il o i valichi obbligatori.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>La qualità di «abitante della zona di confine» non conferisce ipso facto il diritto di ottenere la tessera di confine.</p>
<p>D’altra parte la tessera può essere ritirata in ogni momento, e specialmente in caso di abuso, dall’una o dall’altra autorità competente ad apporvi il visto o a rilasciarla; restano riservate le sanzioni penali applicabili ai contravventori.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>Le tessere di confine sono rilasciate in Francia dall’autorità prefettizia competente ed in Svizzera dall’autorità cantonale.</p>
<p>Le tessere di confine rilasciate in Francia devono essere munite del visto dell’au­to­rità svizzera competente.</p>
<p>Analogamente le tessere di confine rilasciate in Svizzera devono essere munite del visto delle autorità francesi.</p>
<p>Siffatto visto, valido per un anno al massimo, deve essere concesso da una parte e dall’altra nel più breve tempo possibile.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>La zona di confine, nel cui raggio sarà autorizzato, conformemente alle condizioni esposte qui sopra, il piccolo traffico di confine, si estende da ciascuna parte del con­fine politico per una profondità di dieci chilometri, e comprende parimente i comuni della zona franca del Paese di Gex e dell’Alta Savoia.</p>
<p>La sua estensione sarà stabilita in un elenco dei Comuni compresi in detta zona, elenco che sarà allestito di comune accordo dalle Amministrazioni centrali francese e svizzera interessate.</p>
<p>Le stesse autorità fisseranno i valichi autorizzati.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable">
<p>La tessera di confine permette l’accesso al o ai Comuni indicati nella tessera. Per recarsi nel o nei Comuni specificati, il titolare della tessera deve passare esclusiva­mente dai valichi menzionati nella stessa.</p>
<p>Il passaggio del confine, andata e ritorno, deve avvenire, di regola, nel medesimo giorno e durante le ore di apertura dei posti di controllo. Deroghe all’obbligo di pas­sare il confine attraverso un posto di controllo e di osservare le ore di servizio della dogana possono essere stabilite di comune accordo dall’autorità prefettizia francese e dall’autorità cantonale svizzera.</p>
<p>In caso di chiusura totale del confine e durante detta chiusura, la tessera non per­mette il passaggio del confine. In caso di chiusura solo parziale, la tessera permette di passare il confine al valico autorizzato più vicino.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable"><p>Le questioni concernenti il traffico di confine che interessano più particolarmente l’uno o l’altro dipartimento francese oppure l’uno o l’altro Cantone svizzero saranno regolate di comune accordo, in conformità delle disposizioni del presente testo, dalle autorità locali interessate, in Francia: il Prefetto, in Svizzera: l’autorità cantonale.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable">
<p>Il presente Accordo entra in vigore il 1° settembre 1946 e resterà in vigore fino al 31 dicembre 1947.</p>
<p>Esso sarà rinnovato tacitamente, d’anno in anno, a meno che sia disdetto dall’una o dall’altra delle due Parti contraenti.</p>
<p>La disdetta dovrà essere notificata sei mesi prima dello spirare di ogni termine.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i sottoscritti, a ciò debitamente autorizzati, hanno firmato il presente Accordo e vi hanno apposto i loro sigilli.</p>
<p>Fatto a Parigi, in doppio esemplare, il 1° agosto 1946.</p>
<p></p>
<div class="table"><table border="1"><tr>
<td><p>C. Burckhardt</p></td>
<td><p>Bidault</p></td>
</tr></table></div>
<p></p>
<p></p>
</div></section></main>
</div></body>
</html>
