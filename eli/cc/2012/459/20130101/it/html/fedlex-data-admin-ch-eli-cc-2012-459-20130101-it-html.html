<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-459-20130101-it-docx</title>
</head>
<body><div id="lawcontent">
<div id="preface">
<!--211.223.11 --><p class="srnummer">211.223.11 </p>
<h1 class="erlasstitel">Ordinanza<br>sull’amministrazione di beni nell’ambito di una curatela<br>o di una tutela</h1>
<h2 class="erlasskurztitel">(OABCT)</h2>
<?del-struct abstand18pt><p>del 4 luglio 2012 (Stato 1° gennaio 2013)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 408 capoverso 3 del Codice civile<sup><a href="#fn-d1242e25">1</a></sup>,</p>
<p>ordina:</p>
<div class="footnotes"><p id="fn-d1242e25"><sup>1</sup> <a href="https://fedlex.data.admin.ch/eli/cc/24/233_245_233/20200101">RS <b>210</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina l’investimento e la custodia dei beni amministrati nell’ambito di una curatela o di una tutela.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art 2</b> Principi relativi all’investimento dei beni </a>
</h6>
<div class="collapseable"> <p><sup>1</sup> I beni della persona posta sotto curatela o tutela (interessato) devono essere investiti in modo sicuro e, per quanto possibile, redditizio.</p>
<p><sup>2</sup> I rischi d’investimento vanno contenuti mediante una diversificazione adeguata.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Denaro contante </a>
</h6>
<div class="collapseable"> <p>Il curatore o il tutore trasferisce senza indugio su un conto presso una banca secondo l’articolo 1 della legge dell’8 novembre 1934<sup><sup><a href="#fn-d1242e68">2</a></sup></sup> sulle banche (banca) o presso Post­finance il denaro contante che non sia necessario a coprire i bisogni a breve termine dell’interessato.</p>
<div class="footnotes"><p id="fn-d1242e68"><sup>2</sup> <a href="https://fedlex.data.admin.ch/eli/cc/51/117_121_129/20200101">RS <b>952.0</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Custodia di valori </a>
</h6>
<div class="collapseable"> <p><sup>1</sup> Il curatore o il tutore dà in custodia a una banca o a Postfinance i titoli, gli oggetti di valore, i documenti importanti e simili. L’autorità di protezione dei minori e degli adulti sorveglia la custodia.</p>
<p><sup>2</sup> In via eccezionale, il curatore o il tutore può custodire i valori in altra sede se ne è garantita la sicurezza oppure se ciò risponde a interessi prioritari dell’interessato. Le deroghe richiedono l’autorizzazione dell’autorità di protezione dei minori e degli adulti.</p>
<p><sup>3</sup> In via eccezionale, l’autorità di protezione dei minori e degli adulti può disporre che i valori siano custoditi in un proprio locale a prova di incendio, di acqua e di furto.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Considerazione della situazione personale dell’interessato </a>
</h6>
<div class="collapseable"> <p><sup>1</sup> Nello scegliere l’investimento va considerata la situazione personale dell’interes­sato, in particolare l’età, lo stato di salute, il bisogno di sostentamento, il reddito, il patrimonio e la copertura assicurativa. Per quanto possibile, va considerata anche la volontà dell’interessato.</p>
<p><sup>2</sup> Occorre tenere conto di eventuali prestazioni assicurative, in particolare in caso di pensionamento, infortunio, malattia o necessità di cure.</p>
<p><sup>3</sup> L’investimento va scelto in modo che i mezzi per il sostentamento ordinario dell’interessato e per coprire le spese straordinarie prevedibili siano disponibili in caso di necessità senza dover liquidare beni in un momento inopportuno.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Garanzia del sostentamento ordinario </a>
</h6>
<div class="collapseable"> <p><sup>1</sup> I beni necessari a garantire il sostentamento ordinario dell’interessato possono essere investiti unicamente in:</p>
<dl>
<dt>a.</dt>
<dd>depositi nominativi, inclusi obbligazioni e depositi a termine, presso una banca cantonale che benefici della garanzia illimitata dello Stato;</dd>
<dt>b.</dt>
<dd>depositi nominativi, inclusi obbligazioni e depositi a termine, presso altre banche o Postfinance fino all’importo massimo per istituto secondo l’arti­colo 37<i>a </i>della legge dell’8 novembre 1934<sup><a href="#fn-d1242e128">3</a></sup> sulle banche;</dd>
<dt>c.</dt>
<dd>obbligazioni a tasso fisso della Confederazione Svizzera e obbligazioni fondiarie delle centrali svizzere di emissione;</dd>
<dt>d.</dt>
<dd>beni fondiari a uso proprio e di valore stabile;</dd>
<dt>e.</dt>
<dd>crediti garantiti da pegno di valore stabile;</dd>
<dt>f.</dt>
<dd>depositi in istituti di previdenza professionale.</dd>
</dl>
<p><sup>2</sup> Gli investimenti secondo il capoverso 1 lettere d ed e richiedono l’autorizzazione dell’autorità di protezione dei minori e degli adulti.</p>
<div class="footnotes"><p id="fn-d1242e128"><sup>3</sup> <a href="https://fedlex.data.admin.ch/eli/cc/51/117_121_129/20200101">RS <b>952.0</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Investimenti per bisogni supplementari </a>
</h6>
<div class="collapseable"> <p><sup>1</sup> Se la situazione personale dell’interessato lo consente, per i bisogni eccedenti il sostentamento ordinario sono ammessi, oltre agli investimenti di cui all’articolo 6, in particolare i seguenti investimenti:</p>
<dl>
<dt>a.</dt>
<dd>obbligazioni in franchi svizzeri di società che presentano un’elevata solvibilità;</dd>
<dt>b.</dt>
<dd>azioni in franchi svizzeri di società che presentano un’elevata solvibilità; la loro quota può rappresentare al massimo il 25 per cento del patrimonio totale;</dd>
<dt>c.</dt>
<dd>fondi obbligazionari in franchi svizzeri con depositi di società che presen­tano un’elevata solvibilità, emessi da società di fondi gestite da banche svizzere;</dd>
<dt>d.</dt>
<dd>fondi d’investimento misti in franchi svizzeri con una quota massima del 25 per cento in azioni e del 50 per cento in titoli di imprese estere, emessi da società di fondi gestite da banche svizzere;</dd>
<dt>e.</dt>
<dd>depositi in istituti del terzo pilastro presso banche, Postfinance o istituti assicurativi soggetti alla legge del 17 dicembre 2004<sup><a href="#fn-d1242e178">4</a></sup> sulla sorveglianza degli assicuratori;</dd>
<dt>f.</dt>
<dd>beni fondiari.</dd>
</dl>
<p><sup>2</sup> Tali investimenti richiedono l’autorizzazione dell’autorità di protezione dei minori e degli adulti.</p>
<p><sup>3</sup> Se la situazione finanziaria dell’interessato è particolarmente favorevole, l’autorità di protezione dei minori e degli adulti può autorizzare investimenti di maggiore entità.</p>
<div class="footnotes"><p id="fn-d1242e178"><sup>4</sup> <a href="https://fedlex.data.admin.ch/eli/cc/2005/734/20200101">RS <b>961.01</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Conversione in investimenti ammessi </a>
</h6>
<div class="collapseable"> <p><sup>1</sup> Se non adempiono le condizioni di cui agli articoli 6 e 7, gli investimenti in atto al momento dell’istituzione della curatela o della tutela oppure i beni spettanti all’interessato dopo tale data devono essere convertiti in investimenti ammessi entro un termine adeguato.</p>
<p><sup>2</sup> In occasione della conversione occorre tenere conto dell’andamento economico, della situazione personale e, per quanto possibile, della volontà dell’interessato.</p>
<p><sup>3</sup> Si può rinunciare alla conversione se i beni rivestono un valore particolare per l’interessato o la sua famiglia e se è garantito il sostentamento ordinario. La rinuncia richiede l’autorizzazione dell’autorità di protezione dei minori e degli adulti.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Contratti sull’investimento e la custodia di beni </a>
</h6>
<div class="collapseable"> <p><sup>1</sup> Il curatore o il tutore stipula con la banca o Postfinance i contratti sull’investimento e la custodia di beni. I contratti vanno sottoposti preliminarmente per approvazione all’autorità di protezione dei minori e degli adulti.</p>
<p><sup>2</sup> L’autorità di protezione dei minori e degli adulti decide in merito:</p>
<dl>
<dt>a.</dt>
<dd>ai beni di cui il curatore o il tutore può disporre, autonomamente o soltanto con l’autorizzazione dell’autorità di protezione dei minori e degli adulti, a nome dell’interessato;</dd>
<dt>b.</dt>
<dd>ai beni di cui l’interessato può disporre personalmente.</dd>
</dl>
<p><sup>3</sup> Essa comunica la sua decisione al curatore o al tutore nonché alla banca o a Post­finance.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Giustificativi, informazioni e consultazione </a>
</h6>
<div class="collapseable"> <p><sup>1</sup> I giustificativi inerenti all’amministrazione dei beni devono essere allestiti a nome dell’interessato. Vanno custoditi dal curatore o dal tutore.</p>
<p><sup>2</sup> In seguito all’assunzione dell’incarico, il curatore o il tutore può chiedere in ogni momento alla banca, a Postfinance o all’istituto assicurativo informazioni sui conti, i depositi e le assicurazioni dell’interessato e ha il diritto di consultare i relativi documenti. Se necessario all’esercizio o alla conclusione dell’incarico, può chiedere tali informazioni e la consultazione anche per il periodo precedente l’assunzione dell’incarico o dopo il decesso dell’interessato.</p>
<p><sup>3</sup> Nell’ambito della sorveglianza di una banca, di Postfinance o di un istituto assicurativo, l’autorità di protezione dei minori e degli adulti può chiedere in ogni momento informazioni sui conti, i depositi e le assicurazioni dell’interessato e ha il diritto di consultare i relativi documenti.</p>
<p><sup>4</sup> Le banche, Postfinance e gli istituti assicurativi inviano annualmente di propria iniziativa gli estratti conto, dei depositi e assicurativi dell’interessato all’autorità di protezione dei minori e degli adulti.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obbligo di documentazione </a>
</h6>
<div class="collapseable"> <p>Il curatore o il tutore deve documentare accuratamente ed esaurientemente tutte le decisioni inerenti all’amministrazione dei beni.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Disposizione transitoria </a>
</h6>
<div class="collapseable"> <p>Fatto salvo l’articolo 8 capoversi 2 e 3, gli investimenti in atto all’entrata in vigore della presente ordinanza e non conformi alle disposizioni della stessa devono essere convertiti in investimenti ammessi il più presto possibile, ma al più tardi entro due anni.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2013.</p>
</div></article></main>
</div></body>
</html>
