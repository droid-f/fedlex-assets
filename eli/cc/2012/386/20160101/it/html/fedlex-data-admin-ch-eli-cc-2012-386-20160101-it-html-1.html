<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-386-20160101-it-docx</title>
</head>
<body><div id="lawcontent">
<div id="preface">
<!--915.7 --><p class="srnummer ">915.7 </p>
<h1 class="erlasstitel botschafttitel ">Ordinanza<br>concernente la ricerca agronomica</h1>
<h2 class="erlasskurztitel ">(ORAgr)</h2>
<p>del 23 maggio 2012 (Stato 1° gennaio 2016) (Stato 1° gennaio 2016)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 177 capoverso 1 della legge del 29 aprile 1998<sup><a href="#fn-d6e21" id="fnbck-d6e21">1</a></sup> <br>sull’agricoltura (LAgr),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1998/3033_3033_3033" target="_blank">RS <b>910.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Scopo e orientamento</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p>La ricerca per l’agricoltura e la filiera alimentare della Confederazione elabora le conoscenze scientifiche e le basi tecniche per:</p>
<dl>
<dt>a. </dt>
<dd>la prassi, la formazione e la consulenza agricole e agroalimentari;</dd>
<dt>b. </dt>
<dd>le decisioni di politica agricola;</dd>
<dt>c. </dt>
<dd>l’esecuzione di compiti stabiliti dalla legge.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Orientamento</a>
</h6>
<div class="collapseable"> <p><sup>1</sup> La ricerca per l’agricoltura e la filiera alimentare della Confederazione tiene conto del contesto nazionale e internazionale.</p>
<p><sup>2</sup> Essa persegue gli obiettivi seguenti:</p>
<dl>
<dt>a. </dt>
<dd>promuovere un’agricoltura multifunzionale e competitiva e una filiera alimentare competitiva;</dd>
<dt>b. </dt>
<dd>contribuire alla sicurezza alimentare e alla salute umana e animale;</dd>
<dt>c. </dt>
<dd>favorire uno sfruttamento ecologicamente sostenibile delle risorse e contribuire al mantenimento e alla promozione della biodiversità come pure a sviluppare e curare paesaggi rurali diversificati.</dd>
</dl>
<p><sup>3</sup> Essa è in particolare orientata alle esigenze di:</p>
<dl>
<dt>a. </dt>
<dd>i produttori, i trasformatori e i commercianti attivi nell’agricoltura e nella filiera alimentare, inclusi i livelli a monte e a valle, le persone attive nella formazione e nella consulenza;</dd>
<dt>b. </dt>
<dd>i consumatori;</dd>
<dt>c. </dt>
<dd>l’Amministrazione.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Agroscope</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principi</a>
</h6>
<div class="collapseable"> <p><sup>1</sup> La Confederazione gestisce una stazione di ricerca per l’agricoltura e la filiera alimentare denominata Agroscope. </p>
<p><sup>2</sup> Agroscope è parte integrante dell’Ufficio federale dell’agricoltura (UFAG).</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Organizzazione</a>
</h6>
<div class="collapseable"> <p><sup>1</sup> L’UFAG assicura la direzione di Agroscope per il tramite del Consiglio Agroscope. Il direttore dell’UFAG presiede il Consiglio Agroscope.</p>
<p><sup>2</sup> Agroscope è diretta da un responsabile.</p>
<p><sup>3</sup> Agroscope è suddivisa in settori. </p>
<p><sup>4</sup> L’UFAG emana un regolamento interno e delle competenze concernente la conduzione, l’organizzazione, i compiti e le competenze di Agroscope e del Consiglio Agroscope.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Compiti di Agroscope</a>
</h6>
<div class="collapseable"> <p><sup>1</sup> Agroscope ha i seguenti compiti:</p>
<dl>
<dt>a. </dt>
<dd>ricerca e sviluppo a favore del settore agricolo e della filiera alimentare;</dd>
<dt>b. </dt>
<dd>predisposizione delle basi decisionali per la legislazione federale, perizie, valutazioni e monitoraggio ai sensi della ricerca settoriale della Confederazione;</dd>
<dt>c. </dt>
<dd>compiti esecutivi nell’ambito della legislazione sull’agricoltura e di convenzioni con altri uffici federali.</dd>
</dl>
<p><sup>2</sup> Agroscope rende accessibili agli interessati e al pubblico i risultati della propria attività, in particolare mediante la consulenza, l’insegnamento, pubblicazioni con orientamento pratico e scientifiche, perizie, manifestazioni e offerte di perfezionamento professionale, per quanto interessi pubblici o privati preponderanti non vi si oppongano.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><sup><a href="#fn-d6e152" id="fnbck-d6e152">2</a></sup></sup>
</h6>
<div class="collapseable"><div class="footnotes"><p id="fn-d6e152"><sup><a href="#fnbck-d6e152">2</a></sup> Abrogato dal n. I dell’O del 28 ott. 2015, con effetto dal 1° gen. 2016 (<a href="https://fedlex.data.admin.ch/eli/oc/2015/759" target="_blank">RU <b>2015</b> 4539</a>).</p></div></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Collaborazione</a>
</h6>
<div class="collapseable"> <p><sup>1</sup> Agroscope collabora con altre istituzioni, segnatamente con le amministrazioni pubbliche, le autorità, le scuole universitarie, altri istituti di formazione, le organizzazioni professionali o specializzate e i centri di consulenza, nonché con i produttori attivi nell’agricoltura e nella filiera alimentare, l’artigianato e l’economia.</p>
<p><sup>2</sup> Agroscope collabora inoltre con la comunità scientifica nazionale e internazionale, in particolare nel quadro di progetti di ricerca e di sviluppo comuni. A tale scopo si adopera per ottenere i mezzi finanziari necessari presso organi riconosciuti di promozione della ricerca a livello nazionale e internazionale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Diritti su beni immateriali</a>
</h6>
<div class="collapseable"> <p><sup>1</sup> Appartengono alla Confederazione tutti i diritti sui beni immateriali prodotti nell’esercizio della loro attività di servizio da persone legate da un rapporto di lavoro con Agroscope, fatta eccezione per i diritti d’autore.</p>
<p><sup>2</sup> Agroscope decide in merito all’esercizio dei diritti sui beni immateriali che appartengono alla Confederazione.</p>
<p><sup>3</sup> Qualora Agroscope collabori con terzi, la proprietà e l’esercizio dei diritti sui beni immateriali devono essere disciplinati contrattualmente.</p>
<p><sup>4</sup> I diritti esclusivi di uso di programmi informatici creati dalle persone di cui al capoverso 1 appartengono ad Agroscope. Agroscope può pattuire con gli aventi diritto la cessione dei diritti d’autore su altre categorie d’opere.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e198" id="fnbck-d6e198">3</a></sup>
</h6>
<div class="collapseable"><div class="footnotes"><p id="fn-d6e198"><sup><a href="#fnbck-d6e198">3</a></sup> Abrogato dal n. 3 dell’all. all’O del 14 ott. 2015 (Ottimizzazione del Nuovo modello contabile e del Nuovo modello di gestione dell’Amministrazione federale), con effetto dal 1° gen. 2016 (<a href="https://fedlex.data.admin.ch/eli/oc/2015/673" target="_blank">RU <b>2015</b> 4019</a>).</p></div></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Tasse</a>
</h6>
<div class="collapseable"> <p><sup>1</sup> Agroscope riscuote tasse per le prestazioni che fornisce e le relative spese.</p>
<p><sup>2</sup> Le tasse sono stabilite in base all’ordinanza del 16 giugno 2006<sup><a href="#fn-d6e222" id="fnbck-d6e222">4</a></sup> sulle tasse UFAG.</p>
<p><sup>3</sup> Per le pubblicazioni le tasse sono stabilite in base all’ordinanza del 23 novembre 2005<sup><a href="#fn-d6e233" id="fnbck-d6e233">5</a></sup> sugli emolumenti per le pubblicazioni.</p>
<div class="footnotes">
<p id="fn-d6e222"><sup><a href="#fnbck-d6e222">4</a></sup> <a href="https://fedlex.data.admin.ch/eli/cc/2006/415" target="_blank">RS <b>910.11</b></a></p>
<p id="fn-d6e233"><sup><a href="#fnbck-d6e233">5</a></sup> <a href="https://fedlex.data.admin.ch/eli/cc/2014/711" target="_blank">RS <b>172.041.11</b></a></p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Mandati di ricerca e contributi per la ricerca</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Mandati di ricerca</a>
</h6>
<div class="collapseable"> <p><sup>1</sup> Entro i limiti del credito stanziato, l’UFAG può affidare a istituti di ricerca pubblici o privati, in Svizzera o all’estero, mandati conformi allo scopo e all’orientamento della ricerca per l’agricoltura e la filiera alimentare della Confederazione definiti negli articoli 1 e 2.</p>
<p><sup>2</sup> L’UFAG conclude un contratto con gli istituti di ricerca ai quali decide di affidare i mandati di ricerca.</p>
<p><sup>3</sup> La questione della proprietà e dell’esercizio dei diritti sui beni immateriali dev’essere disciplinata contrattualmente.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Contributi per la ricerca</a>
</h6>
<div class="collapseable"> <p><sup>1</sup> Su domanda ed entro i limiti del credito stanziato, l’UFAG può concedere a istituti di ricerca pubblici o privati contributi destinati alla realizzazione di progetti di ricerca conformi allo scopo e all’orientamento della ricerca per l’agricoltura e la filiera alimentare della Confederazione definiti negli articoli 1 e 2.</p>
<p><sup>2</sup> I contributi ammontano al massimo al 75 per cento dei costi comprovati e riconosciuti dall’UFAG.</p>
<p><sup>3</sup> Se decide di assegnare un contributo per la ricerca, l’UFAG stipula un contratto con il richiedente. Può subordinare il versamento dei contributi a determinate condizioni.</p>
<p><sup>4</sup> La questione della proprietà e dell’esercizio dei diritti sui beni immateriali dev’essere disciplinata contrattualmente.</p>
</div></article>
</div></section><section id="sec_3_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3_a">Sezione 3<i>a</i>:</a><b><sup><a href="#fn-d6e284" id="fnbck-d6e284">6</a></sup></b><a href="#sec_3_a"> Consiglio della ricerca agronomica</a>
</h1>
<div class="footnotes"><p id="fn-d6e284"><sup><a href="#fnbck-d6e284">6</a></sup> Introdotta dal n. I dell’O del 28 ott. 2015, in vigore dal 1° gen. 2016 (<a href="https://fedlex.data.admin.ch/eli/oc/2015/759" target="_blank">RU <b>2015 </b>4539</a>).</p></div>
<div class="collapseable"><article id="art_12_a"><a name="a12a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12_a"><b>Art. 12</b><i>a</i></a>
</h6>
<div class="collapseable">
<p><sup>1</sup> Il Consiglio della ricerca agronomica ai sensi dell’articolo 117 LAgr è una commissione consultiva secondo l’articolo 8<i>a </i>capoverso 2 dell’ordinanza del 25 novembre 1998<sup><sup><a href="#fn-d6e306" id="fnbck-d6e306">7</a></sup></sup> sull’organizzazione del Governo e dell’Amministrazione.</p>
<p><sup>2</sup> Esso esamina periodicamente la qualità, l’attualità, l’efficienza e l’efficacia della ricerca per l’agricoltura e la filiera alimentare della Confederazione, tenendo conto degli obiettivi politici del Consiglio federale in materia di agricoltura, alimentazione, ricerca, economia, ambiente e società.</p>
<p><sup>3</sup> D’intesa con l’UFAG, esso può:</p>
<dl>
<dt>a. </dt>
<dd>commissionare valutazioni di istituzioni promosse dall’UFAG o di taluni ambiti delle stesse riguardanti i settori della ricerca e della consulenza;</dd>
<dt>b. </dt>
<dd>commissionare valutazioni di Agroscope o di taluni ambiti dello stesso;</dd>
<dt>c. </dt>
<dd>istituire comitati e incaricarli di trattare singole questioni.</dd>
</dl>
<p><sup>4</sup> L’UFAG accorda al Consiglio della ricerca agronomica il necessario sostegno.</p>
<div class="footnotes"><p id="fn-d6e306"><sup><a href="#fnbck-d6e306">7</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Disposizioni finali</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Esecuzione</a>
</h6>
<div class="collapseable"> <p>L’UFAG è incaricato dell’esecuzione della presente ordinanza.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Abrogazione e modifica del diritto vigente</a>
</h6>
<div class="collapseable"> <p><sup>1</sup> L’ordinanza del 27 ottobre 2010<sup><a href="#fn-d6e354" id="fnbck-d6e354">8</a></sup> concernente la ricerca agronomica è abrogata.</p>
<p><sup>2</sup> ...<sup><a href="#fn-d6e375" id="fnbck-d6e375">9</a></sup></p>
<div class="footnotes">
<p id="fn-d6e354"><sup><a href="#fnbck-d6e354">8</a></sup> [<a href="https://fedlex.data.admin.ch/eli/oc/2010/839" target="_blank">RU <b>2010</b> 5871</a>, <b></b><a href="https://fedlex.data.admin.ch/eli/oc/2011/752" target="_blank"><b>2011</b> 5227 </a>n. I 6 e <a href="https://fedlex.data.admin.ch/eli/oc/2011/4" target="_blank">7</a>]</p>
<p id="fn-d6e375"><sup><a href="#fnbck-d6e375">9</a></sup> La mod. può essere consultata alla <a href="https://fedlex.data.admin.ch/eli/oc/2012/386" target="_blank">RU <b>2012</b> 3431</a>.</p>
</div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2013.</p>
<p></p>
</div></article>
</div></section></main>
</div></body>
</html>
