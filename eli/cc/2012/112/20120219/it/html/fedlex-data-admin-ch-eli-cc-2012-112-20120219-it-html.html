<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-112-20120219-it-docx</title>
</head>
<body><div id="lawcontent">
<div id="preface">
<!--0.741.619.475 --><p class="srnummer">0.741.619.475 </p>
<p>RU <b>2012</b> 755 </p>
<p>Traduzione<i><sup><a href="#fn-d1087e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra il Consiglio federale svizzero e il Governo della<br>Repubblica del Kosovo relativo ai trasporti internazionali<br>su strada di persone e di merci</h1>
<?del-struct abstand18pt><p>Concluso l’11 novembre 2011</p>
<p>Entrato in vigore mediante scambio di note il 19 febbraio 2012</p>
<p> (Stato 19  febbraio 2012)</p>
<div class="footnotes"><p id="fn-d1087e15"><sup>1</sup> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble">
<p>Il Consiglio federale svizzero<br>e<br>il Governo della Repubblica del Kosovo,</p>
<p>di seguito denominati «Parti contraenti»,</p>
<p>animati dal desiderio di agevolare i trasporti su strada di persone e di merci tra i due Paesi e in transito sul loro territorio,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione </a>
</h6>
<div class="collapseable"> <p>Le disposizioni del presente Accordo sono applicabili ai trasporti su strada di per­sone e di merci in provenienza da o a destinazione del territorio dello Stato di una delle Parti contraenti ed effettuati con veicoli immatricolati nel territorio dello Stato dell’altra Parte contraente.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni </a>
</h6>
<div class="collapseable"> <p>1.  Il termine «trasportatore» designa una persona fisica o giuridica che, sia in Svizzera sia nel Kosovo, ha il diritto di effettuare trasporti internazionali di persone o di merci conformemente alle disposizioni legali in vigore nel proprio Paese.</p>
<p>2.  Il termine «veicolo» designa un veicolo stradale a propulsione meccanica nonché, eventualmente, il suo rimorchio o semirimorchio adibiti al trasporto di:</p>
<dl>
<dt>a)</dt>
<dd>oltre nove persone sedute, conducente compreso; o</dd>
<dt>b)</dt>
<dd>merci.</dd>
</dl>
<p>3.  Il termine «autorizzazione» designa ogni licenza, autorizzazione o concessione esigibile secondo la legge applicabile da ciascuna delle Parti contraenti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Trasporti di persone </a>
</h6>
<div class="collapseable"> <p>1.  I trasporti occasionali di persone che adempiono le seguenti condizioni sono esenti dall’obbligo di autorizzazione:</p>
<dl>
<dt>a)</dt>
<dd>il trasporto delle stesse persone con lo stesso veicolo durante tutto il viaggio i cui punti di partenza e di arrivo sono situati nel Paese d’immatricolazione del veicolo, a condizione che nessuna persona sia fatta salire o scendere lungo il percorso o alle fermate situate al di fuori di detto Paese (circuito a porte chiuse); o</dd>
<dt>b)</dt>
<dd>il trasporto di gruppi di persone da un luogo situato nel territorio del Paese d’immatricolazione del veicolo a un luogo situato nel territorio dello Stato dell’altra Parte contraente, a condizione che il veicolo esca vuoto dal territorio di quest’ultima; o</dd>
<dt>c)</dt>
<dd>il trasporto di gruppi di persone da un luogo situato nel territorio dello Stato dell’altra Parte contraente a un luogo situato nel Paese d’immatricolazione del veicolo, a condizione che il servizio sia preceduto da una corsa a vuoto all’andata e che i viaggiatori:<dl>
<dt>–</dt>
<dd>siano raggruppati mediante contratti di trasporto conclusi prima del loro arrivo nel Paese in cui si effettua la presa a carico, o</dd>
<dt>–</dt>
<dd>siano stati precedentemente condotti dallo stesso trasportatore, alle condizioni indicate nella lettera b) del presente articolo, nel Paese in cui sono ripresi a carico e siano trasportati fuori da questo Paese, o</dd>
<dt>–</dt>
<dd>siano stati invitati a recarsi nel territorio del Paese dell’altra Parte contraente, quando le spese di trasporto sono a carico dell’invitante. I viaggiatori devono formare un gruppo omogeneo che non è stato costituito unicamente in vista del viaggio; </dd>
</dl>
</dd>
<dt>d)</dt>
<dd>i viaggi in transito nel territorio dello Stato dell’altra Parte contraente.</dd>
</dl>
<p>2.  I trasporti di persone che adempiono le seguenti condizioni sono esenti dall’obbligo di autorizzazione:</p>
<dl>
<dt>–</dt>
<dd>servizio pendolare con alloggio, diretto al territorio del Paese dell’altra Parte contraente o in transito su di esso, e</dd>
<dt>–</dt>
<dd>viaggi a vuoto di veicoli impiegati in connessione con i servizi pendolari.</dd>
</dl>
<p>3.  I trasporti menzionati nei paragrafi 1 e 2 del presente articolo sono attestati da un documento di controllo.</p>
<p>4.  I trasporti diversi da quelli menzionati nei paragrafi 1 e 2 del presente articolo sono soggetti ad autorizzazione a norma delle leggi e dei regolamenti nazionali delle Parti contraenti. Le autorizzazioni sono concesse fatta salva la reciprocità.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Trasporto di merci </a>
</h6>
<div class="collapseable"> <p>Ogni trasportatore di una delle Parti contraenti ha il diritto di importare temporaneamente un veicolo vuoto o carico nel territorio dello Stato dell’altra Parte contraente per trasportare merci:</p>
<dl>
<dt>a)</dt>
<dd>tra un luogo qualsiasi situato nel territorio dello Stato di una Parte contraente e un luogo qualsiasi situato nel territorio dello Stato dell’altra Parte contra­ente; o</dd>
<dt>b)</dt>
<dd>dal territorio dello Stato dell’altra Parte contraente verso un Paese terzo o da un Paese terzo verso il territorio dello Stato dell’altra Parte contraente; o</dd>
<dt>c)</dt>
<dd>in transito nel territorio dello Stato dell’altra Parte contraente.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Applicazione del diritto nazionale </a>
</h6>
<div class="collapseable"> <p>Per tutte le questioni non disciplinate dal presente Accordo, i trasportatori e i conducenti di veicoli di una Parte contraente che si trovano sul territorio dello Stato dell’altra Parte contraente sono tenuti a rispettare le leggi e i regolamenti di quest’ultima, che sono applicati in modo non discriminante.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Divieto di eseguire trasporti interni </a>
</h6>
<div class="collapseable"> <p>I trasporti di persone e merci in cabotaggio non sono autorizzati. La Commissione mista di cui all’arti­colo 10 può concedere deroghe in merito.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Infrazioni </a>
</h6>
<div class="collapseable"> <p>1.  Le autorità competenti delle Parti contraenti provvedono affinché i trasportatori rispettino le disposizioni del presente Accordo.</p>
<p>2.  I trasportatori e i conducenti di veicoli che, nel territorio dell’altra Parte contra­ente, hanno commesso infrazioni alle disposizioni del presente Accordo o delle leggi e dei regolamenti concernenti i trasporti stradali o la circolazione stradale in vigore su detto territorio possono, su domanda delle autorità competenti di questo Paese, essere oggetto delle misure seguenti, ordinate dalle autorità del Paese d’imma­tricola­zione del veicolo:</p>
<dl>
<dt>a)</dt>
<dd>avvertimento;</dd>
<dt>b)</dt>
<dd>revoca temporanea, parziale o totale, del diritto di effettuare tra­sporti nel territorio della Parte contraente in cui è stata commessa l’infra­zione.</dd>
</dl>
<p>3.  L’autorità che adotta una siffatta misura ne informa l’autorità competente dell’altra Parte contraente.</p>
<p>4.  Ciascuna delle Parti contraenti rispetta le sanzioni stabilite dai tribunali o dalle autorità competenti in virtù del diritto nazionale della Parte contraente sul territorio della quale è stata commessa l’infrazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Autorità competenti </a>
</h6>
<div class="collapseable"> <p>Le Parti contraenti si notificano reciprocamente le autorità autorizzate a eseguire il presente Accordo. Queste autorità comunicano direttamente tra loro.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Modalità d’applicazione </a>
</h6>
<div class="collapseable"> <p>Le autorità competenti delle Parti contraenti si accordano sulle modalità di applicazione del presente Accordo per mezzo di un Protocollo compilato contemporaneamente allo stesso. Il Protocollo è parte integrante del presente Accordo.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Commissione mista </a>
</h6>
<div class="collapseable"> <p>1.  Le Parti contraenti istituiscono una Commissione mista specializzata che ha il compito di trattare le questioni derivanti dall’applicazione del presente Accordo.</p>
<p>2.  La Commissione mista è competente per la modifica o il completamento del Protocollo menzionato nell’articolo 9.</p>
<p>3.  Le autorità competenti di una delle Parti contraenti possono richiedere la convocazione della Commissione mista, che si riunisce alternativamente nel territorio di ciascuna Parte contraente.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Estensione dell’Accordo al Principato del Liechtenstein </a>
</h6>
<div class="collapseable"> <p>Conformemente alla richiesta formale del governo del Principato del Liechtenstein, il presente Accordo si estende parimenti al Principato del Liechtenstein, fintanto che quest’ultimo è vincolato alla Svizzera da un trattato di unione doganale<sup><a href="#fn-d1087e224">2</a></sup>.</p>
<div class="footnotes"><p id="fn-d1087e224"><sup>2</sup> <a href="https://fedlex.data.admin.ch/eli/cc/39/551_565_576/20200407">RS <b>0.631.112.514</b></a></p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore e durata di validità </a>
</h6>
<div class="collapseable"> <p>1.  Il presente Accordo entra in vigore il 30° giorno dopo la ricezione dell’ultima nota diplomatica mediante la quale le Parti contraenti si informano reciprocamente dell’adempimento delle procedure costituzionali interne relative all’entrata in vigore degli accordi internazionali. </p>
<p>2.  Il presente Accordo rimane in vigore fintanto che non è denunciato mediante notificazione scritta da una delle Parti contraenti. L’Accordo scade sei mesi dopo la data di ricezione della nota diplomatica con cui una Parte contraente notifica all’altra la denuncia.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In </i><i>fede di che</i>, i plenipotenziari debitamente autorizzati dai loro Governi hanno firmato il presente Accordo.</p>
<p>Fatto a Berna, l’11 novembre 2011, in due originali in lingua francese, albanese e inglese, tutti i testi facenti parimenti fede.</p>
<p>In caso di divergenze d’interpretazione delle disposizioni del presente Accordo prevale il testo inglese.</p>
<p></p>
<div class="table"><table border="1">
<tr>
<td><p>Per il <br>Consiglio federale svizzero: </p></td>
<td><p>Per il<br>Governo della Repubblica del Kosovo:</p></td>
</tr>
<tr>
<td><p>Micheline Calmy-Rey</p></td>
<td><p>Enver Hoxhaj</p></td>
</tr>
</table></div>
<h1 class="erlasstitel">Protocollo</h1>
<p>concernente l’esecuzione dell’Accordo tra il Consiglio federale svizzero e il governo della Repubblica del Kosovo relativo <br>ai trasporti internazionali su strada di persone e di merci</p>
<p>visto l’articolo 9 dell’Accordo, le Parti contraenti </p>
<p>hanno convenuto quanto segue:</p>
<p class="untertit">1.  Trasporti di persone (art. 3)</p>
<p>I trasporti di cui all’articolo 3 paragrafi 1 e 2 dell’Accordo sono effettuati facendo uso di un foglio di viaggio e di un elenco dei passeggeri, il cui modello figura in allegato al presente protocollo.</p>
<p>Le domande per il rilascio delle autorizzazioni concernenti i trasporti di persone che non soddisfano le condizioni di cui all’articolo 3 paragrafi 1 e 2 (ad esempio le linee regolari) sono presentate alle seguenti autorità competenti:</p>
<dl>
<dt>–</dt>
<dd>per la Svizzera: Paese d’immatricolazione del veicolo</dd>
<dt>–</dt>
<dd>per il Kosovo: Paese in cui l’operatore è registrato.</dd>
</dl>
<p>Le domande ricevute sono trasmesse alle autorità competenti dell’altra Parte contraente.</p>
<p>Nelle domande i trasportatori comunicano l’orario dei servizi di trasporto, le tariffe, l’itinerario e ogni altra informazione richiesta dalle autorità competenti. La proce­dura di rilascio dell’autorizzazione e altre questioni ad essa relative, in particolare le principali questioni formali e materiali, sono disciplinate congiuntamente dalle autorità competenti delle Parti contraenti nel rispetto del principio di reciprocità nell’ambito della Commissione mista prevista all’articolo 10 dell’Accordo.</p>
<p>L’autorità competente che ha rilasciato l’autorizzazione ne informa l’autorità competente dell’altra Parte contraente inviandole una copia dell’autorizzazione rila­sciata.</p>
<p>L’originale delle autorizzazioni deve essere recato a bordo dei veicoli ed esibito su richiesta degli organi di controllo. Per i trasporti regolari, il numero di autorizzazioni da rilasciare è determinato in base ai veicoli impiegati per effettuare il trasporto sull’itinerario interessato.</p>
<p>Se effettua un viaggio di transito con un veicolo vuoto, il trasportatore è tenuto ad attestare il motivo per cui attraversa il territorio del Paese dell’altra Parte contraente con un veicolo vuoto.</p>
<p>I veicoli destinati a sostituire quelli danneggiati o in avaria, se dotati della relativa attestazione, non necessitano di alcuna autorizzazione per spostamenti a vuoto.</p>
<p class="untertit">2.  Trasporto di merci (art. 4)</p>
<p>Se i trasporti sono effettuati mediante un autotreno costituito da elementi immatricolati in varie nazioni, le disposizioni dell’Accordo sono applicabili all’intero auto­treno unicamente se il veicolo trainante è immatricolato nel territorio di una delle Parti contraenti.</p>
<p class="untertit">3.  Applicazione del diritto nazionale (art. 5)</p>
<p>Le Parti contraenti stabiliscono che l’articolo 5 dell’Accordo è applicabile in particolare alla legislazione concernente i trasporti stradali, alla circolazione stradale, alle dimensioni e al peso dei veicoli, alla durata del lavoro e del riposo dei componenti l’equipaggio del veicolo, al tempo di guida e alla fiscalità stradale.</p>
<p class="untertit">4.  Autorità competenti (art. 8)</p>
<p>Le autorità competenti per l’applicazione dell’Accordo sono:</p>
<p>per la Svizzera:</p>
<dl>
<dt>il Dipartimento federale dell’ambiente, dei trasporti,</dt>
<dd>
<br>dell’energia e delle comunicazioni<br>Ufficio federale dei trasporti (UFT)<br>CH-3003 Berna</dd>
</dl>
<p>per la Repubblica del Kosovo:</p>
<dl>
<dt>il Ministero delle infrastrutture (MI)</dt>
<dd>
<br>Sheshi Nëna Terezë<br>10000 Pristina</dd>
</dl>
<p class="untertit">5.  Peso e dimensioni dei veicoli</p>
<p>Per quanto concerne il peso e le dimensioni dei veicoli, ciascuna Parte contraente si impegna a non sottoporre i veicoli immatricolati nel territorio dell’altra Parte contraente a condizioni più severe di quelle imposte ai veicoli immatricolati sul proprio territorio.</p>
<p>In proposito si applicano le seguenti procedure:</p>
<p>per la Svizzera:</p>
<p>i trasporti interessati sono di competenza dell’Ufficio federale delle strade, <br>CH 3003 Berna. Le autorizzazioni speciali sono rilasciate solo per il trasporto di carichi indivisibili e unicamente se le condizioni stradali lo consentono.</p>
<p>In nessun caso deve essere superato il peso garantito, fissato dal fabbricante.</p>
<p>per la Repubblica del Kosovo:</p>
<p>la Direzione delle strade, Bregu i Djellit II lam. 4/3 10000 Pristina, Repubblica del Kosovo, rilascia un’autorizzazione speciale per i veicoli con peso e dimensioni superiori a quelli consentiti dalla legislazione nazionale.</p>
<p class="untertit">6.  Ordinamento doganale</p>
<p>Il carburante contenuto nei serbatoi normalmente previsti sui veicoli cui è consentito circolare temporaneamente non è soggetto al pagamento dei dazi doganali.</p>
<p>I pezzi di ricambio importati per riparare un determinato veicolo già importato temporaneamente sono temporaneamente esenti da dazi doganali e non sono sottoposti a divieti o restrizioni d’importazione. I pezzi sostituiti vanno sdoganati, riesportati o distrutti sotto la sorveglianza dell’organo doganale.</p>
<p>Fatto a Berna, l’11 novembre 2011 in due originali in lingua francese, albanese e inglese, tutti i testi facenti parimenti fede.</p>
<p>In caso di divergenze d’interpretazione delle disposizioni del presente Accordo prevale il testo inglese. </p>
<p></p>
<div class="table"><table border="1">
<tr>
<td><p>Per il <br>Consiglio federale svizzero: </p></td>
<td><p>Per il<br>Governo della Repubblica del Kosovo:</p></td>
</tr>
<tr>
<td><p>Micheline Calmy-Rey</p></td>
<td><p>Enver Hoxhaj</p></td>
</tr>
</table></div>
</div></section></main><div id="annex"><section id="d702e16"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></div>
</div></body>
</html>
