<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-721-20121201-it-docx</title>
</head>
<body><div id="lawcontent">
<div id="preface">
<!--783.11 --><p class="srnummer">783.11 </p>
<h1 class="erlasstitel">Ordinanza<br>sull’organizzazione della Posta Svizzera</h1>
<h2 class="erlasskurztitel">(OOP)</h2>
<?del-struct abstand18pt><p>del 24 ottobre 2012 (Stato 1° dicembre 2012)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 9 capoverso 4 e 12 della legge federale del 17 dicembre 2010<sup><a href="#fn-d1674e23">1</a></sup> sull’organizzazione della Posta Svizzera (LOP),</p>
<p>ordina:</p>
<div class="footnotes"><p id="fn-d1674e23"><sup>1</sup> <a href="https://fedlex.data.admin.ch/eli/cc/2012/587/20121001">RS <b>783.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni </a>
</h6>
<div class="collapseable"> <p>Nella presente ordinanza si intende per:</p>
<dl>
<dt>a.</dt>
<dd>
<i>Posta:</i> Posta Svizzera secondo l’articolo 1 LOP;</dd>
<dt>b.</dt>
<dd>
<i>PostFinance:</i> PostFinance SA secondo l’articolo 14 capoverso 1 LOP;</dd>
<dt>c.</dt>
<dd>
<i>società del gruppo Posta: </i>PostFinance e le imprese controllate direttamente o indirettamente dalla Posta, in particolare le società di capitali.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Adempimento dell’obbligo di fornire il servizio universale: maggioranze richieste </a>
</h6>
<div class="collapseable"> <br><p><sup>1</sup> La Posta deve detenere la maggioranza del capitale e dei voti nelle società del gruppo Posta alle quali demanda l’adempimento dell’obbligo di fornire il servizio universale nel settore dei servizi postali.</p>
<p><sup>2</sup> La Posta può demandare l’adempimento dell’obbligo di fornire il servizio universale nel settore dei servizi postali soltanto alle società che controlla direttamente.</p>
<p><sup>3</sup> Nel consiglio d’amministrazione delle società del gruppo Posta a cui è stato demandato l’adempimento dell’obbligo di fornire il servizio universale nei settori dei servizi postali e del traffico dei pagamenti i rappresentanti della Posta devono detenere la maggioranza. Il consiglio d’amministrazione di queste società deve essere composto di un numero dispari di membri.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Adempimento dell’obbligo di fornire il servizio universale: gestione e controllo </a>
</h6>
<div class="collapseable"> <br><p><sup>1</sup> D’intesa con l’Amministrazione federale delle finanze, il Dipartimento federale dell’ambiente, dei trasporti, dell’energia e delle comunicazioni provvede affinché gli statuti della Posta contengano disposizioni in materia di gestione e controllo dell’adempimento dell’obbligo di fornire il servizio universale.</p>
<p><sup>2</sup> La Posta assicura la gestione e il controllo dell’adempimento dell’obbligo di for­nire il servizio universale demandato alle società del gruppo Posta attraverso: </p>
<dl>
<dt>a.</dt>
<dd>disposizioni negli statuti delle società del gruppo Posta interessate;</dd>
<dt>b.</dt>
<dd>contratti di prestazioni con i rappresentati da lei nominati in seno al consiglio d’amministrazione delle società del gruppo Posta interessate;</dd>
<dt>c.</dt>
<dd>contratti scritti stipulati tra le società del gruppo Posta interessate.</dd>
</dl>
<p><sup>3</sup> Il consiglio d’amministrazione della Posta deve dapprima sottoporre per parere gli statuti di cui al capoverso 2 lettera a e le relative modifiche al Dipartimento federale dell’ambiente, dei trasporti, dell’energia e delle comunicazioni e all’Amministra­zione federale delle finanze.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Conduzione uniforme della Posta e delle società del gruppo Posta </a>
</h6>
<div class="collapseable"> <p>Il consiglio d’amministrazione della Posta è responsabile per una conduzione uniforme della Posta e delle società del gruppo Posta.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Retribuzioni dei quadri </a>
</h6>
<div class="collapseable"> <p>In seno alla Posta e alle società del gruppo Posta, i membri degli organi direttivi, i quadri dirigenti e il personale con retribuzione analoga sono assoggettati, per analogia, all’articolo 6<i>a</i> capoversi 1–5 della legge del 24 marzo 2000<sup><a href="#fn-d1674e123">2</a></sup> sul personale federale e alle disposizioni dell’ordinanza del 19 dicembre 2003<sup><a href="#fn-d1674e131">3</a></sup> sulla retribuzione dei quadri.</p>
<div class="footnotes">
<p id="fn-d1674e123"><sup>2</sup> <a href="https://fedlex.data.admin.ch/eli/cc/2001/123/20180101">RS <b>172.220.1</b></a></p>
<p id="fn-d1674e131"><sup>3</sup> <a href="https://fedlex.data.admin.ch/eli/cc/2004/30/20150801">RS <b>172.220.12</b></a></p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni transitorie </a>
</h6>
<div class="collapseable"> <p><sup>1</sup> A partire dalla sua trasformazione rispettivamente dal suo scorporo, la Posta e PostFinance sono assoggettate integralmente all’imposta. Nel quadro della trasformazione, gli attivi e i passivi sono rivalutati, senza alcuna incidenza fiscale, fino a raggiungere il valore delle riserve latenti. Gli utili derivanti dalla rivalutazione non sono ripartiti secondo l’attribuzione adottata sinora tra servizi universali e servizi liberi.</p>
<p><sup>2</sup> In vista dell’allestimento del bilancio d’apertura della Posta e dello scorporo di PostFinance si applica quanto segue:</p>
<dl>
<dt>a.</dt>
<dd>i beneficiari di una rendita di vecchiaia, d’invalidità o per superstiti versata dalla Cassa pensioni Posta devono essere attribuiti alla Posta e alle società del gruppo Posta;</dd>
<dt>b.</dt>
<dd>PostFinance deve mettere a bilancio secondo lo standard contabile «Swiss GAAP FER 16» gli impegni di previdenza per il proprio personale e per i beneficiari di rendite che le sono attribuiti.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Modifica del diritto vigente </a>
</h6>
<div class="collapseable"> <p>La modifica del diritto vigente è disciplinata nell’allegato.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° dicembre 2012.</p>
</div></article></main><div id="annex"><section id="lvl_d799e11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d799e11">Allegato </a>
</h1>
<div class="collapseable">
<p>(art. 7)</p>
<section id="lvl_d799e11/lvl_d799e12"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d799e11/lvl_d799e12">Modifica del diritto vigente </a>
</h2>
<div class="collapseable">
<p>Le ordinanze qui appresso sono modificate come segue:</p>
<p>....<sup><a href="#fn-d1674e188">4</a></sup></p>
<div class="footnotes"><p id="fn-d1674e188"><sup>4</sup> Le mod. possono essere consultate alla <a href="https://fedlex.data.admin.ch/eli/oc/2012/721">RU<b> 2012</b> 6089</a>.</p></div>
</div></section>
</div></section></div>
</div></body>
</html>
