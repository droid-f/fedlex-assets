<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.360.514.22 --><p class="srnummer ">0.360.514.22 </p>
<p class="ref "> RU <b>2012</b> 471</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero e il Governo del Principato del Liechtenstein sulla cooperazione in materia di rilascio del visto e di entrata</h1>
<p class="erlasssubtitel ">Concluso il 3 dicembre 2008<br>Entrato in vigore il 19 dicembre 2011</p>
<p class="erlassdatum "> (Stato 19  dicembre 2011)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale tedesco.</p></div>
</div>
<div id="preamble">
<p class="man-template-autor ">Il Consiglio federale svizzero<br>e <br>il Governo del Principato del Liechtenstein,</p>
<p class="absatz ">in applicazione degli articoli 2 e 5 dell’accordo quadro del 3 dicembre 2008<sup><a href="#fn-d7e39" id="fnbck-d7e39">2</a></sup> tra la Confederazione Svizzera («la Svizzera») e il Principato del Liechtenstein («il Liechtenstein») sulla cooperazione in materia di rilascio del visto, di entrata e di soggiorno nonché sulla cooperazione di polizia nell’area di confine, </p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e39"><sup><a href="#fnbck-d7e39">2</a></sup><sup></sup> <a href="https://fedlex.data.admin.ch/eli/cc/2009/151" target="_blank">RS <b>0.360.514.2</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obiettivo</a>
</h6>
<div class="collapseable">
<p class="absatz ">1.  Il presente accordo disciplina la cooperazione tra l’Ufficio federale della migrazione (UFM)<sup><a href="#fn-d7e59" id="fnbck-d7e59">3</a></sup> della Svizzera e l’Ausländer- und Passamt (APA) del Liechtenstein in materia di entrata di cittadini di Stati terzi.</p>
<p class="absatz ">2.  Sono fatti salvi gli impegni derivanti dalla normativa Schengen.</p>
<div class="footnotes"><p id="fn-d7e59"><sup><a href="#fnbck-d7e59">3</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz ">Ai fini del presente accordo e della sua applicazione, l’espressione:</p>
<dl>
<dt>a) </dt>
<dd>«visto Schengen» designa un visto rilasciato conformemente alle pertinenti disposizioni della normativa Schengen che autorizza un cittadino di uno Stato terzo a entrare nel territorio degli Stati Schengen per un soggiorno non superiore a tre mesi;</dd>
<dt>b) </dt>
<dd>«visto nazionale» designa un visto rilasciato per un soggiorno superiore a tre mesi, la cui validità è riconosciuta dalle due Parti contraenti per l’entrata sul rispettivo territorio.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Consultazione</a>
</h6>
<div class="collapseable">
<p class="absatz ">1.  Quando tratta una domanda di visto per il Liechtenstein, l’UFM<sup><a href="#fn-d7e95" id="fnbck-d7e95">4</a></sup> consulta l’APA prima di rilasciare o rifiutare il visto. L’APA comunica all’UFM<sup><a href="#fn-d7e106" id="fnbck-d7e106">5</a></sup> i casi in cui le rappresentanze svizzere all’estero possono rilasciare direttamente il visto Schengen senza sentire dapprima l’APA.</p>
<p class="absatz ">2.  L’UFM<sup><a href="#fn-d7e119" id="fnbck-d7e119">6</a></sup> trasmette per esame all’APA, possibilmente in forma elettronica sicura, la documentazione riguardante il visto con il suo preavviso. Il visto può essere rilasciato unicamente previa approvazione da parte dell’APA.</p>
<p class="absatz ">3.  Nelle procedure di rilascio del visto presso un aeroporto internazionale in Svizzera (frontiera esterna di Schengen), le autorità di controllo alla frontiera possono rinunciare a consultare l’APA all’infuori dei suoi orari d’ufficio. Prima del rilascio o del rifiuto del visto sentono in ogni caso l’UFM<sup><a href="#fn-d7e132" id="fnbck-d7e132">7</a></sup>.</p>
<p class="absatz ">4.  Le vignette di visto svizzere per il Liechtenstein recano il complemento «R FL».</p>
<div class="footnotes">
<p id="fn-d7e95"><sup><a href="#fnbck-d7e95">4</a></sup><sup></sup> Ora: SEM (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
<p id="fn-d7e106"><sup><a href="#fnbck-d7e106">5</a></sup><sup></sup> Ora: SEM (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
<p id="fn-d7e119"><sup><a href="#fnbck-d7e119">6</a></sup><sup></sup> Ora: SEM (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
<p id="fn-d7e132"><sup><a href="#fnbck-d7e132">7</a></sup><sup></sup> Ora: SEM (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Annullamento del visto</a>
</h6>
<div class="collapseable"><p class="absatz ">Di regola, le autorità cui compete l’annullamento dei visti si informano reciprocamente prima di annullare un visto rilasciato dall’altra Parte contraente, indicandone i motivi.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Rimedi giuridici per i visti Schengen</a>
</h6>
<div class="collapseable">
<p class="absatz ">1.  Le autorità svizzere sono competenti per i ricorsi contro il rifiuto del visto Schengen per il Liechtenstein, purché non sia invocata una violazione dell’Accordo del 2 maggio 1992 sullo Spazio economico europeo (Accordo SEE).</p>
<p class="absatz ">2.  La procedura di ricorso è retta dalle disposizioni procedurali svizzere.</p>
<p class="absatz ">3.  L’APA trasmette all’UFM<sup><a href="#fn-d7e165" id="fnbck-d7e165">8</a></sup> le informazioni necessarie all’evasione del rimedio giuridico.</p>
<div class="footnotes"><p id="fn-d7e165"><sup><a href="#fnbck-d7e165">8</a></sup><sup></sup> Ora: SEM (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Durata di validità ed entrata in vigore</a>
</h6>
<div class="collapseable">
<p class="absatz ">1.  Il presente accordo è concluso per una durata indeterminata.</p>
<p class="absatz ">2.  Ciascuna Parte contraente può denunciare il presente accordo per la fine di un anno civile con un preavviso di 12 mesi.</p>
<p class="absatz ">3.  Il presente accordo entra in vigore contemporaneamente all’accordo quadro.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari hanno firmato il presente accordo.</p>
<p class="absatz ">Fatto a Berna, in due esemplari in lingua tedesca, il 3 dicembre 2008.</p>
<p></p>
<div class="table layout-table"><table>
<tr>
<td><p class="unterschriften1 ">Per la <br>Confederazione Svizzera:</p></td>
<td><p class="unterschriften1 ">Per il <br>Principato del Liechtenstein:</p></td>
</tr>
<tr>
<td><p class="unterschriften ">Eveline Widmer-Schlumpf</p></td>
<td><p class="unterschriften ">Otmar Hasler</p></td>
</tr>
</table></div>
<?del-struct abstand4pt><p class="abstand1seite "></p>
</div></section></main>
</div></body>
</html>
