<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.360.514.21 --><p class="srnummer ">0.360.514.21 </p>
<p class="ref "> </p>
<p class="ref "></p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e13" id="fnbck-d7e13">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero e il <br>Governo del Principato del Liechtenstein <br>sulla cooperazione in materia di soggiorno</h1>
<p class="erlasssubtitel ">Concluso il 3 dicembre 2008</p>
<p class="erlasssubtitel ">Entrato in vigore il 19 dicembre 2011</p>
<p class="erlassdatum "> (Stato 19  dicembre 2011)</p>
<div class="footnotes"><p id="fn-d7e13"><sup><a href="#fnbck-d7e13">1</a></sup>RU <b>2012 </b>469<sup></sup> Dal testo originale tedesco.</p></div>
</div>
<div id="preamble">
<p class="man-template-autor ">Il Consiglio federale svizzero<br>e <br>il Governo del Principato del Liechtenstein,</p>
<p class="absatz ">in applicazione degli articoli 2 e 12 dell’accordo quadro del 3 dicembre 2008<sup><a href="#fn-d7e46" id="fnbck-d7e46">2</a></sup> tra la Confederazione Svizzera («la Svizzera») e il Principato del Liechtenstein («il Liechtenstein») sulla cooperazione in materia di rilascio del visto, di entrata e di soggiorno nonché sulla cooperazione di polizia nell’area di confine, </p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e46"><sup><a href="#fnbck-d7e46">2</a></sup><sup></sup> <a href="https://fedlex.data.admin.ch/eli/cc/2009/151" target="_blank">RS <b>0.360.514.2</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obiettivo</a>
</h6>
<div class="collapseable">
<p class="absatz ">Il presente accordo disciplina la cooperazione tra l’Ufficio federale della migrazione (UFM)<sup><a href="#fn-d7e66" id="fnbck-d7e66">3</a></sup> e la Segreteria di stato dell’economia (SECO) della Svizzera da una parte, e l’Ausländer- und Passamt (APA) del Liechtenstein dall’altra, in materia di soggiorno dei cittadini delle Parti contraenti e di Stati terzi.</p>
<div class="footnotes"><p id="fn-d7e66"><sup><a href="#fnbck-d7e66">3</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Libera circolazione delle persone</a>
</h6>
<div class="collapseable"><p class="absatz ">Il Liechtenstein concede ogni anno ad almeno 12 cittadini svizzeri che ancora non risiedono sul suo territorio la possibilità di stabilirsi nel Liechtenstein e di esercitarvi un’attività lucrativa e ad almeno cinque cittadini svizzeri che ancora non risiedono sul suo territorio la possibilità di stabilirsi nel Liechtenstein senza attività lucrativa. Tali quote non comprendono il coniuge o il partner e i parenti in linea discendente minori di 21 anni o comprovatamente a carico dei collaboratori dell’Amministrazione federale delle dogane attivi nel Liechtenstein.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obbligo di notifica</a>
</h6>
<div class="collapseable"><p class="absatz ">I cittadini del Liechtenstein in Svizzera e i cittadini svizzeri nel Liechtenstein soggiacciono alle disposizioni in materia di notifica applicabili agli stranieri.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Obbligo di notifica e d’autorizzazione per la prestazione di servizi transfrontalieri</a>
</h6>
<div class="collapseable">
<p class="absatz ">1.  La stessa ditta è autorizzata, nel quadro della Convenzione AELS, a distaccare suoi dipendenti nell’altro Stato contraente per un massimo di 90 giorni lavorativi per anno civile. Gli stessi lavoratori dipendenti sono autorizzati a prestare servizi nell’altro Stato contraente per un massimo di 90 giorni lavorativi per anno civile.</p>
<p class="absatz ">2.  A seconda della durata della prestazione di servizi nell’altro Stato contraente, vige il seguente obbligo di notifica e d’autorizzazione:</p>
<dl>
<dt>a) </dt>
<dd>la prestazione di servizi per otto giorni su un arco di 90 giorni è esente dall’obbligo di notifica o d’autorizzazione;</dd>
<dt>b) </dt>
<dd>la prestazione di servizi per oltre otto giorni su un arco di 90 giorni è retta dalle disposizioni legali e amministrative dello Stato in cui viene effettuata. Tale norma si applica anche ai lavoratori distaccati provenienti da Stati terzi e integrati nel mercato del lavoro dello Stato che li distacca;</dd>
<dt>c) </dt>
<dd>la prestazione di servizi è soggetta ad autorizzazione a partire dal 91° giorno.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Durata di validità ed entrata in vigore</a>
</h6>
<div class="collapseable">
<p class="absatz ">1.  Il presente accordo è concluso per una durata indeterminata.</p>
<p class="absatz ">2.  Ciascuna Parte contraente può denunciare il presente accordo per la fine di un anno civile con un preavviso di 12 mesi.</p>
<p class="absatz ">3.  Il presente accordo entra in vigore contemporaneamente all’accordo quadro.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari hanno firmato il presente accordo.</p>
<p class="absatz ">Fatto a Berna, in due esemplari in lingua tedesca, il 3 dicembre 2008.</p>
<p></p>
<div class="table layout-table"><table>
<tr>
<td><p class="unterschriften1 ">Per la <br>Confederazione Svizzera:</p></td>
<td><p class="unterschriften1 ">Per il <br>Principato del Liechtenstein:</p></td>
</tr>
<tr>
<td><p class="unterschriften ">Eveline Widmer-Schlumpf</p></td>
<td><p class="unterschriften ">Otmar Hasler</p></td>
</tr>
</table></div>
<p class="absatz "></p>
</div></section></main>
</div></body>
</html>
