<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--831.403.42 --><p class="srnummer ">831.403.42 </p>
<h1 class="erlasstitel botschafttitel ">Regolamento di organizzazione <br>e di gestione della Commissione di alta vigilanza della previdenza professionale</h1>
<p class="erlassdatum ">del 21 agosto 2012 (Stato 1° novembre 2012)</p>
<p class="erlasssubtitel ">Approvato dal Consiglio federale il 21 settembre 2012</p>
</div>
<div id="preamble">
<p class="man-template-autor ">La Commissione di alta vigilanza della previdenza professionale,</p>
<p class="ingress ">visto l’articolo 64<i>a</i> capoverso 1 lettera g della legge federale del 25 giugno 1982<sup><a href="#fn-d7e23" id="fnbck-d7e23">1</a></sup> sulla previdenza professionale per la vecchiaia, i superstiti e l’invalidità (LPP),</p>
<p class="man-template-verb ">decide:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">Il presente regolamento disciplina l’organizzazione, le competenze e l’esecuzione dei compiti della Commissione federale di alta vigilanza della previdenza professionale (Commissione) e della sua segreteria.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Commissione e comitati</a>
</h6>
<div class="collapseable">
<p class="absatz "><sup>1</sup> La Commissione si compone:</p>
<dl>
<dt>a. </dt>
<dd>del presidente;</dd>
<dt>b. </dt>
<dd>del vicepresidente;</dd>
<dt>c. </dt>
<dd>di un minimo di cinque fino a un massimo di sette altri membri.</dd>
</dl>
<p class="absatz "><sup>2</sup> La Commissione ha sede a Berna.</p>
<p class="absatz "><sup>3</sup> Essa può istituire comitati per l’esame preliminare e ricorrere a periti. I comitati preparano le basi per le decisioni della Commissione e le presentano proposte.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Segreteria</a>
</h6>
<div class="collapseable">
<p class="absatz "><sup>1</sup> La segreteria è composta:</p>
<dl>
<dt>a. </dt>
<dd>dal direttore;</dd>
<dt>b. </dt>
<dd>dal direttore supplente;</dd>
<dt>c. </dt>
<dd>dai responsabili dei settori;</dd>
<dt>d. </dt>
<dd>dai collaboratori.</dd>
</dl>
<p class="absatz "><sup>2</sup> Il rapporto di servizio è retto dalla legislazione sul personale federale.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Compiti e competenze</a>
</h1>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti della Commissione</a>
</h6>
<div class="collapseable">
<p class="absatz ">La Commissione ha, in particolare, i compiti seguenti:</p>
<dl>
<dt>a. </dt>
<dd>definisce gli obiettivi strategici;</dd>
<dt>b. </dt>
<dd>emana istruzioni (art. 64<i>a</i> cpv. 1 lett. a e f LPP) e norme (art. 64<i>a</i> cpv. 1 lett. c LPP);</dd>
<dt>c. </dt>
<dd>stabilisce i requisiti per la concessione e il ritiro dell’abilitazione ai periti in materia di previdenza professionale (art. 52<i>d</i> cpv. 3 LPP);</dd>
<dt>d. </dt>
<dd>concede e ritira l’abilitazione ai periti in materia di previdenza professionale (art. 64<i>a</i> cpv. 1 lett. d LPP);</dd>
<dt>e. </dt>
<dd>stila il rapporto d’attività;</dd>
<dt>f. </dt>
<dd>vigila sul fondo di garanzia, sull’istituto collettore e sulle fondazioni d’investimento;</dd>
<dt>g. </dt>
<dd>emana una codice deontologico per evitare i conflitti d’interessi dei membri;</dd>
<dt>h. </dt>
<dd>tratta le questioni di principio e gli affari di notevole importanza;</dd>
<dt>i. </dt>
<dd>tratta gli altri affari che le sono attribuiti dal presidente;</dd>
<dt>j. </dt>
<dd>stila il preventivo;</dd>
<dt>k. </dt>
<dd>organizza la segreteria;</dd>
<dt>l. </dt>
<dd>instaura, modifica e scioglie il rapporto di lavoro con il direttore e il suo supplente;</dd>
<dt>m. </dt>
<dd>definisce la politica d’informazione;</dd>
<dt>n. </dt>
<dd>disciplina l’informazione interna;</dd>
<dt>o. </dt>
<dd>introduce un sistema di controllo interno e di gestione dei rischi;</dd>
<dt>p. </dt>
<dd>vigila sulla segreteria.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Compiti della segreteria</a>
</h6>
<div class="collapseable">
<p class="absatz "><sup>1</sup> La segreteria rappresenta la Commissione nei contatti con l’esterno.</p>
<p class="absatz "><sup>2</sup> Essa ha i compiti seguenti:</p>
<dl>
<dt>a. </dt>
<dd>prepara e attua le istruzioni e le norme della Commissione;</dd>
<dt>b. </dt>
<dd>prepara e attua le decisioni della Commissione;</dd>
<dt>c. </dt>
<dd>esamina i rapporti annuali delle autorità di vigilanza e procede a ispezioni presso le medesime (art. 64<i>a</i> cpv. 1 lett. b LPP);</dd>
<dt>d. </dt>
<dd>tiene un registro dei periti in materia di previdenza professionale abilitati (art. 64<i>a</i> cpv. 1 lett. e LPP);</dd>
<dt>e. </dt>
<dd>esercita la vigilanza diretta sul fondo di garanzia, sull’istituto collettore e sulle fondazioni d’investimento secondo le disposizioni della Commissione;</dd>
<dt>f. </dt>
<dd>prepara il rapporto d’attività;</dd>
<dt>g. </dt>
<dd>presenta ricorsi e redige pareri nell’ambito della procedura di cui all’articolo 74 LPP secondo le direttive della Commissione;</dd>
<dt>h. </dt>
<dd>tratta gli affari di portata minore e quelli che le sono attribuiti dalla Commissione.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Rapporto d’attività</a>
</h6>
<div class="collapseable">
<p class="absatz "><sup>1</sup> Il rapporto d’attività espone, in particolare, le questioni e le decisioni importanti trattate nell’anno in esame e gli obiettivi della Commissione.</p>
<p class="absatz "><sup>2</sup> Esso è pubblicato dopo che il Consiglio federale ne ha preso atto.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Informazioni al pubblico</a>
</h6>
<div class="collapseable">
<p class="absatz "><sup>1</sup> Il compito di informare il pubblico spetta per principio al presidente. Questi può delegare al direttore della segreteria il compito di informare su affari e decisioni della Commissione.</p>
<p class="absatz "><sup>2</sup> Le decisioni sono pubblicate in modo adeguato.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sedute della Commissione</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Convocazione</a>
</h6>
<div class="collapseable">
<p class="absatz "><sup>1</sup> Il presidente convoca la Commissione secondo necessità.</p>
<p class="absatz "><sup>2</sup> Il presidente convoca inoltre la Commissione su richiesta motivata di singoli membri.</p>
<p class="absatz "><sup>3</sup> Prima di ogni seduta, la segreteria invia ai membri della Commissione, insieme alla convocazione, la documentazione seguente:</p>
<dl>
<dt>a. </dt>
<dd>l’ordine del giorno scritto approvato dal presidente;</dd>
<dt>b. </dt>
<dd>la documentazione necessaria per tutti gli affari da trattare.</dd>
</dl>
<p class="absatz "><sup>4</sup> Le discussioni si svolgono a porte chiuse.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Decisioni</a>
</h6>
<div class="collapseable">
<p class="absatz "><sup>1</sup> La Commissione può deliberare validamente se sono presenti almeno due terzi dei membri.</p>
<p class="absatz "><sup>2</sup> I membri non possono farsi rappresentare.</p>
<p class="absatz "><sup>3</sup> La Commissione delibera a maggioranza semplice dei presenti. Vota anche il presidente; in caso di parità, il suo voto è determinante.</p>
<p class="absatz "><sup>4</sup> La Commissione può deliberare mediante circolazione degli atti, se nessun membro chiede la convocazione di una seduta. L’esito della procedura è immediatamente comunicato ai membri della Commissione.</p>
<p class="absatz "><sup>5</sup> In casi urgenti, la Commissione può deliberare anche su affari non iscritti all’ordine del giorno.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Diritto di firma</a>
</h6>
<div class="collapseable">
<p class="absatz "><sup>1</sup> Le decisioni, i ricorsi e i pareri nell’ambito della procedura di cui all’articolo 74 LPP sono firmati dal presidente o dal vicepresidente e dal direttore o dal responsabile del settore competente.</p>
<p class="absatz "><sup>2</sup> Le comunicazioni di portata minore sono firmate unicamente dal presidente.</p>
<p class="absatz "><sup>3</sup> Negli altri casi è prevista la firma collettiva a due del presidente e del vicepresidente o di un altro membro della Commissione.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Ricusazione</a>
</h6>
<div class="collapseable">
<p class="absatz "><sup>1</sup> I membri della Commissione si ricusano se hanno un interesse personale o d’affari nell’oggetto trattato o se, per altri motivi, potrebbero non essere imparziali. L’impressione di parzialità è un motivo di ricusazione sufficiente.</p>
<p class="absatz "><sup>2</sup> Quando decidono, i membri della Commissione sono soggetti all’obbligo di ricusazione secondo l’articolo 10 della legge federale del 20 dicembre 1968<sup><a href="#fn-d7e308" id="fnbck-d7e308">2</a></sup> sulla procedura amministrativa.</p>
<p class="absatz "><sup>3</sup> In caso di controversia in merito a una ricusazione, la Commissione decide escludendo il membro interessato.</p>
<div class="footnotes"><p id="fn-d7e308"><sup><a href="#fnbck-d7e308">2</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Partecipazione della segreteria</a>
</h6>
<div class="collapseable"><p class="absatz ">Il direttore della segreteria partecipa alle sedute della Commissione con voto consultivo. Può farsi accompagnare dai collaboratori responsabili degli affari trattati.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Verbale</a>
</h6>
<div class="collapseable">
<p class="absatz "><sup>1</sup> Le discussioni della Commissione e dei suoi comitati sono messe a verbale. Dopo averlo approvato, il presidente della Commissione firma il verbale insieme alla persona che lo ha redatto.</p>
<p class="absatz "><sup>2</sup> Nel verbale devono figurare almeno i nomi dei membri presenti, le proposte presentate, le decisioni prese e un riassunto delle motivazioni. Su richiesta, sono messi a verbale anche i pareri divergenti dalle decisioni della maggioranza.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Confidenzialità</a>
</h6>
<div class="collapseable">
<p class="absatz "><sup>1</sup> Le discussioni, i verbali e i documenti di lavoro della Commissione e dei suoi comitati sono confidenziali.</p>
<p class="absatz "><sup>2</sup> I membri della Commissione serbano il segreto d’ufficio, il segreto professionale e il segreto d’affari sui fatti di cui vengono a conoscenza nell’ambito della loro attività al servizio della Commissione.</p>
<p class="absatz "><sup>3</sup> Possono utilizzare le informazioni non pubbliche, acquisite nell’ambito della loro attività al servizio della Commissione, soltanto nell’ambito di tale attività. Hanno il divieto di utilizzarle per procurare vantaggi a sé o a terzi.</p>
<p class="absatz "><sup>4</sup> Nelle pubblicazioni della Commissione non vanno rivelati segreti d’affari.</p>
<p class="absatz "><sup>5</sup> L’obbligo di serbare il segreto d’ufficio, il segreto professionale e il segreto d’affari continua a sussistere anche dopo la fine del mandato.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Procedure</a>
</h1>
<div class="collapseable"><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable">
<p class="absatz ">Le procedure della Commissione sono rette dalla legge federale del 20 dicembre 1968<sup><a href="#fn-d7e370" id="fnbck-d7e370">3</a></sup> sulla procedura amministrativa.</p>
<div class="footnotes"><p id="fn-d7e370"><sup><a href="#fnbck-d7e370">3</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Entrata in vigore</a>
</h1>
<div class="collapseable"><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p class="absatz ">Il presente regolamento entra in vigore il 1° novembre 2012.</p>
<p class="abstand1seite "></p>
</div></article></div></section></main>
</div></body>
</html>
