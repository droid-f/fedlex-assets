<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-442-20120701-it-docx</title>
</head>
<body><div id="lawcontent">
<div id="preface">
<!--0.740.725 --><p class="srnummer ">0.740.725 </p>
<p>RU <b>2012</b> 3813</p>
<h1 class="erlasstitel botschafttitel ">Decisione n. 1/2012<br>del Comitato dei trasporti terrestri CE/Svizzera</h1>
<h2 class="erlasskurztitel ">concernente la concessione di una riduzione della tassa <br>sul traffico pesante commisurata alle prestazioni per i veicoli della <br>classa di emissione EURO VI</h2>
<p>Adottata il 16 maggio 2012</p>
<p>Entrata in vigore per la Svizzera il 1° luglio 2012</p>
<p> (Stato 1° luglio 2012)</p>
</div>
<div id="preamble">
<p class=" man-font-style-italic ">Traduzione<i><sup><a href="#fn-d6e32" id="fnbck-d6e32">1</a></sup></i></p>
<?del-struct abstand4pt><?del-struct abstand4pt><p>Il Comitato,</p>
<p>visto l’Accordo tra la Comunità europea e la Confederazione Svizzera <br>sul trasporto di merci e di passeggeri su strada e su ferrovia<sup><a href="#fn-d6e44" id="fnbck-d6e44">2</a></sup>, in particolare<br>l’articolo 51, paragrafo 2,</p>
<?del-struct abstand4pt><p>considerando quanto segue:</p>
<p>(1)  secondo l’articolo 40 dell’Accordo, dal 1° gennaio 2001 la Svizzera riscuote una tassa non discriminatoria sui veicoli per coprire i costi che essi provocano (tassa sul traffico pesante commisurata alle prestazioni);</p>
<p>(2)  secondo l’articolo 44, le parti contraenti si prefiggono in particolare l’obiettivo di introdurre norme ecologiche volte a ridurre le emissioni di gas di scarico e di particolato dei veicoli commerciali pesanti;</p>
<p>(3)  secondo l’articolo 7, paragrafo 5, ciascuna parte contraente si impegna a non applicare ai veicoli omologati sul territorio dell’altra parte contraente condizioni più restrittive di quelle in vigore sul proprio territorio;</p>
<p>decide:</p>
<div class="footnotes">
<p id="fn-d6e32"><sup><a href="#fnbck-d6e32">1</a></sup> I testi originale francese e tedesco sono pubblicati sotto lo stesso numero nell’ediz. franc., rispettivamente ted., della presente Raccolta.</p>
<p id="fn-d6e44"><sup><a href="#fnbck-d6e44">2</a></sup> <a href="https://fedlex.data.admin.ch/eli/cc/2002/257" target="_blank">RS <b>0.740.72</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>È concessa temporaneamente una riduzione del 10 per cento rispetto al livello della relativa categoria tariffaria per i veicoli della classe di emissione EURO VI.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>La riduzione di cui all’articolo 1 è concessa soltanto ai veicoli per i quali si dispone di una registrazione nella licenza di circolazione o di un’altra attestazione equivalente delle autorità nazionali a conferma che il veicolo in questione è conforme alla classe di emissione della norma EURO VI. Tale attestazione deve trovarsi a bordo del veicolo.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Le autorità svizzere competenti si riservano il diritto di controllare il rispetto dei valori limite di emissione dei veicoli EURO VI per i quali è stata concessa una riduzione.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>La Svizzera si riserva il diritto di verificare, dal 2014, la situazione relativa alla riduzione di cui all’articolo 1 e, se del caso, di diminuire la percentuale di riduzione o di abrogare la riduzione stessa. </p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>La presente decisione entra in vigore il 1° luglio 2012.</p>
<p>Fatto a Berna, il 16 maggio 2012</p>
<p></p>
<div class="table"><table border="1">
<tr><td><p>Il presidente:</p></td></tr>
<tr><td><p>Peter Füglistaler</p></td></tr>
<tr><td><p>Il capo della Delegazione dell’Unione europea:</p></td></tr>
<tr><td><p>Fotis Karamitsos</p></td></tr>
</table></div>
<p></p>
</div></article></main>
</div></body>
</html>
