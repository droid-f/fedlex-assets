<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-876-20220101-it-docx</title>
</head>
<body><div id="lawcontent">
<div id="preface">
<!--941.206--><p class="srnummer ">941.206</p>
<h1 class="erlasstitel botschafttitel ">Ordinanza<br>sulle competenze in materia di metrologia</h1>
<h2 class="erlasskurztitel ">(OCMetr)</h2>
<p>del 7 dicembre 2012 (Stato 1° gennaio 2022) (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 16 capoverso 2 e 18 capoverso 2 della legge federale <br>del 17 giugno 2011<sup><a href="#fn-d6e23" id="fnbck-d6e23">1</a></sup> sulla metrologia (LMetr),</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2012/734" target="_blank">RS <b>941.20</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>La presente ordinanza disciplina le competenze in materia di metrologia attribuite ai Cantoni, all’Istituto federale di metrologia (METAS) e ai laboratori di verificazione.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Cantoni</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organizzazione dell’esecuzione</a>
</h6>
<div class="collapseable"> <p><sup>1</sup> I Cantoni organizzano l’esecuzione dei loro compiti.</p>
<p><sup>2</sup> Per adempiere i compiti di cui all’articolo 4, designano il servizio specializzato (ufficio di verificazione) e i verificatori.</p>
<p><sup>3</sup> Le autorità di vigilanza (art. 17 cpv. 2 LMetr) provvedono alla collaborazione con il METAS e altre autorità interessate del Cantone o di altri Cantoni.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Ambito di competenza</a>
</h6>
<div class="collapseable"> <p><sup>1</sup> Salvo disposizioni contrarie previste per settori particolari dalle disposizioni esecutive relative all’ordinanza del 15 febbraio 2006<sup><a href="#fn-d6e71" id="fnbck-d6e71">2</a></sup> sugli strumenti di misurazione (OStrM) emanate dal Dipartimento federale di giustizia e polizia (DFGP), sottostanno alla competenza dei Cantoni le seguenti categorie di strumenti di misurazione:</p>
<dl>
<dt>a. </dt>
<dd>strumenti di misurazione della lunghezza;</dd>
<dt>b. </dt>
<dd>misure di volume;</dd>
<dt>c. </dt>
<dd>pesi;</dd>
<dt>d. </dt>
<dd>strumenti per pesare;</dd>
<dt>e. </dt>
<dd>apparecchi di misurazione di liquidi diversi dall’acqua;</dd>
<dt>f. </dt>
<dd>strumenti di misurazione dei gas di scarico dei motori a combustione.</dd>
</dl>
<p><sup>2</sup> Se un Cantone non dispone degli strumenti d’esame idonei o della necessaria competenza professionale per la verificazione di uno strumento di misurazione, l’autorità di vigilanza di tale Cantone può incaricare un altro Cantone o il METAS di effettuare la verificazione. Nei confronti della persona che richiede la verificazione rimane competente il Cantone che assegna l’incarico a un altro Cantone o al METAS.</p>
<p><sup>3</sup> Secondo l’articolo 34 capoverso 1 dell’ordinanza del 5 settembre 2012<sup><a href="#fn-d6e104" id="fnbck-d6e104">3</a></sup> sulle indicazioni di quantità (OIQ), ai Cantoni competono i controlli ufficiali nell’ambito delle indicazioni di quantità.</p>
<div class="footnotes">
<p id="fn-d6e71"><sup><a href="#fnbck-d6e71">2</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p>
<p id="fn-d6e104"><sup><a href="#fnbck-d6e104">3</a></sup>  <a href="https://fedlex.data.admin.ch/eli/cc/2012/607" target="_blank">RS <b>941.204</b></a></p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti e competenze dei verificatori</a>
</h6>
<div class="collapseable"> <p><sup>1</sup> Nell’ambito di competenza dei Cantoni, i verificatori svolgono i compiti seguenti:</p>
<dl>
<dt>a. </dt>
<dd>verificazione iniziale di strumenti di misurazione secondo l’articolo 17 OStrM<sup><a href="#fn-d6e127" id="fnbck-d6e127">4</a></sup> e apposizione delle marcature secondo l’allegato 6 OStrM, nella misura prevista dalle disposizioni in materia di strumenti di misurazione;</dd>
<dt>b. </dt>
<dd>esame della stabilità di misurazione secondo l’articolo 24 OStrM e apposizione delle marcature secondo l’allegato 6 OStrM;</dd>
<dt>c. </dt>
<dd>controlli successivi secondo l’articolo 12 LMetr;</dd>
<dt>d. </dt>
<dd>esame degli strumenti in caso di contestazione di risultati di misurazione secondo l’articolo 29 OStrM;</dd>
<dt>e. </dt>
<dd>verifica del rispetto dell’OIQ<sup><a href="#fn-d6e148" id="fnbck-d6e148">5</a></sup>, se tale compito non è devoluto a un altro organismo secondo l’articolo 34 capoverso 1 OIQ.</dd>
</dl>
<p><sup>2</sup> I compiti di cui al capoverso 1 lettere a e b sono svolti presso il luogo d’impiego dello strumento di misurazione. Se non è possibile verificare con l’accuratezza prescritta lo strumento di misurazione presso il luogo d’impiego, la verificazione può essere svolta in un altro luogo adatto.</p>
<p><sup>3</sup> Per l’attività nell’ambito dei controlli successivi, i verificatori tengono un elenco degli utilizzatori, rispettivamente dei proprietari e dei fabbricanti di strumenti di misurazione sottoposti a verificazione e lo mettono gratuitamente a disposizione del METAS.</p>
<div class="footnotes">
<p id="fn-d6e127"><sup><a href="#fnbck-d6e127">4</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p>
<p id="fn-d6e148"><sup><a href="#fnbck-d6e148">5</a></sup> <a href="https://fedlex.data.admin.ch/eli/cc/2012/607" target="_blank">RS <b>941.204</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Requisiti per i verificatori</a>
</h6>
<div class="collapseable"> <p><sup>1</sup> I verificatori devono avere le capacità professionali necessarie per l’esercizio della loro attività.</p>
<p><sup>2</sup> Devono, in particolare, frequentare i corsi di formazione e perfezionamento organizzati dal METAS e aver conseguito il diploma federale di «verificatore diplomato». Determinate parti della formazione possono essere sostituite da una formazione equivalente comprovata.</p>
<p><sup>3</sup> Fino allo svolgimento del prossimo corso di formazione di base e dell’esame di diploma, le persone che sono state nominate verificatori ai sensi dell’articolo 2 capoverso 2 possono già svolgere l’attività di verificatore, purché dispongano delle capacità professionali di cui al capoverso 1 e abbiano ricevuto un’introduzione pratica.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Indipendenza dei verificatori</a>
</h6>
<div class="collapseable"> <p><sup>1</sup> I verificatori non possono né commerciare in strumenti di misurazione né esercitare un’attività professionale suscettibile di recare pregiudizio ai loro compiti sovrani o di mettere in dubbio la loro indipendenza e la loro imparzialità.</p>
<p><sup>2</sup> Possono impiegare le informazioni sugli strumenti di misurazione e sui loro utilizzatori, di cui sono venuti a conoscenza nell’ambito della loro attività sovrana, esclusivamente per adempiere i compiti di cui agli articoli 4 e 8.</p>
<p><sup>3</sup> Possono esercitare un’attività professionale fuori dei loro compiti sovrani soltanto con l’autorizzazione dell’autorità cantonale di vigilanza. Una tale autorizzazione è rilasciata soltanto se è garantito che il verificatore eserciti l’attività nel rispetto della neutralità concorrenziale.</p>
<p><sup>4</sup> Possono eseguire piccoli lavori di manutenzione e di regolazione sugli strumenti di misurazione al fine di procedere immediatamente alla verificazione. Sono inoltre autorizzati a consegnare o a scambiare strumenti ausiliari quali pesi e misure di lunghezza, salvo disposizioni contrarie dell’autorità di vigilanza.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Infrastruttura e dotazione dei verificatori</a>
</h6>
<div class="collapseable"> <p><sup>1</sup> I verificatori devono disporre di un’infrastruttura e di una dotazione metrologica adeguate per svolgere i loro compiti.</p>
<p><sup>2</sup> I costi per l’infrastruttura e la dotazione sono a carico dei Cantoni, sempre che non siano coperti dalla parte degli emolumenti riscossi secondo l’ordinanza del 23 novembre 2005<sup><a href="#fn-d6e210" id="fnbck-d6e210">6</a></sup> sugli emolumenti di verificazione (OEm-V).</p>
<div class="footnotes"><p id="fn-d6e210"><sup><a href="#fnbck-d6e210">6</a></sup> <a href="https://fedlex.data.admin.ch/eli/cc/2005/776" target="_blank">RS <b>941.298.1</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Provvedimenti</a>
</h6>
<div class="collapseable"> <p><sup>1</sup> In caso di impiego illegale di strumenti di misurazione, l’organismo competente secondo il diritto cantonale ripristina la situazione legale mediante verificazione immediata, confisca dello strumento di misurazione o altri provvedimenti adeguati.</p>
<p><sup>2</sup> Il verificatore denuncia al METAS tutti gli strumenti di misurazione che abbia scoperto non essere stati immessi regolarmente sul mercato. Il METAS prende i provvedimenti secondo l’articolo 28 capoverso 1 OStrM<sup><a href="#fn-d6e231" id="fnbck-d6e231">7</a></sup>.</p>
<p><sup>3</sup> I provvedimenti in caso di violazione delle disposizioni concernenti le indicazioni di quantità sono retti dall’articolo 35 capoversi 4–6 OIQ<sup><a href="#fn-d6e242" id="fnbck-d6e242">8</a></sup>.</p>
<div class="footnotes">
<p id="fn-d6e231"><sup><a href="#fnbck-d6e231">7</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p>
<p id="fn-d6e242"><sup><a href="#fnbck-d6e242">8</a></sup>  <a href="https://fedlex.data.admin.ch/eli/cc/2012/607" target="_blank">RS <b>941.204</b></a></p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Procedura e rimedi giuridici</a>
</h6>
<div class="collapseable"> <p><sup>1</sup> La procedura è disciplinata dal diritto cantonale.</p>
<p><sup>2</sup> Il ricorso contro decisioni pronunciate in ultima istanza cantonale si fonda sulle disposizioni generali sull’amministrazione della giustizia federale.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rendiconto</a>
</h6>
<div class="collapseable"> <p>Ogni autorità cantonale di vigilanza presenta al METAS una relazione annuale sull’assolvimento dei compiti del Cantone.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: METAS</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Ambito di competenza</a>
</h6>
<div class="collapseable"> <p><sup>1</sup> Sottostanno alla competenza del METAS le categorie di strumenti di misurazione che non rientrano nella competenza dei Cantoni ai sensi dell’articolo 3.</p>
<p><sup>2 </sup>Il METAS svolge le funzioni di cui all’articolo 34 capoversi 2–5 OIQ<sup><a href="#fn-d6e287" id="fnbck-d6e287">9</a></sup>.</p>
<div class="footnotes"><p id="fn-d6e287"><sup><a href="#fnbck-d6e287">9</a></sup>  <a href="https://fedlex.data.admin.ch/eli/cc/2012/607" target="_blank">RS <b>941.204</b></a></p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Immissione sul mercato di strumenti di misurazione  e mantenimento della loro stabilità di misurazione</a>
</h6>
<div class="collapseable"> <br><p><sup>1</sup> Il METAS svolge, per gli strumenti di misurazione che rientrano nella sua competenza e in quella cantonale, i compiti seguenti:</p>
<dl>
<dt>a. </dt>
<dd>esegue gli esami del tipo e decide sull’ammissione secondo il capitolo 2 sezione 4 OStrM<sup><a href="#fn-d6e311" id="fnbck-d6e311">10</a></sup>;</dd>
<dt>b. </dt>
<dd>nei casi di cui alla lettera a, effettua la verificazione iniziale degli strumenti di misurazione secondo l’articolo 17 OStrM e l’apposizione delle marcature secondo l’allegato 6 OStrM, sempreché le disposizioni in materia di strumenti di misurazione non prevedano la competenza dei Cantoni.</dd>
</dl>
<p><sup>2</sup> Svolge, per gli strumenti di misurazione che rientrano nella sua competenza, i compiti seguenti:</p>
<dl>
<dt>a. </dt>
<dd>effettua l’esame della stabilità di misurazione secondo l’articolo 24 OStrM e l’apposizione delle marcature secondo l’articolo 18 OStrM;</dd>
<dt>b. </dt>
<dd>effettua l’esame sugli strumenti di misurazione oggetto di contestazione secondo l’articolo 29 OStrM.</dd>
</dl>
<p><sup>3</sup> È competente per il riconoscimento dei risultati degli esami e dei certificati.</p>
<div class="footnotes"><p id="fn-d6e311"><sup><a href="#fnbck-d6e311">10</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Controlli successivi</a>
</h6>
<div class="collapseable"> <p><sup>1</sup> Il METAS effettua controlli successivi (art. 12 LMetr):</p>
<dl>
<dt>a. </dt>
<dd>su strumenti di misurazione soggetti alla propria competenza (art. 11);</dd>
<dt>b. </dt>
<dd>su strumenti di misurazione soggetti alla competenza cantonale (art. 3), qualora ciò sia previsto dal programma del DFGP di cui all’articolo 15.</dd>
</dl>
<p><sup>2</sup> Informa in anticipo i Cantoni dei controlli secondo il capoverso 1 lettera b. </p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Vigilanza</a>
</h6>
<div class="collapseable"> <p><sup>1</sup> Il METAS vigila sull’esecuzione ad opera dei Cantoni e dei laboratori di verificazione.</p>
<p><sup>2</sup> In particolare il METAS esercita la vigilanza secondo le modalità seguenti:</p>
<dl>
<dt>a. </dt>
<dd>emanazione di direttive nei confronti degli uffici e dei laboratori di verificazione;</dd>
<dt>b. </dt>
<dd>assistenza e ispezione degli uffici e dei laboratori di verificazione;</dd>
<dt>c. </dt>
<dd>fornitura di consulenza e istruzioni al personale di uffici e laboratori di verificazione;</dd>
<dt>d. </dt>
<dd>controllo dei campioni, degli strumenti d’esame e delle apparecchiature di uffici e laboratori di verificazione; </dd>
<dt>e. </dt>
<dd>vigilanza sulla correttezza delle verificazioni effettuate dai laboratori, tramite controlli a campione sugli strumenti di misurazione;</dd>
<dt>f. </dt>
<dd>esame delle relazioni annuali presentate dai Cantoni e dai laboratori di verificazione.</dd>
</dl>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Programma di definizione delle priorità in materia di controlli successivi e vigilanza</a>
</h6>
<div class="collapseable"> <p><sup>1</sup> Il DFGP elabora annualmente un programma in cui si definiscono le priorità nell’ambito delle attività di controllo successivo e di vigilanza del METAS.</p>
<p><sup>2</sup> Il METAS presenta annualmente al DFGP una relazione in merito all’attuazione del programma citato e all’esecuzione dell’OStrM<sup><a href="#fn-d6e400" id="fnbck-d6e400">11</a></sup>.</p>
<div class="footnotes"><p id="fn-d6e400"><sup><a href="#fnbck-d6e400">11</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Formazione e perfezionamento</a>
</h6>
<div class="collapseable"> <p><sup>1</sup> Il METAS organizza corsi di formazione e di perfezionamento professionale.</p>
<p><sup>2</sup> La frequenza ai corsi è gratuita per i verificatori di nomina cantonale ai sensi dell’articolo 2 capoverso 2.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Assistenza amministrativa</a>
</h6>
<div class="collapseable"> <p>Il METAS può esigere che l’Ufficio federale della dogana e della sicurezza dei confini<sup><a href="#fn-d6e430" id="fnbck-d6e430">12</a></sup> gli comunichi, per un periodo determinato, l’importazione di determinati strumenti di misurazione.</p>
<div class="footnotes"><p id="fn-d6e430"><sup><a href="#fnbck-d6e430">12</a></sup> La designazione dell’unità amministrativa è adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal  1° gen. 2022 (<a href="https://fedlex.data.admin.ch/eli/oc/2021/589" target="_blank">RU <b>2021</b> 589</a>).</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Assistenza amministrativa internazionale</a>
</h6>
<div class="collapseable"> <p>Con riferimento alla legge sulla metrologia, il METAS è competente per l’assistenza amministrativa internazionale nell’ambito dell’articolo 22 della legge federale del 6 ottobre 1995<sup><a href="#fn-d6e453" id="fnbck-d6e453">13</a></sup> sugli ostacoli tecnici al commercio.</p>
<div class="footnotes"><p id="fn-d6e453"><sup><a href="#fnbck-d6e453">13</a></sup> <a href="https://fedlex.data.admin.ch/eli/cc/1996/1725_1725_1725" target="_blank">RS <b>946.51</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Laboratori di verificazione</a>
</h1>
<div class="collapseable">
<article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Autorizzazione</a>
</h6>
<div class="collapseable"> <p><sup>1</sup> Il METAS ha la facoltà di autorizzare laboratori di verificazione a eseguire la verificazione iniziale, le procedure per il mantenimento della stabilità di misurazione, gli esami in caso di contestazione di misurazioni (art. 17, 24 e 29 OStrM<sup><a href="#fn-d6e473" id="fnbck-d6e473">14</a></sup>) e i controlli successivi (art. 12 LMetr) per determinati strumenti che rientrano nella sua competenza.</p>
<p><sup>2</sup> Nell’autorizzazione il METAS obbliga il laboratorio di verificazione a:</p>
<dl>
<dt>a. </dt>
<dd>svolgere tutte le mansioni di cui al capoverso 1; sono fatte salve eccezioni in singoli casi motivati;</dd>
<dt>b. </dt>
<dd>mettergli a disposizione senza costi tutti i dati relativi alle attività di cui al capoverso 1;</dd>
<dt>c. </dt>
<dd>impiegare le informazioni sugli strumenti di misurazione e sui loro utilizzatori, di cui il laboratorio di verificazione è venuto a conoscenza nello svolgimento della sua attività sovrana, esclusivamente per adempiere i compiti di cui al capoverso 1.</dd>
</dl>
<div class="footnotes"><p id="fn-d6e473"><sup><a href="#fnbck-d6e473">14</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Condizioni per l’autorizzazione</a>
</h6>
<div class="collapseable"> <p>Il laboratorio di verificazione deve adempire le seguenti condizioni:</p>
<dl>
<dt>a. </dt>
<dd>disporre di un’infrastruttura e di una dotazione metrologica adeguate alle sue funzioni, nonché del personale tecnico necessario;</dd>
<dt>b. </dt>
<dd>dare garanzia di un adempimento irreprensibile dei suoi compiti; segnatamente il capo del laboratorio di verificazione e il personale non possono esercitare attività che potrebbero portare a conflitti d’interesse;</dd>
<dt>c. </dt>
<dd>avere la sede in Svizzera;</dd>
<dt>d. </dt>
<dd>disporre di un’adeguata assicurazione di responsabilità civile, nel caso in cui tale responsabilità non sia coperta da un’autorità statale o in cui gli esami non siano eseguiti direttamente da un’autorità statale;</dd>
<dt>e. </dt>
<dd>dare garanzia del rispetto della neutralità concorrenziale nell’esercizio delle proprie attività.</dd>
</dl>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Domanda d’autorizzazione</a>
</h6>
<div class="collapseable"> <p><sup>1</sup> La domanda d’autorizzazione all’esercizio di un laboratorio di verificazione deve contenere le indicazioni seguenti:</p>
<dl>
<dt>a. </dt>
<dd>la natura e la portata dell’attività prevista;</dd>
<dt>b. </dt>
<dd>la prova che il laboratorio di verificazione adempie le condizioni di cui all’articolo 20.</dd>
</dl>
<p><sup>2</sup> Non sussiste alcun diritto all’autorizzazione come laboratorio di verificazione.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Rilascio e revoca dell’autorizzazione</a>
</h6>
<div class="collapseable"> <p><sup>1</sup> Il METAS esamina la domanda e rilascia l’autorizzazione.</p>
<p><sup>2</sup> L’autorizzazione stabilisce in particolare:</p>
<dl>
<dt>a. </dt>
<dd>il campo d’attività del laboratorio di verificazione;</dd>
<dt>b. </dt>
<dd>il nome del titolare del laboratorio di verificazione;</dd>
<dt>c. </dt>
<dd>il nome del capo del laboratorio di verificazione e quello del suo sostituto;</dd>
<dt>d. </dt>
<dd>il raggio d’azione assegnato;</dd>
<dt>e. </dt>
<dd>i locali d’esame;</dd>
<dt>f. </dt>
<dd>i metodi d’esame;</dd>
<dt>g. </dt>
<dd>gli strumenti d’esame e i campioni nonché le prescrizioni per il loro esercizio e per la loro manutenzione;</dd>
<dt>h. </dt>
<dd>i termini per i controlli successivi e la taratura dei campioni;</dd>
<dt>i. </dt>
<dd>i requisiti della verbalizzazione dei dati nell’ambito delle verificazioni;</dd>
<dt>j. </dt>
<dd>i requisiti della stesura dei certificati di verificazione;</dd>
<dt>k. </dt>
<dd>la riscossione degli emolumenti di verificazione e la devoluzione di parte degli emolumenti al METAS;</dd>
<dt>l. </dt>
<dd>l’identificazione ai sensi dell’allegato 6 numero 2.3 OStrM<sup><a href="#fn-d6e591" id="fnbck-d6e591">15</a></sup>;</dd>
<dt>m. </dt>
<dd>i requisiti dell’emanazione di decisioni.</dd>
</dl>
<p><sup>3</sup> L’autorizzazione ha una durata massima di cinque anni.</p>
<p><sup>4</sup> Può essere disdetta in qualsiasi momento dal laboratorio di verificazione o dal METAS col preavviso di un anno. Se non viene disdetta, dopo la decorrenza del termine originario viene prolungata di un anno alla volta.</p>
<p><sup>5</sup> Il METAS adegua l’autorizzazione al mutare delle circostanze.</p>
<p><sup>6</sup> Sospende o revoca l’autorizzazione, se le condizioni non sono più adempite.</p>
<div class="footnotes"><p id="fn-d6e591"><sup><a href="#fnbck-d6e591">15</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Doveri del titolare del laboratorio di verificazione</a>
</h6>
<div class="collapseable"> <p><sup>1</sup> Il titolare del laboratorio di verificazione è responsabile dell’esercizio del laboratorio stesso.</p>
<p><sup>2</sup> Nomina, fatta salva l’approvazione del METAS, il capo del laboratorio di verificazione e disciplina la sua supplenza.</p>
<p><sup>3</sup> Garantisce che l’attività di verificazione sia eseguita in Svizzera.</p>
<p><sup>4</sup> Il laboratorio di verificazione può, col consenso del METAS, riconoscere i risultati d’esame di laboratori esterni svizzeri ed esteri.</p>
<p><sup>5</sup> I laboratori di verificazione devono informare immediatamente e senza esserne richiesti il METAS di qualsiasi cambiamento che riguardi le condizioni dell’autorizzazione.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Compiti e doveri del capo del laboratorio di verificazione</a>
</h6>
<div class="collapseable"> <p><sup>1</sup> Il capo del laboratorio di verificazione è responsabile delle verificazioni e delle altre procedure per il mantenimento della stabilità di misurazione.</p>
<p><sup>2</sup> Deve impegnarsi per iscritto a dirigere il laboratorio in conformità con le prescrizioni e a non impiegare i campioni e gli strumenti d’esame in modo abusivo.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Requisiti professionali del capo e del personale  del laboratorio di verificazione</a>
</h6>
<div class="collapseable"> <br><p><sup>1</sup> Il capo e il personale del laboratorio di verificazione devono avere conoscenze professionali sufficienti in base alla loro attività e conoscere le basi legali e le norme tecniche.</p>
<p><sup>2</sup> Il capo e il personale del laboratorio di verificazione devono eseguire coscienziosamente i propri compiti.</p>
<p><sup>3</sup> Il METAS ha la facoltà di obbligare i capi e il personale dei laboratori di verificazione a frequentare corsi di formazione e perfezionamento.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Obbligo di segretezza</a>
</h6>
<div class="collapseable"> <p>Il titolare, il capo e il personale del laboratorio di verificazione sono tenuti, salvo nei confronti del METAS, a mantenere il segreto su tutte le informazioni di cui vengono a conoscenza nell’esercizio dei compiti loro assegnati nell’ambito della presente ordinanza.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Procedura e rimedi giuridici</a>
</h6>
<div class="collapseable"> <p><sup>1</sup> La procedura per l’emanazione di decisioni da parte dei laboratori di verificazione è disciplinata dalla legge del 20 dicembre 1968<sup><a href="#fn-d6e685" id="fnbck-d6e685">16</a></sup> sulla procedura amministrativa.</p>
<p><sup>2</sup> La procedura di ricorso contro le decisioni è retta dalle disposizioni generali sull’amministrazione della giustizia federale.</p>
<div class="footnotes"><p id="fn-d6e685"><sup><a href="#fnbck-d6e685">16</a></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Obbligo di rendiconto</a>
</h6>
<div class="collapseable"> <p>Il capo di ogni laboratorio di verificazione deve presentare al METAS una relazione annuale sull’attività del laboratorio stesso.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Costi</a>
</h1>
<div class="collapseable"><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b></a>
</h6>
<div class="collapseable">
<p>Il METAS sostiene i costi relativi all’assistenza ordinaria agli uffici di verificazione, nella misura in cui non sono addebitati ai clienti degli uffici di verificazione nell’ambito degli emolumenti ai sensi dell’OEm-V<sup><a href="#fn-d6e714" id="fnbck-d6e714">17</a></sup>.</p>
<div class="footnotes"><p id="fn-d6e714"><sup><a href="#fnbck-d6e714">17</a></sup>  <a href="https://fedlex.data.admin.ch/eli/cc/2005/776" target="_blank">RS <b>941.298.1</b></a></p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali</a>
</h1>
<div class="collapseable">
<article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Diritto previgente: abrogazione</a>
</h6>
<div class="collapseable"> <p>Le seguenti ordinanze sono abrogate:</p>
<dl>
<dt>1. </dt>
<dd>ordinanza del 15 febbraio 2006<sup><a href="#fn-d6e738" id="fnbck-d6e738">18</a></sup> che definisce i compiti e le competenze dei Cantoni in materia di metrologia;</dd>
<dt>2. </dt>
<dd>ordinanza del 15 febbraio 2006<sup><a href="#fn-d6e752" id="fnbck-d6e752">19</a></sup> sui laboratori di verificazione.</dd>
</dl>
<div class="footnotes">
<p id="fn-d6e738"><sup><a href="#fnbck-d6e738">18</a></sup> [<a href="https://fedlex.data.admin.ch/eli/oc/2006/253" target="_blank">RU <b>2006</b> 1637</a>]</p>
<p id="fn-d6e752"><sup><a href="#fnbck-d6e752">19</a></sup> [<a href="https://fedlex.data.admin.ch/eli/oc/2006/254" target="_blank">RU <b>2006</b> 1643</a>, <a href="https://fedlex.data.admin.ch/eli/oc/2006/725" target="_blank">4705 </a>n. II 107]</p>
</div>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Disposizioni transitorie</a>
</h6>
<div class="collapseable"> <p><sup>1</sup> Le autorizzazioni all’esercizio di un laboratorio di verificazione rilasciate in virtù del diritto previgente conservano validità:</p>
<dl>
<dt>a. </dt>
<dd>fino al decorrere del termine ivi previsto, qualora questo sia successivo al 31 dicembre 2012;</dd>
<dt>b. </dt>
<dd>fino al 31 dicembre 2013, qualora la scadenza dell’autorizzazione sia precedente o uguale al 31 dicembre 2012; fanno eccezione i casi di cui al capoverso 3.</dd>
</dl>
<p><sup>2</sup> Il prolungamento delle autorizzazioni oltre la data di scadenza di cui al capoverso 1 è retto dall’articolo 22 capoverso 4.</p>
<p><sup>3</sup> L’autorizzazione non è prolungabile ai sensi del capoverso 1 lettera b per quei laboratori di verificazione che sono stati autorizzati dall’Ufficio federale di metrologia con scadenza precedente o uguale al 31 dicembre 2012 nell’ambito dell’articolo 14 capoverso 1 dell’ordinanza del 15 febbraio 2006<sup><a href="#fn-d6e788" id="fnbck-d6e788">20</a></sup> sui laboratori di verificazione.</p>
<div class="footnotes"><p id="fn-d6e788"><sup><a href="#fnbck-d6e788">20</a></sup> [<a href="https://fedlex.data.admin.ch/eli/oc/2006/254" target="_blank">RU <b>2006</b> 1643</a>, <a href="https://fedlex.data.admin.ch/eli/oc/2006/725" target="_blank">4705 </a>n. II 107]</p></div>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2013.</p>
</div></article>
</div></section></main>
</div></body>
</html>
