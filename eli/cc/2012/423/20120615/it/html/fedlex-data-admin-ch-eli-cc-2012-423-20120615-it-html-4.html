<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.420.198.1 --><p class="srnummer ">0.420.198.1 </p>
<p class="ref ">RU <b>2012 </b>3693</p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo della Repubblica Federativa del Brasile<br>concernente la cooperazione scientifica e tecnologica</h1>
<p class="erlasssubtitel ">Concluso il 29 settembre 2009<br>Entrato in vigore mediante scambio di note il 15 giugno 2012</p>
<p class="erlassdatum "> (Stato 15 giugno 2012)</p>
</div>
<div id="preamble">
<p class="man-template-autor ">Il Consiglio federale svizzero<br>e <br>il Governo della Repubblica Federativa del Brasile</p>
<p class="absatz09pt ">(qui di seguito denominati «Parti contraenti»),</p>
<p class="absatz ">desiderosi di sviluppare gli stretti e amichevoli rapporti esistenti tra i due Paesi e consapevoli della rapida espansione delle conoscenze scientifiche e dell’importante ruolo che queste ultime hanno per la promozione della cooperazione bilaterale e internazionale,</p>
<p class="absatz ">desiderosi di ampliare il campo della cooperazione scientifica e tecnologica mediante un partenariato proficuo a fini pacifici e nell’interesse reciproco,</p>
<p class="absatz ">affermando la loro volontà di rafforzare ulteriormente la cooperazione scientifica e tecnologica, e</p>
<p class="absatz ">riaffermando la loro volontà di adempiere gli obblighi previsti dagli accordi internazionali di cui sono parte alla data di entrata in vigore del presente Accordo e degli emendamenti apportati a questi accordi che avranno effetto per loro in futuro,</p>
<p class="man-template-verb ">hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">Le Parti contraenti sviluppano la loro cooperazione nei settori scientifici e tecnologici definiti di comune accordo a fini pacifici sulla base dell’uguaglianza e nell’interesse reciproco.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Il presente Accordo prevede le forme di cooperazione seguenti:</p>
<dl>
<dt>a) </dt>
<dd>incontri di vario genere, quali incontri di esperti, finalizzati alla discussione e allo scambio di informazioni su questioni scientifiche e tecnologiche di carattere generale o specifico e all’identificazione di progetti e programmi di ricerca e sviluppo per i quali una cooperazione appare auspicabile;</dd>
<dt>b) </dt>
<dd>scambio di informazioni sulle attività, le politiche, le pratiche, le leggi e i regolamenti concernenti la ricerca e lo sviluppo scientifico e tecnologico;</dd>
<dt>c) </dt>
<dd>visite e scambi di scienziati, di personale tecnico o di altri esperti concernenti questioni di carattere generale o specifico;</dd>
<dt>d) </dt>
<dd>realizzazione dei progetti e programmi di cooperazione convenuti; e</dd>
<dt>e) </dt>
<dd>altre forme di cooperazione convenute di comune accordo.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  Se del caso, le Parti contraenti o i rispettivi organi possono stipulare accordi sull’attuazione delle attività specifiche di cooperazione previste dal presente Accordo in cui siano definiti le modalità e lo svolgimento.</p>
<p class="absatz ">(2)  Le attività di cooperazione scientifica e tecnologica tra le Parti contraenti iniziate prima della data di entrata in vigore del presente Accordo e non ancora concluse a quel momento sono integrate nel presente Accordo a partire da tale data.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Le Parti contraenti possono autorizzare ricercatori e organi di ricerca del settore pubblico e privato a partecipare alle attività di cooperazione previste dal presente Accordo.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">(1)  Per assicurare un’attuazione efficace del presente Accordo, le Parti contraenti istituiscono un Comitato misto a cui sono affidati i compiti seguenti:</p>
<dl>
<dt>a) </dt>
<dd>scambiare informazioni e pareri su questioni di politica scientifica e tecnologica;</dd>
<dt>b) </dt>
<dd>passare in rassegna e discutere le attività di cooperazione previste dal presente Accordo e i risultati conseguiti; e</dd>
<dt>c) </dt>
<dd>consigliare le Parti contraenti in merito all’attuazione del presente Accordo, segnatamente identificando e proponendo attività di cooperazione ai sensi del presente Accordo e promuovendone la realizzazione.</dd>
</dl>
<p class="absatz ">(2)  Il Comitato misto si riunisce alternativamente in Svizzera e in Brasile in date fissate di comune accordo.</p>
<p class="absatz ">(3)  Il Consiglio federale svizzero e il Governo della Repubblica Federativa del Brasile designano, rispettivamente, la Segreteria di Stato per l’educazione e la ricerca del Dipartimento federale dell’interno e il Ministero della scienza e della tecnologia quali autorità competenti per facilitare l’attuazione del presente Accordo.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message">Ogni informazione scientifica o tecnologica risultante dalle attività di cooperazione previste dal presente Accordo e non tutelata da un diritto di proprietà può essere resa accessibile al pubblico da ciascuna delle Parti contraenti tramite i canali abituali e conformemente alle normali procedure degli organi coinvolti.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">(1)  Nel rispetto della legislazione nazionale e degli accordi internazionali vigenti nei due Paesi, le Parti contraenti provvedono alla tutela e alla ripartizione dei diritti di proprietà intellettuale o di altri diritti di proprietà legati alle attività di cooperazione previste dal presente Accordo e s’impegnano a consultarsi reciprocamente in materia se necessario</p>
<p class="absatz ">(2)  Le condizioni dell’acquisizione, del mantenimento e dello sfruttamento commerciale dei diritti di proprietà intellettuale su eventuali prodotti e/o processi che potrebbero essere ottenuti in virtù del presente Accordo saranno definite in accordi specifici sull’attuazione, programmi o piani di lavoro approvati dalle Parti contraenti o dai loro organi competenti.</p>
<p class="absatz ">(3)  Negli accordi specifici sull’attuazione, nei programmi o nei piani di lavoro sono stipulate anche le condizioni relative alla confidenzialità dell’informazione la cui pubblicazione e/o divulgazione potrebbe pregiudicare l’acquisizione, il mantenimento e lo sfruttamento commerciale dei diritti di proprietà intellettuale ottenuti in virtù del presente Accordo.</p>
<p class="absatz ">(4)  Negli accordi specifici sull’attuazione, nei programmi e nei piani di lavoro sono stabilite, se necessario, le regole e le procedure per la composizione delle controversie concernenti i diritti di proprietà intellettuale nel quadro del presente Accordo.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p class="absatz ">(1)  L’attuazione del presente Accordo è subordinata alla disponibilità dei fondi necessari e alle leggi e ai regolamenti vigenti in ciascuno dei due Paesi.</p>
<p class="absatz ">(2)  I costi cagionati dalle attività di cooperazione previste dal presente Accordo sono sostenuti in base a modalità da convenire di comune accordo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">In caso di malattia improvvisa o di infortunio occorso durante il periodo di visita e di scambio di scienziati, di personale tecnico e di altri esperti su questioni generali o specifiche, la Parte contraente ospitante non è tenuta ad assumere alcun costo legato a questo avvenimento, quali i costi ospedalieri, medici, per i medicamenti, per le procedure mediche, per il trasporto in ambulanza o per altri trasporti.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">(1)  Per quanto concerne il personale, il materiale e gli equipaggiamenti necessari per le attività di ricerca congiunte, ciascuna Parte contraente si adopera, nel rispetto dei suoi obblighi internazionali e della sua legislazione nazionale, per:</p>
<dl>
<dt>a) </dt>
<dd>facilitare l’entrata e l’uscita dal proprio territorio del personale che lavora nei programmi e nei progetti di cooperazione previsti dal presente Accordo;</dd>
<dt>b) </dt>
<dd>facilitare l’entrata e l’uscita dal proprio territorio del materiale e degli equipaggiamenti necessari per la realizzazione dei progetti di cooperazione previsti dal presente Accordo.</dd>
</dl>
<p class="absatz ">(2)  Le Parti contraenti possono convenire altre misure doganali e migratorie per facilitare ulteriormente e semplificare le procedure relative all’entrata, al soggiorno e all’uscita delle persone, del materiale e degli equipaggiamenti necessari per le attività di cooperazione condotte in virtù del presente Accordo.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable"><p class="absatz ">Nessuna disposizione del presente Accordo deve essere interpretata in modo da pregiudicare altri accordi tra le Parti contraenti in vigore al momento della firma del presente Accordo o conclusi in seguito.</p></div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p class="absatz ">Le controversie concernenti l’applicazione o l’attuazione del presente Accordo devono essere composte in via amichevole tramite consultazioni o negoziati.</p></div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz ">(1)  Il presente Accordo entra in vigore alla data dell’ultima notifica mediante la quale le Parti contraenti s’informano per via diplomatica dell’adempimento delle procedure interne necessarie alla sua entrata in vigore.</p>
<p class="absatz ">(2)  Il presente Accordo resta in vigore per due (2) anni ed è tacitamente prolungato a meno che una delle Parti contraenti non lo denunci in qualsiasi momento. L’intenzione di denunciare l’Accordo deve essere notificata per via diplomatica con un preavviso di almeno sei (6) mesi.</p>
<p class="absatz ">(3)  La denuncia del presente Accordo non ha alcuna ripercussione sulla realizzazione di progetti o programmi avviati in virtù del presente Accordo e non ancora terminati al momento della denuncia.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable"><p class="absatz ">Il presente Accordo può essere emendato di comune accordo mediante scambio di note diplomatiche tra le Parti contraenti. Gli emendamenti entrano in vigore conformemente al primo comma dell’articolo 13.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti, debitamente autorizzati dal loro rispettivo Governo, hanno firmato il presente Accordo.</p>
<p class="absatz ">Fatto a Berna, il 29 settembre 2009, in due esemplari originali, in lingua francese, portoghese e inglese, ogni testo facente parimenti fede. In caso di divergenze fa stato il testo inglese.</p>
<p></p>
<div class="table"><table border="1"><tr>
<td>
<p class="unterschriftenfi1 "><br>Per il Consiglio federale svizzero:</p>
<p class="unterschriftenfi ">Pascal Couchepin</p>
</td>
<td>
<p class="unterschriftenfi1 ">Per il Governo<br>della Repubblica Federativa del Brasile:</p>
<p class="unterschriftenfi ">Sergio Machado Rezende</p>
</td>
</tr></table></div>
<?del-struct abstand4pt><p class="abstand1seite "></p>
</div></section></main>
</div></body>
</html>
