<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-76-20120201-it</title>
</head>
<body><div id="lawcontent">
<div id="preface">
<!--935.221 --><p class="srnummer ">935.221 </p>
<h1 class="erlasstitel botschafttitel ">Ordinanza<br>che promuove l’innovazione, la collaborazione e lo sviluppo delle conoscenze nel turismo</h1>
<p class="erlassdatum ">del 30 novembre 2011<span style="color: #000000;"> (Stato 1° febbraio 2012)</span></p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 10 della legge federale del 30 settembre 2011<sup><a href="#fn-d8e21" id="fnbck-d8e21">1</a></sup> <br>che promuove l’innovazione, la collaborazione e lo sviluppo delle conoscenze nel turismo,</p>
<p class="man-template-verb ">ordina:</p>
<div class="footnotes"><p id="fn-d8e21"><sup><a href="#fnbck-d8e21">1</a></sup><sup></sup> <a href="https://fedlex.data.admin.ch/eli/cc/2012/75" target="_blank">RS <b>935.22</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"> <p class="absatz ">Beneficiano in modo prioritario dell’aiuto finanziario i progetti che, orientati all’innovazione, basati sulla cooperazione e sullo sviluppo delle conoscenze, accelerano l’adattamento delle strutture nel turismo svizzero alle condizioni del mercato mondiale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Condizioni</a>
</h6>
<div class="collapseable"> <p class="absatz "><sup>1</sup> I progetti rafforzano la competitività se servono a: </p>
<dl>
<dt>a. </dt>
<dd>sviluppare o introdurre nuovi prodotti e canali di distribuzione;</dd>
<dt>b. </dt>
<dd>migliorare la qualità delle prestazioni;</dd>
<dt>c. </dt>
<dd>creare strutture competitive; o</dd>
<dt>d. </dt>
<dd>migliorare la formazione e il perfezionamento<sup><a href="#fn-d8e68" id="fnbck-d8e68">2</a></sup>.</dd>
</dl>
<p class="absatz "><sup>2</sup> I progetti devono contribuire allo sviluppo sostenibile del turismo svizzero, in particolare al miglioramento dell’efficienza delle risorse, e rispettare le norme ambientali vigenti in Svizzera. I progetti che hanno effetti dannosi per l’ambiente non beneficiano dell’aiuto finanziario.</p>
<p class="absatz "><sup>3</sup> I progetti devono creare posti di lavoro, aumentarne l’attrattiva o garantire a lungo termine la sicurezza dei posti di lavoro a rischio.</p>
<div class="footnotes"><p id="fn-d8e68"><sup><a href="#fnbck-d8e68">2</a></sup><sup></sup> Dal 1° gen. 2017: e la formazione continua. Vedi art. 2 cpv. 1 lett. d della LF del 30 set. 2011 che promuove l’innovazione, la collaborazione e lo sviluppo delle conoscenze nel turismo (<a href="https://fedlex.data.admin.ch/eli/cc/2012/75" target="_blank">RS <b>935.22</b></a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Pianificazione e realizzazione interaziendale </a>
</h6>
<div class="collapseable"> <p class="absatz ">I progetti sono considerati pianificati e realizzati a livello interaziendale se:</p>
<dl>
<dt>a. </dt>
<dd>vi collaborano almeno due imprese di diverse classi di attività economica ai sensi della nomenclatura generale delle attività economiche<sup><a href="#fn-d8e98" id="fnbck-d8e98">3</a></sup> o un numero superiore di imprese della stessa classe di attività economica; e</dd>
<dt>b. </dt>
<dd>le relazioni d’affari eccedono l’usuale e ricorrente rapporto cliente-fornitore.</dd>
</dl>
<div class="footnotes"><p id="fn-d8e98"><sup><a href="#fnbck-d8e98">3</a></sup><sup></sup> La nomenclatura generale delle attività economiche (NOGA 2008) può essere consultata nel sito Internet dell’Ufficio federale di statistica all’indirizzo:  <a href="https://www.bfs.admin.ch/bfs/it/home/statistiche/industria-servizi/nomenclature/noga.html" target="_blank">www.bfs.admin.ch/bfs/it/home/statistiche/industria-servizi/nomenclature/noga.html</a>.</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Progetti modello</a>
</h6>
<div class="collapseable"> <p class="absatz "><sup>1</sup> I progetti modello, oltre a soddisfare le condizioni di cui all’articolo 2 e 3, devono:</p>
<dl>
<dt>a. </dt>
<dd>fungere da esempio per tutta la Svizzera;</dd>
<dt>b. </dt>
<dd>essere conformi alle direttive e alle strategie cantonali in materia di politica del turismo.</dd>
</dl>
<p class="absatz "><sup>2</sup> La Segreteria di Stato dell’economia (SECO) può indicare i temi prioritari per il turismo svizzero, tenendo conto delle esigenze e degli interessi dei Cantoni e delle organizzazioni turistiche nazionali. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Domanda di aiuto finanziario</a>
</h6>
<div class="collapseable"> <p class="absatz "><sup>1</sup> La domanda di aiuto finanziario dev’essere presentata alla SECO in tre copie.</p>
<p class="absatz "><sup>2</sup> La domanda deve contenere:</p>
<dl>
<dt>a. </dt>
<dd>il nome, la professione e l’indirizzo del richiedente o la ragione sociale e la sede dell’impresa richiedente;</dd>
<dt>b. </dt>
<dd>una descrizione completa del progetto;</dd>
<dt>c. </dt>
<dd>la prova dell’utilità economica del progetto;</dd>
<dt>d. </dt>
<dd>una pianificazione pluriennale di profitti e perdite;</dd>
<dt>e. </dt>
<dd>un elenco dettagliato dei costi;</dd>
<dt>f. </dt>
<dd>la prova dei mezzi propri e dei crediti garantiti;</dd>
<dt>g. </dt>
<dd>la prova del contributo del progetto allo sviluppo sostenibile del turismo svizzero, in particolare al miglioramento dell’efficienza delle risorse;</dd>
<dt>h. </dt>
<dd>la prova della sostenibilità ambientale del progetto;</dd>
<dt>i </dt>
<dd>la prova del carattere interaziendale della pianificazione e della realizzazione del progetto;</dd>
<dt>j. </dt>
<dd>uno schema dell’organizzazione del progetto con la designazione delle competenze e delle responsabilità;</dd>
<dt>k. </dt>
<dd>informazioni relative all’inizio e alla conclusione del progetto;</dd>
<dt>l. </dt>
<dd>nel caso di progetti modello la prova dell’adempimento delle condizioni di cui all’articolo 4.</dd>
</dl>
<p class="absatz "><sup>3</sup> La SECO può richiedere altra documentazione.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Costi computabili</a>
</h6>
<div class="collapseable"> <p class="absatz ">Sono computabili soltanto i costi direttamente riconducibili all’innovazione, alla cooperazione o allo sviluppo delle conoscenze. </p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Scambio di informazioni</a>
</h6>
<div class="collapseable"> <p class="absatz ">Per lo scambio di informazioni può essere impiegato al massimo il 15 per cento del credito d’impegno. </p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Modalità di pagamento</a>
</h6>
<div class="collapseable"> <p class="absatz ">Il primo versamento ha luogo al momento dell’inizio del progetto e l’ultimo dopo la consegna del rapporto finale completo e del conteggio finale.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Rapporto, conteggio e termine di conservazione</a>
</h6>
<div class="collapseable"> <p class="absatz "><sup>1</sup> I beneficiari dell’aiuto, una volta conclusi i lavori, devono presentare alla SECO:</p>
<dl>
<dt>a. </dt>
<dd>un rapporto finale sull’adempimento delle condizioni di cui all’articolo 3 della legge federale del 30 settembre 2011 che promuove l’innovazione, la collaborazione e lo sviluppo delle conoscenze nel turismo;</dd>
<dt>b. </dt>
<dd>un conteggio finale dettagliato.</dd>
</dl>
<p class="absatz "><sup>2</sup> I beneficiari devono conservare, per eventuali controlli da parte delle autorità federali, tutti i documenti contabili unitamente ai documenti giustificativi originali, per cinque anni a partire dalla data di presentazione del conteggio finale.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Diritto previgente: abrogazione</a>
</h6>
<div class="collapseable"> <p class="absatz ">L’ordinanza del 15 ottobre 2003<sup><a href="#fn-d8e240" id="fnbck-d8e240">4</a></sup> concernente la promozione dell’innovazione e della collaborazione nel turismo è abrogata.</p>
<div class="footnotes"><p id="fn-d8e240"><sup><a href="#fnbck-d8e240">4</a></sup><sup></sup> [<a href="https://fedlex.data.admin.ch/eli/oc/2003/535" target="_blank">RU <b>2003 </b>3749</a>]</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable"> <p class="absatz ">La presente ordinanza entra in vigore il 1° febbraio 2012.</p>
<p class="abstand1seite "></p>
</div></article></main>
</div></body>
</html>
