<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-771-20220701-it</title>
</head>
<body><div id="lawcontent">
<div id="preface">
<!--172.081--><p class="srnummer ">172.081</p>
<h1 class="erlasstitel botschafttitel ">Ordinanza<br>sui servizi linguistici dell’Amministrazione federale</h1>
<h2 class="erlasskurztitel ">(Ordinanza sui servizi linguistici, OSLing)</h2>
<p>del 14 novembre 2012 (Stato 1° luglio 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 43 capoverso 2 e 47 capoverso 2 della legge del 21 marzo 1997<sup><a href="#fn-d6e21" id="fnbck-d6e21">1</a></sup> sull’organizzazione del Governo e dell’Amministrazione (LOGA);<br>vista la legge del 5 ottobre 2007<sup><a href="#fn-d6e31" id="fnbck-d6e31">2</a></sup> sulle lingue,</p>
<p>ordina:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/cc/2009/821" target="_blank">RS <b>441.1</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> La presente ordinanza disciplina:</p>
<dl>
<dt>a. </dt>
<dd>l’organizzazione dei servizi linguistici dell’Amministrazione federale;</dd>
<dt>b. </dt>
<dd>la traduzione e le altre prestazioni dei servizi linguistici dell’Amministrazione federale;</dd>
<dt>c. </dt>
<dd>la collaborazione tra i servizi linguistici stessi e quella con le altre unità amministrative e il coordinamento nei confronti dei committenti.</dd>
</dl>
<p><sup>2</sup> Essa disciplina inoltre il contributo che i servizi linguistici dell’Amministrazione federale forniscono:</p>
<dl>
<dt>a.<sup><a href="#fn-d6e69" id="fnbck-d6e69">3</a></sup> </dt>
<dd>alla qualità formale e materiale dei testi della Confederazione che devono essere pubblicati;</dd>
<dt>b. </dt>
<dd>all’attività di informazione e comunicazione plurilingue della Confederazione;</dd>
<dt>c. </dt>
<dd>alla promozione del plurilinguismo e al funzionamento plurilingue e integrato dell’Amministrazione federale.</dd>
</dl>
<div class="footnotes"><p id="fn-d6e69"><sup><a href="#fnbck-d6e69">3</a></sup> Nuovo testo giusta l’all. n. 1 dell’O del 10 nov. 2021, in vigore dal 1° lug. 2022 (<a href="https://fedlex.data.admin.ch/eli/oc/2021/692" target="_blank">RU <b>2021</b> 692</a>).</p></div>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Organizzazione e coordinamento</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organizzazione</a>
</h6>
<div class="collapseable"> <p><sup>1</sup> I servizi linguistici dell’Amministrazione federale comprendono l’insieme delle unità che forniscono traduzioni e altre prestazioni linguistiche, nei servizi linguistici centrali della Cancelleria federale e nei servizi linguistici dei Dipartimenti.</p>
<p><sup>2</sup> Sono organizzati per lingua.</p>
<p><sup>3</sup> Collaborano sul piano tecnico-specialistico e organizzativo con il servizio linguistico dei Servizi del Parlamento e lo coinvolgono nelle attività di comune interesse.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Unità della Cancelleria federale</a>
</h6>
<div class="collapseable"> <p>I servizi linguistici centrali della Cancelleria federale comprendono un’unità a sé stante per ciascuna delle lingue tedesca, francese, italiana, romancia, inglese e per la terminologia, con un responsabile per ciascuna.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Unità dei Dipartimenti</a>
</h6>
<div class="collapseable"> <p><sup>1</sup> I servizi linguistici dei Dipartimenti comprendono unità a sé stanti per il tedesco, il francese e l’italiano e, ove opportuno, per l’inglese e altre lingue, con un responsabile per ciascuna lingua.</p>
<p><sup>2</sup> Ogni Dipartimento dispone almeno per il tedesco, per il francese e per l’italiano di unità centrali a sé stanti che assicurano la pianificazione e il coordinamento per la rispettiva lingua.</p>
<p><sup>3</sup> Il responsabile di un’unità centrale può emanare istruzioni ed esigere informazioni nell’ambito del suo Dipartimento, per quanto necessario allo svolgimento delle proprie funzioni.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Coordinamento interdipartimentale</a>
</h6>
<div class="collapseable"> <p><sup>1</sup> La Cancelleria federale coordina la traduzione e le altre prestazioni linguistiche nell’Amministrazione federale considerando criteri gestionali, l’interconnessione dei compiti, nonché l’equilibrio tra le lingue e il loro statuto.</p>
<p><sup>2</sup> La Conferenza interdipartimentale dei servizi linguistici (CISL) assiste la Cancelleria federale nell’analisi delle esigenze dei servizi linguistici, come pure nell’orientamento e nel coordinamento delle attività.</p>
<p><sup>3</sup> La CISL è un organo consultivo. Si compone di rappresentanti dei servizi linguistici centrali della Cancelleria federale e dei servizi linguistici dei Dipartimenti. Il servizio linguistico dei Servizi del Parlamento può parteciparvi.</p>
<p><sup>4</sup> La Cancelleria federale dirige la CISL. Ne approva il regolamento.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Prestazioni linguistiche</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Tipi di prestazioni</a>
</h6>
<div class="collapseable"> <p>Le prestazioni linguistiche comprendono segnatamente:</p>
<dl>
<dt>a. </dt>
<dd>la traduzione di testi in una o più lingue;</dd>
<dt>b. </dt>
<dd>il controllo di traduzioni e altri testi per verificarne la qualità e la conformità alle esigenze formali (revisione);</dd>
<dt>c. </dt>
<dd>le attività terminologiche settoriali, nonché la messa a disposizione e la gestione di strumenti terminologici destinati alle unità che forniscono prestazioni linguistiche o all’insieme dell’Amministrazione federale;</dd>
<dt>d. </dt>
<dd>la messa a disposizione e la gestione di strumenti linguistici;</dd>
<dt>e. </dt>
<dd>le attività di consulenza linguistica.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Criteri qualitativi</a>
</h6>
<div class="collapseable"> <p><sup>1</sup> Le prestazioni linguistiche seguono criteri qualitativi tali da contribuire in particolare all’esattezza, alla coerenza, alla semplicità, alla comprensibilità e alla formulazione non sessista dei testi.</p>
<p><sup>2</sup> I criteri qualitativi sono definiti nelle istruzioni di cui all’articolo 2 capoverso 2 dell’ordinanza del 4 giugno 2010<sup><a href="#fn-d6e188" id="fnbck-d6e188">4</a></sup> sulle lingue.<sup><a href="#fn-d6e196" id="fnbck-d6e196">5</a></sup></p>
<div class="footnotes">
<p id="fn-d6e188"><sup><a href="#fnbck-d6e188">4</a></sup> <a href="https://fedlex.data.admin.ch/eli/cc/2010/355" target="_blank">RS <b>441.11</b></a></p>
<p id="fn-d6e196"><sup><a href="#fnbck-d6e196">5</a></sup> Nuovo testo giusta il n. II 1 dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Lingue delle prestazioni</a>
</h6>
<div class="collapseable"> <p><sup>1</sup> Le traduzioni e le altre prestazioni linguistiche sono fornite nelle lingue previste in particolare dalla legislazione sulle lingue e dalla legislazione sulle pubblicazioni ufficiali.</p>
<p><sup>2</sup> I testi rivolti al pubblico e non considerati dalla legislazione di cui al capoverso 1, come pure i testi relativi al funzionamento interno dell’Amministrazione federale e destinati ai collaboratori, sono forniti in più lingue nella misura in cui la specifica importanza di tali testi o l’entità della cerchia di destinatari lo giustifica.</p>
<p><sup>3</sup> La Cancelleria federale disciplina i dettagli mediante istruzioni.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e224" id="fnbck-d6e224">6</a></sup><a href="#art_9"> Pianificazione concertata</a>
</h6>
<div class="collapseable"> <p>I servizi linguistici dell’Amministrazione federale e i committenti pianificano congiuntamente il tempo necessario per le singole prestazioni linguistiche. Fissano di concerto i termini di consegna in modo da:</p>
<dl>
<dt>a. </dt>
<dd>includere i controlli qualitativi; e </dd>
<dt>b. </dt>
<dd>se si tratta di testi pubblicati in più di una lingua, garantire la loro pubblicazione simultanea nelle lingue richieste.</dd>
</dl>
<div class="footnotes"><p id="fn-d6e224"><sup><a href="#fnbck-d6e224">6</a></sup> Nuovo testo giusta l’all. n. 1 dell’O del 10 nov. 2021, in vigore dal 1° lug. 2022 (<a href="https://fedlex.data.admin.ch/eli/oc/2021/692" target="_blank">RU <b>2021</b> 692</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Fornitura delle prestazioni</a>
</h6>
<div class="collapseable"> <p><sup>1</sup> Le traduzioni e le altre prestazioni linguistiche destinate all’Amministrazione federale sono fornite di norma dai servizi linguistici dell’Amministrazione federale.</p>
<p><sup>2</sup> Le unità che forniscono prestazioni linguistiche nei Dipartimenti effettuano di norma le traduzioni e le revisioni dei testi emanati dai rispettivi Dipartimenti.</p>
<p><sup>3</sup> Le unità che forniscono prestazioni linguistiche nella Cancelleria federale effettuano di norma:</p>
<dl>
<dt>a. </dt>
<dd>le traduzioni e le revisioni dei testi che emanano dalla Cancelleria federale;</dd>
<dt>b. </dt>
<dd>le traduzioni e le revisioni dei testi che pertengono alla funzione del Presidente della Confederazione;</dd>
<dt>c.<sup><a href="#fn-d6e272" id="fnbck-d6e272">7</a></sup> </dt>
<dd>il controllo linguistico finale dei testi pubblicati in virtù della legislazione sulle pubblicazioni ufficiali, ad eccezione in particolare dei testi da pubblicare mediante rimando e del commento alle ordinanze.</dd>
</dl>
<div class="footnotes"><p id="fn-d6e272"><sup><a href="#fnbck-d6e272">7</a></sup> Nuovo testo giusta l’all. n. 1 dell’O del 10 nov. 2021, in vigore dal 1° lug. 2022 (<a href="https://fedlex.data.admin.ch/eli/oc/2021/692" target="_blank">RU <b>2021</b> 692</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Mandati affidati a esterni</a>
</h6>
<div class="collapseable"> <p><sup>1</sup> In caso di sovraccarico o d’urgenza e dopo aver esperito tutte le forme di collaborazione interna, singoli mandati di traduzione o per altre prestazioni linguistiche possono essere affidati a traduttori o altri specialisti esterni, con l’accordo dell’unità cui compete la prestazione linguistica richiesta o per il suo tramite.</p>
<p><sup>2</sup> L’unità interessata ha la responsabilità qualitativa finale per i mandati affidati a esterni secondo il capoverso 1.</p>
<p><sup>3</sup> La Cancelleria federale disciplina i dettagli mediante istruzioni.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Disposizioni particolari</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Lingua italiana</a>
</h6>
<div class="collapseable"> <p><sup>1</sup> L’unità responsabile per l’italiano presso la Cancelleria federale è unica responsabile della versione italiana dei testi pubblicati nella Raccolta ufficiale delle leggi federali e nel Foglio federale e ne coordina la preparazione.</p>
<p><sup>2</sup> Può concordare deleghe con i responsabili delle unità centrali per l’italiano nei Dipartimenti per la traduzione di singoli testi.</p>
<p><sup>3</sup> Funge da servizio linguistico di lingua italiana per l’Assemblea federale.</p>
<p><sup>4</sup> Le unità per l’italiano nei Dipartimenti traducono di norma gli interventi parlamentari attribuiti per disbrigo al loro Dipartimento come pure le risposte e i pareri del Consiglio federale relativi a tali interventi.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Lingua romancia</a>
</h6>
<div class="collapseable"> <p><sup>1</sup> L’unità responsabile per il romancio presso la Cancelleria federale coordina la traduzione dei testi in romancio.</p>
<p><sup>2</sup> La pubblicazione dei testi in romancio è disciplinata dall’articolo 3 dell’ordinanza del 4 giugno 2010<sup><a href="#fn-d6e333" id="fnbck-d6e333">8</a></sup> sulle lingue.</p>
<div class="footnotes"><p id="fn-d6e333"><sup><a href="#fnbck-d6e333">8</a></sup> <a href="https://fedlex.data.admin.ch/eli/cc/2010/355" target="_blank">RS <b>441.11</b></a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Lingua inglese</a>
</h6>
<div class="collapseable"> <p><sup>1</sup> L’unità responsabile per l’inglese presso la Cancelleria federale cura la traduzione verso l’inglese dei testi di particolare importanza o di interesse internazionale, segnatamente di atti normativi scelti del diritto interno.</p>
<p><sup>2</sup> Coordina le traduzioni in inglese di testi importanti prodotte al di fuori della Cancelleria federale e ne assicura la revisione.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Terminologia</a>
</h6>
<div class="collapseable"> <p><sup>1</sup> L’unità responsabile per la terminologia presso la Cancelleria federale organizza e coordina le attività terminologiche dell’Amministrazione federale.</p>
<p><sup>2</sup> Gestisce la banca dati terminologica centrale TERMDAT.</p>
<p><sup>3</sup> Realizza i suoi progetti terminologici in collaborazione con i Dipartimenti.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Diritto previgente: abrogazione</a>
</h6>
<div class="collapseable"> <p>L’ordinanza del 19 giugno 1995<sup><a href="#fn-d6e381" id="fnbck-d6e381">9</a></sup> sulla traduzione nell’amministrazione generale della Confederazione è abrogata.</p>
<div class="footnotes"><p id="fn-d6e381"><sup><a href="#fnbck-d6e381">9</a></sup> [<a href="https://fedlex.data.admin.ch/eli/oc/1995/3632_3632_3632" target="_blank">RU <b>1995</b> 3632</a>, <b></b><a href="https://fedlex.data.admin.ch/eli/oc/2008/719" target="_blank"><b>2008</b> 5153 </a>all. n. 3, <b></b><a href="https://fedlex.data.admin.ch/eli/oc/2010/355" target="_blank"><b>2010</b> 2653 </a>all. n. II 2] </p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Modifica del diritto vigente</a>
</h6>
<div class="collapseable"> <p>…<sup><a href="#fn-d6e413" id="fnbck-d6e413">10</a></sup></p>
<div class="footnotes"><p id="fn-d6e413"><sup><a href="#fnbck-d6e413">10</a></sup> La mod. può essere consultata alla <a href="https://fedlex.data.admin.ch/eli/oc/2012/771" target="_blank">RU <b>2012 </b>6457</a>.</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2013.</p>
<p></p>
</div></article>
</div></section></main>
</div></body>
</html>
