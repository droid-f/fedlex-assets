<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-771-20220701-rm-docx</title>
</head>
<body><div id="lawcontent">
<div id="preface">
<!--172.081 --><p class="srnummer ">172.081 </p>
<p class=" man-font-style-italic ">Rumantsch è ina lingua naziunala, ma ina lingua parzialmain uffiziala da la Confe­deraziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina vali­ditad legala.</p>
<h1 class="erlasstitel botschafttitel ">Ordinaziun<br>davart ils servetschs linguistics da l’administraziun federala</h1>
<h2 class="erlasskurztitel ">(Ordinaziun dals servetschs linguistics, OSLing)</h2>
<p>dals 14 da november 2012 (versiun dal 1. da fanadur 2022)</p>
</div>
<div id="preamble">
<p>Il Cussegl federal svizzer,</p>
<p>sa basond sin ils artitgels 43 alinea 2 e 47 alinea 2 da la Lescha dals <br>21 da mars 1997<sup><a href="#fn-d6e27" id="fnbck-d6e27">1</a></sup> davart l’organisaziun da la regenza e da l’administraziun,<br>applitgond la Lescha da linguas dals 5 d’october 2007<sup><a href="#fn-d6e38" id="fnbck-d6e38">2</a></sup>,</p>
<p>ordinescha:</p>
<div class="footnotes">
<p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/1997/2022_2022_2022" target="_blank">SR <b>172.010</b></a></p>
<p id="fn-d6e38"><sup><a href="#fnbck-d6e38">2</a></sup> <a href="https://fedlex.data.admin.ch/eli/cc/2009/821" target="_blank">SR <b>441.1</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun Object </a>
</h1>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p><sup>1</sup> Questa ordinaziun regla:</p>
<dl>
<dt>a. </dt>
<dd>l’organisaziun dals servetschs linguistics da l’administraziun federala;</dd>
<dt>b. </dt>
<dd>ils servetschs da translaziuns ed autras prestaziuns linguisticas dals ser­vetschs linguistics;</dd>
<dt>c. </dt>
<dd>la collavuraziun tranter ils servetschs linguistics sezs e tranter ils servetschs linguistics e las autras unitads administrativas sco er la coordinaziun cun ils incumbensaders.</dd>
</dl>
<p><sup>2</sup> Uschia regla ella la contribuziun ch’ils servetschs linguistics furneschan:</p>
<dl>
<dt>a.<sup><a href="#fn-d6e89" id="fnbck-d6e89">3</a></sup> </dt>
<dd>per garantir in’auta qualitad formala e tematica dals texts da la Confedera­ziun che duain vegnir publitgads;</dd>
<dt>b. </dt>
<dd>per l’activitad d’infurmaziun e da communicaziun da la Confederaziun en pliras linguas;</dd>
<dt>c. </dt>
<dd>per promover la plurilinguitad ed il funcziunament pluriling entaifer l’admi­nistraziun federala.</dd>
</dl>
<div class="footnotes"><p id="fn-d6e89"><sup><a href="#fnbck-d6e89">3</a></sup> Versiun tenor la cifra 1 da l’agiunta da l’O dals 10 da nov. 2021, en vigur dapi il 1. da fan. 2022 (<a href="https://fedlex.data.admin.ch/eli/oc/2021/692" target="_blank">AS <b>2021</b> 692</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun Organisaziun e coordinaziun </a>
</h1>
<div class="collapseable"> <article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organisaziun </a>
</h6>
<div class="collapseable"> <p><sup>1</sup> Ils servetschs linguistics da l’administraziun federala cumpiglian tut las unitads che furneschan servetschs da translaziuns ed autras prestaziuns linguisticas en ils Servetschs linguistics centrals da la Chanzlia federala ed en ils departaments.</p>
<p><sup>2</sup> Els èn organisads tenor linguas. </p>
<p><sup>3</sup> En reguard professiunal ed organisatoric collavuran els cun il Servetsch linguistic dals Servetschs dal parlament ed integreschan quel en las activitads ch’èn d’interess cuminaivel.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Unitads da la Chanzlia federala </a>
</h6>
<div class="collapseable"> <p>Ils Servetschs linguistics centrals da la Chanzlia federala cumpiglian mintgamai in’unitad per tudestg, per franzos, per talian, per rumantsch, per englais e per termi­nologia che vegn mintgamai manada d’ina persuna responsabla. </p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Unitads dals departaments </a>
</h6>
<div class="collapseable"> <p><sup>1</sup> Ils servetschs linguistics dals departaments cumpiglian unitads per tudestg, per franzos, per talian e, nua che quai è inditgà, per englais e per ulteriuras linguas, che vegnan mintgamai manadas d’ina persuna ch’è responsabla per questas linguas.</p>
<p><sup>2</sup> Mintga departament posseda in’unitad centrala almain per tudestg, per franzos e per talian, che planisescha e coordinescha las incumbensas per la lingua respectiva entaifer il departament. </p>
<p><sup>3</sup> La persuna ch’è responsabla per l’unitad centrala po relaschar directivas e duman­dar infurmaziuns entaifer il departament, sche quai è necessari per ademplir sias incumbensas da planisaziun e da coordinaziun.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Coordinaziun interdepartamentala </a>
</h6>
<div class="collapseable"> <p><sup>1</sup> La Chanzlia federala coordinescha ils servetschs da translaziuns e las autras presta­ziuns linguisticas da l’administraziun federala; per quest intent resguarda ella las pretensiuns a la gestiun, il connex tranter las differentas incumbensas, l’equiliber tranter las linguas sco er lur status.</p>
<p><sup>2</sup> La Conferenza interdepartamentala dals servetschs linguistics (CISL) gida la Chanzlia federala a registrar ils basegns dals servetschs linguistics sco er a gestir ed a coordinar las activitads.</p>
<p><sup>3</sup> La CISL è in organ consultativ. Questa conferenza sa cumpona da represchentants dals Servetschs linguistics centrals da la Chanzlia federala e dals servetschs lingui­stics dals departaments. Il Servetsch linguistic dals Servetschs dal parlament po sa participar a la CISL.</p>
<p><sup>4</sup> La Chanzlia federala maina la CISL. Ella approvescha ses reglament.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun Prestaziuns linguisticas </a>
</h1>
<div class="collapseable"> <article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Las singulas prestaziuns linguisticas </a>
</h6>
<div class="collapseable"> <p>Las prestaziuns linguisticas cumpiglian en spezial:</p>
<dl>
<dt>a. </dt>
<dd>la translaziun da texts en ina u en pliras linguas;</dd>
<dt>b. </dt>
<dd>l’examinaziun, sche las translaziuns ed ils ulteriurs texts adempleschan ils criteris da qualitad e las pretensiuns formalas (revisiun);</dd>
<dt>c. </dt>
<dd>la lavur da terminologia en tscherts secturs sco er la preparaziun e la tgira da meds auxiliars terminologics per ils servetschs linguistics sezs u per l’entira administraziun federala;</dd>
<dt>d. </dt>
<dd>la preparaziun e la tgira da meds auxiliars linguistics;</dd>
<dt>e. </dt>
<dd>la cussegliaziun en dumondas linguisticas.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Standards da qualitad </a>
</h6>
<div class="collapseable"> <p><sup>1</sup> Las prestaziuns linguisticas adempleschan standards da qualitad che gidan en spezial a render ils texts exacts, coerents, simpels, chapaivels e confurms a las schlattainas.</p>
<p><sup>2</sup> Ils standards da qualitad èn fixads en las directivas tenor l’artitgel 2 alinea 2 da l’Ordinaziun da linguas dals 4 da zercladur 2010<sup><a href="#fn-d6e246" id="fnbck-d6e246">4</a></sup>.<sup><a href="#fn-d6e255" id="fnbck-d6e255">5</a></sup></p>
<div class="footnotes">
<p id="fn-d6e246"><sup><a href="#fnbck-d6e246">4</a></sup> <a href="https://fedlex.data.admin.ch/eli/cc/2010/355" target="_blank">SR <b>441.11</b></a></p>
<p id="fn-d6e255"><sup><a href="#fnbck-d6e255">5</a></sup> Versiun tenor la cifra II 1 da l’O dals 27 d’avust 2014, en vigur dapi il 1. d’oct. 2014 (<a href="https://fedlex.data.admin.ch/eli/oc/2014/504" target="_blank">AS <b>2014</b> 2987</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Linguas </a>
</h6>
<div class="collapseable"> <p><sup>1</sup> Las linguas, en las qualas ils servetschs da translaziuns e las autras prestaziuns linguisticas vegnan furnids, sa drizzan en emprima lingia tenor la legislaziun davart las linguas e davart la publicaziun. </p>
<p><sup>2</sup> Texts che na pertutgan betg l’alinea 1 e che sa drizzan a la publicitad sco er texts ch’èn destinads al funcziunament intern da l’administraziun federala e che sa drizzan als collavuraturs vegnan mess a disposiziun en pliras linguas, sche lur impurtanza ed il circul dals adressats pretendan quai. </p>
<p><sup>3</sup> La Chanzlia federala fixescha ils detagls en directivas.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e289" id="fnbck-d6e289">6</a></sup><a href="#art_9"> Planisaziun cuminaivla </a>
</h6>
<div class="collapseable"> <p>En la planisaziun fixeschan ils servetschs linguistics da l’administraziun federala e lur incumbensaders cuminaivlamain il temp che stat a disposiziun per las prestaziuns linguisticas. Els fixeschan cuminaivlamain ils termins uschia, che:</p>
<dl>
<dt>a. </dt>
<dd>la garanzia da la qualitad è pussaivla; e </dd>
<dt>b. </dt>
<dd>texts pon vegnir publitgads a medem temp en las linguas necessarias, sch’els vegnan publitgads en dapli ch’ina lingua.</dd>
</dl>
<div class="footnotes"><p id="fn-d6e289"><sup><a href="#fnbck-d6e289">6</a></sup> Versiun tenor la cifra 1 da l’agiunta da l’O dals 10 da nov. 2021, en vigur dapi il 1. da fan. 2022 (<a href="https://fedlex.data.admin.ch/eli/oc/2021/692" target="_blank">AS <b>2021</b> 692</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Furniziun da las prestaziuns linguisticas </a>
</h6>
<div class="collapseable"> <p><sup>1</sup> Las translaziuns e las autras prestaziuns linguisticas per l’administraziun federala vegnan furnidas per regla dals servetschs linguistics da l’administraziun federala. </p>
<p><sup>2</sup> Las unitads che furneschan prestaziuns linguisticas en in departament, translate­schan e revedan per regla ils texts da lur departament. </p>
<p><sup>3</sup> Las unitads da la Chanzlia federala che furneschan prestaziuns linguisticas èn per regla cumpetentas per:</p>
<dl>
<dt>a. </dt>
<dd>la translaziun e la revisiun dals texts da la Chanzlia federala; </dd>
<dt>b. </dt>
<dd>la translaziun e la revisiun dals texts che stattan en connex cun la funcziun da la presidenta da la Confederaziun u dal president da la Confederaziun;</dd>
<dt>c.<sup><a href="#fn-d6e350" id="fnbck-d6e350">7</a></sup> </dt>
<dd>la controlla linguistica finala dals texts che vegnan publitgads sin basa da la legislaziun da publicaziun, cun excepziun particularmain dals texts publi­tgads tras renviaments e da las explicaziuns tar las ordinaziuns.</dd>
</dl>
<div class="footnotes"><p id="fn-d6e350"><sup><a href="#fnbck-d6e350">7</a></sup> Versiun tenor la cifra 1 da l’agiunta da l’O dals 10 da nov. 2021, en vigur dapi il 1. da fan. 2022 (<a href="https://fedlex.data.admin.ch/eli/oc/2021/692" target="_blank">AS <b>2021</b> 692</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Incumbensas a persunas externas </a>
</h6>
<div class="collapseable"> <p><sup>1</sup> Sch’i dat memia blera lavur u sche l’urgenza è gronda e sche tut las pussaivladads internas èn exauridas, pon singulas incumbensas da translatar u singulas incaricas per autras prestaziuns linguisticas vegnir surdadas – en enclegientscha cun l’unitad ch’è cumpetenta per furnir la prestaziun linguistica correspundenta u sur questa uni­tad – a translaturs externs ubain ad auters spezialists externs en dumondas da lingua.</p>
<p><sup>2</sup> L’unitad cumpetenta è responsabla per garantir la qualitad da las prestaziuns linguisticas che vegnan furnidas da persunas externas tenor l’alinea 1.</p>
<p><sup>3</sup> La Chanzlia federala fixescha ils detagls en directivas. </p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun Disposiziuns spezialas </a>
</h1>
<div class="collapseable"> <article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Talian </a>
</h6>
<div class="collapseable"> <p>1 L’unitad taliana da la Chanzlia federala è responsabla per la versiun taliana dals texts che vegnan publitgads en la Collecziun uffiziala da las leschas federalas u en il Fegl uffizial federal; ella coordinescha l’elavuraziun da quests texts.</p>
<p>2 Ella po fixar da surdar translaziuns ensemen cun las unitads centralas talianas dals departaments. </p>
<p><sup>3</sup> Ella ademplescha la funcziun da servetsch linguistic talian da l’Assamblea fede­rala.</p>
<p>4 Las unitads talianas dals departaments translateschan per regla las intervenziuns parlamentaras che vegnan assegnadas a lur departament sco er las respostas respec­ti­vas e las posiziuns dal Cussegl federal.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Rumantsch </a>
</h6>
<div class="collapseable"> <p><sup>1</sup> L’unitad rumantscha da la Chanzlia federala coordinescha las translaziuns en rumantsch.</p>
<p><sup>2</sup> La publicaziun da texts rumantschs sa drizza tenor l’artitgel 3 da l’Ordinaziun da linguas dals 4 da zercladur 2010<sup><a href="#fn-d6e421" id="fnbck-d6e421">8</a></sup>.</p>
<div class="footnotes"><p id="fn-d6e421"><sup><a href="#fnbck-d6e421">8</a></sup> <a href="https://fedlex.data.admin.ch/eli/cc/2010/355" target="_blank">SR <b>441.11</b></a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Englais </a>
</h6>
<div class="collapseable"> <p><sup>1</sup> L’unitad englaisa da la Chanzlia federala translatescha en englais texts d’ina impurtanza speziala u d’in interess internaziunal, particularmain tscherts relaschs dal dretg naziunal.</p>
<p><sup>2</sup> Ella coordinescha e reveda las translaziuns englaisas da texts impurtants che vegnan fatgas ordaifer la Chanzlia federala.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Terminologia </a>
</h6>
<div class="collapseable"> <p>1 L’unitad da terminologia da la Chanzlia federala organisescha e coordinescha la lavur da terminologia da la Chanzlia federala.</p>
<p><sup>2</sup> Ella maina la banca da datas terminologica centrala TERMDAT.</p>
<p><sup>3</sup> Ella realisescha ses projects da terminologia en collavuraziun cun ils departaments.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun Disposiziuns finalas </a>
</h1>
<div class="collapseable"> <article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Aboliziun dal dretg vertent </a>
</h6>
<div class="collapseable"> <p>L’Ordinaziun dals 19 da zercladur 1995<sup><a href="#fn-d6e478" id="fnbck-d6e478">9</a></sup> davart la translaziun en l’administraziun generala da la Confederaziun vegn abolida.</p>
<div class="footnotes"><p id="fn-d6e478"><sup><a href="#fnbck-d6e478">9</a></sup> [<a href="https://fedlex.data.admin.ch/eli/oc/1995/3632_3632_3632" target="_blank">AS <b>1995</b> 3632</a>; <b></b><a href="https://fedlex.data.admin.ch/eli/oc/2008/719" target="_blank"><b>2008</b> 5153 </a>agiunta cifra 3; <b></b><a href="https://fedlex.data.admin.ch/eli/oc/2010/355" target="_blank"><b>2010</b> 2653 </a>agiunta cifra II 2]</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Midada dal dretg vertent </a>
</h6>
<div class="collapseable"> <p>...<sup><a href="#fn-d6e511" id="fnbck-d6e511">10</a></sup></p>
<div class="footnotes"><p id="fn-d6e511"><sup><a href="#fnbck-d6e511">10</a></sup> La midada po vegnir consultada en la <a href="https://fedlex.data.admin.ch/eli/oc/2012/771" target="_blank">AS <b>2012</b> 6457</a>.</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrada en vigur </a>
</h6>
<div class="collapseable"> <p>Questa ordinaziun entra en vigur il 1. da schaner 2013.</p>
</div></article>
</div></section></main>
</div></body>
</html>
