<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-599-20121001-it-docx</title>
</head>
<body><div id="lawcontent">
<div id="preface">
<!--0.632.314.161.2 --><p class="srnummer ">0.632.314.161.2 </p>
<p> RU <b>2012</b> 5257; FF <b>2011</b> 6987</p>
<p class=" man-font-style-italic ">Traduzione<i><sup><a href="#fn-d6e16" id="fnbck-d6e16">1</a></sup></i></p>
<h1 class="erlasstitel botschafttitel ">Accordo<br>tra gli Stati dell’AELS e Hong Kong, Cina<br>sugli standard di lavoro</h1>
<p>Concluso il 21 giugno 2011</p>
<p>Approvato dall’Assemblea federale il 16 marzo 2012<sup><a href="#fn-d6e31" id="fnbck-d6e31">2</a></sup></p>
<p>Entrato in vigore per la Svizzera il 1° ottobre 2012</p>
<p> (Stato 1° ottobre 2012)</p>
<div class="footnotes">
<p id="fn-d6e16"><sup><a href="#fnbck-d6e16">1</a></sup> Dal testo originale in inglese.</p>
<p id="fn-d6e31"><sup><a href="#fnbck-d6e31">2</a></sup> Art. 1 cpv. 1 lett.  c del DF del 16 mar. 2012 (<a href="https://fedlex.data.admin.ch/eli/oc/2012/596" target="_blank">RU <b>2012 </b>5189</a>).</p>
</div>
</div>
<div id="preamble">
<p>La Repubblica d’Islanda, il Principato del Liechtenstein, il Regno di Norvegia<br>e la Confederazione Svizzera,</p>
<p>(qui di seguito denominati «Stati dell’AELS»),</p>
<p>da una parte,</p>
<?del-struct abstand4pt><p>e <br>la Regione amministrativa speciale di Hong Kong della Repubblica<br>Popolare Cinese</p>
<p>(qui di seguito denominata «Hong Kong, Cina»),</p>
<p>dall’altra,</p>
<p>qui di seguito denominati singolarmente «Parte» o collettivamente «Parti»:</p>
<p>animati dal desiderio di intensificare le relazioni commerciali ed economiche tra Hong Kong, Cina e gli Stati dell’AELS;</p>
<p>considerando l’Accordo di libero scambio tra gli Stati dell’AELS e Hong Kong, Cina<sup><a href="#fn-d6e70" id="fnbck-d6e70">3</a></sup>;</p>
<p>decisi a promuovere lo sviluppo sostenibile nel rispetto dei contesti sociali, ambientali, culturali ed economici delle Parti e consapevoli dell’importanza di questo obiettivo ai fini di una prosperità economica durevole;</p>
<p>considerando gli obiettivi dell’Organizzazione Internazionale del Lavoro (qui di seguito denominata «OIL»), alla quale le Parti confermano il loro pieno sostegno; e</p>
<p>riconoscendo gli impegni contratti da ciascuna Parte in virtù del presente Accordo sul lavoro tra gli Stati dell’AELS e Hong Kong, Cina, consapevoli che ogni Parte si adopera per migliorare le condizioni lavorative e per proteggere e incrementare i diritti fondamentali dei lavoratori in ciascuna Parte, tenendo conto dei diversi contesti nazionali, del grado di sviluppo e delle realtà sociali, culturali e storiche,</p>
<p>hanno convenuto quanto segue:</p>
<?del-struct abstand18pt><div class="footnotes"><p id="fn-d6e70"><sup><a href="#fnbck-d6e70">3</a></sup> <a href="https://fedlex.data.admin.ch/eli/cc/2012/597" target="_blank">RS <b>0.632.314.161</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Obiettivi</a>
</h6>
<div class="collapseable"> <p>Gli obiettivi delle Parti sono:</p>
<dl>
<dt>(a) </dt>
<dd>rafforzare, mediante il dialogo e la cooperazione, le loro relazioni generali e affrontare le questioni concernenti il lavoro che sono di interesse e preoccupazione reciproci; e</dd>
<dt>(b) </dt>
<dd>incrementare gradualmente il benessere dei lavoratori di ciascuna Parte, attraverso la promozione di politiche e pratiche del lavoro sane e una migliore comprensione del sistema del lavoro di ciascuna Parte.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Norme internazionali in materia di lavoro</a>
</h6>
<div class="collapseable"> <p>1.  Le Parti confermano il loro impegno a rispettare i principi della Dichiarazione dell’OIL sui principi e i diritti fondamentali nel lavoro e suoi seguiti, adottata nel 1998 dall’86ª Conferenza internazionale del lavoro.</p>
<p>2.  Le Parti rievocano l’obbligo di attuare le Convenzioni dell’OIL<sup><a href="#fn-d6e116" id="fnbck-d6e116">4</a></sup> ad esse applicabili e di profondere sforzi continui e durevoli nell’ottica di ratificare o applicare le Convenzioni dell’OIL aggiornate, nel rispetto dei loro contesti nazionali.</p>
<p>3.  La violazione dei principi e dei diritti fondamentali nel lavoro non può essere addotta o altrimenti utilizzata per legittimare un vantaggio competitivo. Le leggi, i regolamenti, le politiche e le pratiche in materia di lavoro non possono essere utilizzate per scopi protezionistici.</p>
<div class="footnotes"><p id="fn-d6e116"><sup><a href="#fnbck-d6e116">4</a></sup> <i>RS <b>0.82</b></i></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Diritto di regolamentare e livelli di protezione</a>
</h6>
<div class="collapseable"> <p>Riconoscendo il diritto di ogni Parte di stabilire il proprio livello di protezione degli standard di lavoro e di adottare o modificare di conseguenza la propria legislazione e le proprie politiche nazionali, ogni Parte si adopera per migliorare i suoi livelli di protezione degli standard di lavoro attraverso la legislazione, le politiche e le pratiche nazionali in conformità con le norme e i principi di cui all’articolo 2 e in considerazione del contesto e delle priorità nazionali.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Mantenimento dei livelli di protezione nell’applicazione e nell’esecuzione della legislazione nazionale</a>
</h6>
<div class="collapseable"> <p>1.  Le Parti attuano fedelmente le rispettive legislazioni nazionali in materia di diritto del lavoro.</p>
<p>2.  Fatto salvo l’articolo 3, una Parte s’impegna a non:</p>
<dl>
<dt>(a) </dt>
<dd>indebolire o ridurre il livello di protezione degli standard di lavoro garantito dalla sua legislazione nazionale al solo fine di attrarre investimenti provenienti da un’altra Parte o di ottenere o incrementare un vantaggio competitivo per i produttori o prestatori di servizi che operano in tale Parte; o</dd>
<dt>(b) </dt>
<dd>rinunciare o altrimenti derogare oppure offrire di rinunciare o di altrimenti derogare a tale legislazione al solo fine di attrarre investimenti provenienti da un’altra Parte o di ottenere o incrementare un vantaggio competitivo per i produttori o prestatori di servizi che operano in tale Parte.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Dialogo su questioni concernenti gli standard di lavoro</a>
</h6>
<div class="collapseable"> <p>Le Parti convengono di instaurare un dialogo su questioni di reciproco interesse concernenti gli standard di lavoro. Tale dialogo è vincolato alla disponibilità di risorse, alle priorità e alla pertinente legislazione nazionale delle Parti.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni istituzionali e consultazioni </a>
</h6>
<div class="collapseable"> <p>1.  Le Parti designano le entità amministrative destinate a fungere da punti di contatto ai fini del presente Accordo.</p>
<p>2.  In caso di problemi circa l’interpretazione, l’attuazione o l’applicazione del presente Accordo, una Parte può richiedere consultazioni con un’altra Parte, attraverso il punto di contatto di quest’ultima. Il punto di contatto individua l’autorità o il funzionario dell’autorità responsabile in materia e offre l’assistenza necessaria per agevolare la comunicazione tra le Parti. Qualsiasi controversia tra le Parti in merito al presente Accordo viene risolto amichevolmente mediante consultazioni e negoziati. Nessuna delle Parti si rivolge a una terza Parte o a un tribunale internazionale per comporre un’eventuale controversia derivante dal presente Accordo.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Disposizioni finali</a>
</h6>
<div class="collapseable"> <p>1.  Il presente Accordo è concluso separatamente, ma parallelamente all’Accordo di libero scambio tra gli Stati dell’AELS e Hong Kong, Cina.</p>
<p>2.  Il presente Accordo entra in vigore simultaneamente all’entrata in vigore dell’Accordo di libero scambio tra i rispettivi Stati dell’AELS e Hong Kong, Cina.</p>
<p>3.  Ogni Parte può recedere dal presente Accordo mediante notifica scritta alle altre Parti. Il recesso ha effetto sei mesi dopo la data di tale notifica.</p>
<p>4.  In caso di recesso da parte di Hong Kong, Cina, il presente Accordo si estingue alla data in cui il recesso diventa effettivo secondo quanto disposto dal paragrafo 3.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i sottoscritti, debitamente autorizzati a tale scopo, hanno firmato il presente Accordo.</p>
<p>Fatto a Schaan, il 21 giugno 2011, in cinque esemplari originali in lingua inglese.</p>
<?del-struct abstand18pt><p class=" man-font-style-italic ">(Seguono le firme)</p>
<?del-struct abstand18pt><?del-struct abstand18pt>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Campo d’applicazione il 1° ottobre 2012</a>
</h1>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p>Stati contraenti</p></th>
<th class=" man-text-align-left "><p>Ratifica<br>Adesione (A)</p></th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Hong Kong</p></td>
<td><p>22 giugno</p></td>
<td><p>2012 </p></td>
<td><p>  1° ottobre</p></td>
<td><p>2012</p></td>
</tr>
<tr>
<td><p>Islanda</p></td>
<td><p>  3 luglio</p></td>
<td><p>2012</p></td>
<td><p>  1° ottobre</p></td>
<td><p>2012</p></td>
</tr>
<tr>
<td><p>Liechtenstein</p></td>
<td><p>24 luglio</p></td>
<td><p>2012</p></td>
<td><p>  1° ottobre</p></td>
<td><p>2012</p></td>
</tr>
<tr>
<td><p>Norvegia</p></td>
<td><p>24 agosto </p></td>
<td><p>2012</p></td>
<td><p>  1° novembre</p></td>
<td><p>2012</p></td>
</tr>
<tr>
<td><p>Svizzera</p></td>
<td><p>17 luglio</p></td>
<td><p>2012</p></td>
<td><p>  1° ottobre</p></td>
<td><p>2012</p></td>
</tr>
</table></div>
</div></section></div>
</div></body>
</html>
