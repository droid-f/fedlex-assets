<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2012-837-20121114-it-docx</title>
</head>
<body><div id="lawcontent">
<div id="preface">
<!--672.916.30 --><p class="srnummer">672.916.30 </p>
<h1 class="erlasstitel">Decreto federale<br>che completa la Convenzione tra la Svizzera e<br>l’Austria per evitare la doppia imposizione</h1>
<?del-struct abstand18pt><p>del 23 dicembre 2011 (Stato 14  novembre 2012)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 54 capoverso 1 e 166 capoverso 2 della Costituzione federale<sup><a href="#fn-d1202e23">1</a></sup> (Cost.);<br>visto il messaggio del Consiglio federale del 6 aprile 2011<sup><a href="#fn-d1202e33">2</a></sup>,</p>
<p>decreta:</p>
<div class="footnotes">
<p id="fn-d1202e23"><sup>1</sup> <a href="https://fedlex.data.admin.ch/eli/cc/1999/404/20200101">RS <b>101</b></a></p>
<p id="fn-d1202e33"><sup>2</sup> <a href="https://fedlex.data.admin.ch/eli/fga/2011/546">FF <b>2011</b> 3419</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p><sup>1</sup> A complemento della Convenzione del 30 gennaio 1974<sup><a href="#fn-d1202e54">3</a></sup> tra la Confederazione Svizzera e la Repubblica d’Austria intesa ad evitare la doppia imposizione nel campo delle imposte sul reddito e sulla sostanza, il Dipartimento federale delle finanze è autorizzato a convenire con l’Austria, nella forma appropriata, la seguente regolamentazione concernente lo scambio di informazioni in ambito fiscale: Il riferimento alle informazioni «verosimilmente pertinenti» ha lo scopo di garantire uno scambio di informazioni in ambito fiscale il più ampio possibile, senza tuttavia consentire a­gli Stati contraenti di intraprendere una ricerca generalizzata e indiscriminata di in­formazioni («fishing expedition») o di domandare informazioni la cui rilevanza in merito agli affari fiscali di un determinato contribuente non è verosi­mile. Sebbene le informazioni da fornire nella richiesta di assistenza amministrativa costituiscano im­portanti requisiti procedurali volti a impedire la «fishing expedition», esse non devo­no essere interpretate in modo da ostacolare uno scambio effettivo di informazioni.</p>
<p><sup>2</sup> La Svizzera accoglie una richiesta di assistenza amministrativa fondata su una Convenzione di doppia imposizione contenente una regolamentazione secondo il capoverso 1 se è stabilito che non si tratta di una «fishing expedition» e se l’Austria:</p>
<dl>
<dt>a.</dt>
<dd>identifica il contribuente, fermo restando che questa identificazione può essere effettuata anche in altro modo che indicandone il nome e l’indirizzo; e</dd>
<dt>b.</dt>
<dd>indica, sempre che le siano noti, il nome e l’indirizzo della persona per cui vi è motivo di ritenere che sia in possesso delle informazioni richieste.</dd>
</dl>
<p><sup>3</sup> L’Amministrazione federale delle contribuzioni è autorizzata ad adoperarsi per il riconoscimento reciproco dell’interpretazione presentata nel capoverso 2.</p>
<p><sup>4</sup> Nell’applicazione di quanto disposto nel capoverso 2 lettera b, la Svizzera, quale Stato richiesto, bada che i principi di proporzionalità e di praticabilità siano rispet­tati.</p>
<div class="footnotes"><p id="fn-d1202e54"><sup>3</sup> <a href="https://fedlex.data.admin.ch/eli/cc/1974/2085_2085_2085/20121114">RS <b>0.672.916.31</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable"><p>Il presente decreto sottostà a referendum facoltativo (art. 141 cpv. 1 lett. d n. 3 Cost.).</p></div></article></main>
</div></body>
</html>
