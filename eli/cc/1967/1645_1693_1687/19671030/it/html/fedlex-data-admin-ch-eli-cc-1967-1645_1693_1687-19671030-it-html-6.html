<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.913.695.4 --><p class="srnummer ">0.631.252.913.695.4 </p>
<p class="ref "><sup> </sup>RU <b>1967</b> 1687</p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica federale di Germania<br>concernente l’istituzione di uffici a controlli nazionali abbinati<br>al varco di Nohl/Altenburg‑Nol<span class="man-font-weight-normal"><sup><sup><a href="#fn-d7e25" id="fnbck-d7e25">1</a></sup></sup></span>
</h1>
<p class="erlasssubtitel ">Conchiuso il 28 giugno 1967<br>Entrato in vigore con scambio di note il 30 ottobre 1967</p>
<p class="erlassdatum "> (Stato 30 ottobre 1967)</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> Ai sensi dell’art. 4, n. 1 della Conv. germano‑svizzera del 1° giu. 1961 (<a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a>), la zona sita in territorio germanico in conformità al presente accordo, è attribuita al Comune di Sciaffusa.</p></div>
</div>
<div id="preamble"><div></div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">(1)  Sono istituiti, su territorio germanico, degli uffici a controlli nazionali abbinati, al varco di Nohl/Altenburg‑Nol.</p>
<p class="absatz ">(2)  Negli uffici suindicati sono svolti i controlli svizzero e germanico.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Le zone comprendono:</p>
<dl>
<dt>1. </dt>
<dd>per gli agenti svizzeri:<dl>
<dt>a. </dt>
<dd>i locali riservati all’uso, esclusivo o comune, degli agenti svizzeri in funzione come pure l’accesso al locale comune d’ispezione;</dd>
<dt>b. </dt>
<dd>la parcella n. 485/1 del catasto d’Altenburg, eccettuata quella parte dell’edificio doganale non contemplata alla lettera a;</dd>
<dt>c. </dt>
<dd>il tratto della strada Neuhausen‑Altenburg, sito in territorio germanico, fra il cippo di frontiera n. 7 e la retta che attraversa la strada ad una distanza di 25 m a sud dell’edificio doganale;</dd>
<dt>d. </dt>
<dd>il tratto della strada Nohl‑Altenburg fra il cippo di frontiera n. 135 e lo sbocco sulla strada Neuhausen‑Altenburg di cui sopra;</dd>
</dl>
</dd>
<dt>2. </dt>
<dd>per gli agenti germanici: la parte, sita in territorio svizzero, della strada menzionata al numero 1, lettera c.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  La Direzione circondariale delle dogane, a Sciaffusa, e la Direzione superiore delle finanze, a Friburgo in Brisgovia, stabiliscono, di comune intesa, le questioni particolari; ove occorra esse si avvalgono della collaborazione delle autorità svizzere di polizia e del competente ufficio germanico di polizia confinaria.</p>
<p class="absatz ">(2)  I capi dei due uffici di controllo prendono, di comune accordo, i necessari provvedimenti temporanei.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">(1)  Il presente accordo è confermato e messo in vigore, mediante uno scambio di note diplomatiche, conformemente all’articolo 1, numero 4 della convenzione del 1° giugno 1961<sup><a href="#fn-d7e94" id="fnbck-d7e94">2</a></sup>.</p>
<p class="absatz ">(2)  Il presente accordo può essere disdetto, per via diplomatica, il 1° giorno di ogni mese, mediante preavviso di sei mesi.</p>
<div class="footnotes"><p id="fn-d7e94"><sup><a href="#fnbck-d7e94">2</a></sup><sup></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div></article></main>
</div></body>
</html>
