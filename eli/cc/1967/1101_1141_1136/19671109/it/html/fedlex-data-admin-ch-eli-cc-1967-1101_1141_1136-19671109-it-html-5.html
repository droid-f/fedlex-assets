<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.934.953.8 --><p class="srnummer ">0.631.252.934.953.8 </p>
<p class="ref "><sup> </sup>RU<b> 1967</b> 1136</p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra la Svizzera e la Francia<br>concernente l’istituzione, nella stazione di Delle, d’un ufficio<br>a controlli nazionali abbinati<span class="man-font-weight-normal"><sup><a href="#fn-d7e24" id="fnbck-d7e24">1</a></sup></span>
</h1>
<p class="erlasssubtitel ">Conchiuso il 16 giugno 1967<br>Entrato in vigore il 16 giugno 1967</p>
<p class="erlassdatum "> (Stato 9 novembre 1967)</p>
<div class="footnotes"><p id="fn-d7e24"><sup><a href="#fnbck-d7e24">1</a></sup><sup></sup> Ai sensi dell’art. 4, n. I della Conv. franco‑svizzera del 28 set. 1960 (<a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a>), l’ufficio svizzero di Delle è attribuito al Comune di Boncourt.</p></div>
</div>
<div id="preamble"><div>
<p class="absatz ">In applicazione dell’articolo 1, paragrafo 4, della convenzione del 28 settembre 1960<sup><a href="#fn-d7e42" id="fnbck-d7e42">2</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, l’Ambasciata di Svizzera a Parigi e il Ministero francese degli Affari Esteri, mediante scambio di note del 16 giugno 1967, hanno confermato e messo in vigore in tale data un accordo, preparato dalla commissione mista giusta l’articolo 27, sull’istituzione, nella stazione di Delle, d’un ufficio a controlli nazionali abbinati.</p>
<p class="absatz ">Il tenore dell’accordo è il seguente:</p>
<div class="footnotes"><p id="fn-d7e42"><sup><a href="#fnbck-d7e42">2</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Sul territorio francese, nella stazione di Delle, è istituito un ufficio a controlli nazionali abbinati.</p>
<p class="absatz ">2.  I controlli svizzeri e francesi d’entrata ed uscita, concernenti il traffico viaggiatori e merci, sono effettuati presso detto ufficio.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  La zona comprende:</p>
<dl>
<dt>– </dt>
<dd>per il controllo dei viaggiatori:<dl>
<dt>a. </dt>
<dd>le linee A, C, D ed E impiegate dai treni viaggiatori dalla frontiera fino all’estremità nord‑ovest del marciapiede 2;</dd>
<dt>b. </dt>
<dd>i marciapiedi 1 e 2 e l’area fra l’edificio della stazione e quello in cui alloggiano gli agenti della SNCF;</dd>
<dt>c. </dt>
<dd>l’ala sud est dell’edificio della stazione, compresi il magazzino comune e la sala di visita, eccettuato l’ufficio della polizia francese;</dd>
</dl>
</dd>
<dt>– </dt>
<dd>per il controllo delle merci:<dl>
<dt>d. </dt>
<dd>le parti menzionate alle lettere a, b e c;</dd>
<dt>e. </dt>
<dd>la rete ferroviaria tra la frontiera e il ponte stradale DelleFaverois/Florimont eccettuate le vie d’accesso alla piattaforma girevole e alle rimesse delle locomotive, ma compreso il ponte a bascula;</dd>
<dt>f. </dt>
<dd>fra i binari 3<sup>bis</sup> e 5, il marciapiede e il deposito merci, eccettuati i due uffici situati nell’ala nord‑ovest di detto deposito.</dd>
</dl>
</dd>
</dl>
<p class="absatz ">2.  La zona è suddivisa in due settori:</p>
<dl>
<dt>a. </dt>
<dd>un settore utilizzato in comune dagli agenti dei due Stati, comprendente:<dl>
<dt>– </dt>
<dd>le parti di territorio menzionate al numero 1, lettere a e b,</dd>
<dt>– </dt>
<dd>nell’edificio della stazione: la sala di visita, l’accesso agli uffici dei servizi di polizia, il locale di visita individuale e il magazzino comune,</dd>
<dt>– </dt>
<dd>le parti di territorio menzionate al numero 1, lettere e ed f, eccettuati i due uffici situati nell’ala sud‑est del deposito merci;</dd>
</dl>
</dd>
<dt>b. </dt>
<dd>un settore riservato agli agenti svizzeri, comprendente:<dl>
<dt>– </dt>
<dd>nell’edificio della stazione: l’ufficio dell’amministratore, i due uffici della polizia, di cui uno situato all’interno della sala delle visite, l’ufficio di sdoganamento e di contabilità, con la sala degli sportelli, i gabinetti e il laboratorio,</dd>
<dt>– </dt>
<dd>fra i binari 3<sup>bis</sup> e 5: gli uffici situati nella parte sud‑est del deposito merci.</dd>
</dl>
</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">1.  La Direzione del I circondario delle dogane svizzere a Basilea e l’autorità di polizia competente svizzera, da una parte, e la Direzione regionale delle dogane francesi a Mulhouse nonchè l’autorità di polizia competente francese, dall’altra, disciplinano le questioni speciali, segnatamente lo svolgimento del traffico, in accordo con le altre amministrazioni competenti come anche con le FFS e la SNCF.</p>
<p class="absatz ">2.  Gli agenti responsabili, in servizio, prendono di comune accordo i provvedimenti applicabili tempestivamente o temporaneamente nell’intento di evitare difficoltà che sorgessero durante i controlli.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">La Direzione del I circondario delle dogane svizzere a Basilea e la Direzione regionale delle dogane francesi a Mulhouse, d’accordo con le autorità competenti di polizia svizzere e francesi, disciplinano, con le FFS e la SNCF le condizioni per cui i locali utilizzati dagli agenti svizzeri sono messi a loro disposizione; esse stabiliscono inoltre la ripartizione delle spese di riscaldamento, d’illuminazione e di pulizia dei locali e degli impianti utilizzati dagli agenti dei due Stati.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Il presente accordo può essere disdetto in ogni momento con un preavviso di 6 mesi. La disdetta prende effetto il primo giorno del mese che segue la data di scadenza del preavviso.</p></div></article></main>
</div></body>
</html>
