<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.973.262.311 --><p class="srnummer ">0.973.262.311 </p>
<p class="ref "> RU <b>1967</b> 169 </p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Scambio di note del 9 gennaio 1967<br>tra il Governo della Confederazione Svizzera e il Governo del Pakistan concernente l’aumento dei crediti di trasferimento</h1>
<p class="erlassdatum "> (Stato 9  gennaio 1967)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale tedesca.</p></div>
</div>
<div id="preamble"><div>
<p class="man-template-autor ">Il vicedirettore della Divisione del commercio<sup><a href="#fn-d7e29" id="fnbck-d7e29">2</a></sup> del Dipartimento federale dell’economia pubblica<sup><a href="#fn-d7e35" id="fnbck-d7e35">3</a></sup><br>e<br>l’Ambasciatore del Pakistan </p>
<p class="absatz ">hanno scambiato, il 9 gennaio 1967, delle note concernenti l’aumento della somma degli acquisti pakistanesi di beni d’investimento svizzeri, previsti dai crediti di trasferimento aperti dall’accordo del 22 giugno 1964<sup><a href="#fn-d7e46" id="fnbck-d7e46">4</a></sup>. La nota svizzera, cui corrisponde la risposta del Governo pakistanese, è la seguente:</p>
<p class="man-template-tab-krpr-r ">Berna, il 9 gennaio 1967</p>
<p class="absatz ">Eccellenza,</p>
<p class="absatz ">Riferendomi all’accordo del 22 giugno 1964<sup><a href="#fn-d7e61" id="fnbck-d7e61">5</a></sup>, tra la Confederazione Svizzera e il Governo del Pakistan, concernente l’apertura dei crediti di trasferimento (appresso: «Accordo») e considerate le domande presentate dal Governo del Pakistan nelle recenti discussioni, ho l’onore, a nome del mio Governo, di proporvi quanto segue:</p>
<dl>
<dt>1. </dt>
<dd>L’ammontare complessivo delle forniture svizzere di beni d’investimento, per i quali sono concessi crediti di trasferimento, giusta il numero 2 dell’Accordo, è aumentato da 43 a 63 milioni di franchi svizzeri.</dd>
<dt>2. </dt>
<dd>La somma di 20 milioni di franchi svizzeri, equivalente all’aumento indicato al numero 1, è liberata immediatamente dopo il presente scambio di note.</dd>
<dt>3. </dt>
<dd>Le disposizioni dell’Accordo, del suo protocollo e dello scambio di note della stessa data, sono applicabili a tutti i contratti di fornitura conchiusi nel quadro dell’aumento indicato nel numero 2 precedente.</dd>
</dl>
<p class="absatz ">Nel caso in cui il Governo del Pakistan accetti la mia proposta, ho l’onore di proporre che la presente nota e la vostra risposta siano considerate come se esse costituissero un accordo tra i due Governi.</p>
<p class="unterschriftenfi1 man-text-align-right ">H. Bühler</p>
<div class="footnotes">
<p id="fn-d7e29"><sup><a href="#fnbck-d7e29">2</a></sup><sup></sup> Oggi: Segretariato di Stato dell’economia (seco).</p>
<p id="fn-d7e35"><sup><a href="#fnbck-d7e35">3</a></sup><sup></sup> Oggi: Dipartimento federale dell’economia.</p>
<p id="fn-d7e46"><sup><a href="#fnbck-d7e46">4</a></sup><sup></sup> <a href="https://fedlex.data.admin.ch/eli/cc/1965/61_65_65" target="_blank">RS <b>0.973.262.31</b></a></p>
<p id="fn-d7e61"><sup><a href="#fnbck-d7e61">5</a></sup><sup></sup> <a href="https://fedlex.data.admin.ch/eli/cc/1965/61_65_65" target="_blank">RS <b>0.973.262.31</b></a></p>
</div>
</div></div>
</div></body>
</html>
