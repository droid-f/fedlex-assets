<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.292.271.1 --><p class="srnummer ">0.946.292.271.1 </p>
<p class="ref "> RU<b> 1967</b> 1185</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Protocollo<br>di applicazione dell’accordo tra la Svizzera e il Camerun<br>concernente il commercio, la protezione degli investimenti<br>e la cooperazione tecnica, relativo alla cooperazione tecnica</h1>
<p class="erlasssubtitel ">Conchiuso a Jaundé il 26 gennaio 1967</p>
<p class="erlasssubtitel ">Entrato in vigore il 26 gennaio 1967</p>
<p class="erlassdatum "> (Stato 26  gennaio 1967)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica federale del Camerun,</p>
<p class="absatz ">visto l’articolo 1 dell’accordo tra la Confederazione Svizzera e la Repubblica federale del Camerun del 28 gennaio 1963<sup><a href="#fn-d7e43" id="fnbck-d7e43">2</a></sup> concernente il commercio, la protezione degli investimenti e la cooperazione tecnica,</p>
<p class="absatz ">desiderosi di completare le disposizioni di detto articolo mediante un protocollo di applicazione,</p>
<p class="man-template-verb ">hanno convenuto:</p>
<div class="footnotes"><p id="fn-d7e43"><sup><a href="#fnbck-d7e43">2</a></sup><sup></sup> <a href="https://fedlex.data.admin.ch/eli/cc/1964/404_400_400" target="_blank">RS <b>0.946.292.271</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"> <b>Art. 1</b></a>
</h6>
<div class="collapseable">
<p class="absatz ">Le disposizioni del presente protocollo si applicano:</p>
<dl>
<dt>a. </dt>
<dd>ai progetti di cooperazione tecnica fra i due paesi;</dd>
<dt>b. </dt>
<dd>parimente – riservato l’articolo 6 – ai progetti di cooperazione tecnica emananti da enti di diritto pubblico o da organizzazioni private della Svizzera e oggetto di un accordo.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">Nel quadro delle rispettive legislazioni nazionali e conformemente al diritto internazionale e alle prassi in uso, le Parti contraenti potranno stabilire di comune intesa i programmi concernenti progetti precisi di cooperazione tecnica.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">Il Governo svizzero esaminerà la possibilità di inviare periti e collaboratori nel Camerun per cooperare allo sviluppo.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Il Governo svizzero concederà, nella misura dei possibile, borse di studio e di formazione professionale o tecnica ai candidati raccomandati dal Governo del Camerun. Esso potrà anche suggerire a questo Governo, segnatamente su raccomandazione dei propri periti, che sarebbe desiderabile di concedere borse a candidati meritevoli in campi specifici. Prima di qualsiasi scelta di candidati, i due Governi dovranno intendersi. A sua volta, il Governo del Camerun occuperà i beneficiari di dette borse in modo tale da sfruttare pienamente le nozioni acquisite.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">I progetti di cooperazione tecnica e la loro realizzazione saranno oggetto di accordi tra le autorità competenti delle due Parti.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">Nel quadro delle azioni di cooperazione tecnica, ciascuna Parte contraente assumerà una parte equa delle spese; per principio, le spese pagabili in moneta camerunese saranno assunte dal Governo del Camerun. Le Parti contraenti si obbligano a:</p>
<p class="man-template-tab-utit-kurs tab-utit9pt-kurs man-font-style-italic ">1.  da parte svizzera:</p>
<dl>
<dt>a. </dt>
<dd>pagare gli stipendi e le spese d’assicurazione del personale messo a disposizione dalla Svizzera;</dd>
<dt>b. </dt>
<dd>assumere le spese di viaggio dalla Svizzera al Camerun e ritorno per questo personale;</dd>
<dt>c. </dt>
<dd>assumere le spese d’acquisto e di trasporto del materiale non ottenibile nel Camerun;</dd>
<dt>d. </dt>
<dd>assumere le spese di dimora, di formazione e di viaggio di ritorno dalla Svizzera al Camerun dei cittadini camerunesi invitati in Svizzera per ricevere una formazione, sotto gli auspici della cooperazione tecnica;</dd>
</dl>
<p class="man-template-tab-utit-kurs tab-utit9pt-kurs man-font-style-italic ">2.  da parte camerunese:</p>
<dl>
<dt>a. </dt>
<dd>assumere la rimunerazione statutaria dei personale camerunese;</dd>
<dt>b. </dt>
<dd>fornire il materiale e l’attrezzatura ottenibili nel Paese;</dd>
<dt>c. </dt>
<dd>procurare un alloggio adeguato al personale della cooperazione tecnica, sin dal giorno dell’arrivo nel Camerun;</dd>
<dt>d. </dt>
<dd>mettere a disposizione gli uffici e i locali necessari e assumerne la pigione;</dd>
<dt>e. </dt>
<dd>assumere le spese di viaggio, trasporto, spedizione del corriere, di comunicazioni telefoniche e telegrafiche per scopo di servizio inerente alla missione;</dd>
<dt>f. </dt>
<dd>prestare i servizi che possono essere compiuti dal personale locale e assumere le spese di segreteria, di traduzione e di altri servizi analoghi;</dd>
<dt>g. </dt>
<dd>assumere le cure mediche del personale della cooperazione tecnica;</dd>
<dt>h. </dt>
<dd>pagare le spese (lei viaggio di andata, dal Camerun alla Svizzera e, se occorre, il salario e le prestazioni sociali per la famiglia, dei borsisti e dei praticanti invitati in Svizzera sotto gli auspici della cooperazione tecnica svizzera. Tuttavia, in casi speciali e su domanda delle autorità camerunesi, le autorità svizzere possono assumere anche le spese del viaggio a destinazione della Svizzera, senza con ciò pregiudicare il principio dell’equa ripartizione.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">Nel quadro del presente protocollo, il Governo del Camerun si obbliga a:</p>
<dl>
<dt>1. </dt>
<dd>esentare da tutti i diritti e tasse d’importazione il materiale e l’attrezzatura, siano essi d’origine pubblica o privata, necessari alla cooperazione tecnica;</dd>
<dt>2. </dt>
<dd>esentare da tutte le imposte e tasse, sugli stipendi e indennità pagati dal Governo o istituzioni svizzeri, le persone inviate dalla Svizzera nel Camerun per esercitare un’attività nel quadro dei presente protocollo o di accordi particolari e la cui entrata nel Paese sia stata approvata dal Governo dei Camerun;</dd>
<dt>3. </dt>
<dd>autorizzare l’ammissione in franchigia di tutti i diritti e dazi per gli effetti e oggetti personali di queste persone e delle loro famiglie alla prima entrata nel Camerun, nonché ammettere l’importazione temporanea (sospensione dei dazi) di un’automobile per economia domestica;</dd>
<dt>4. </dt>
<dd>accordare gratuitamente e senza indugio i visti d’entrata e di uscita chiesti dalle autorità svizzere o dai loro rappresentanti nel Camerun per queste persone e le loro famiglie;</dd>
<dt>5. </dt>
<dd>rilasciare un certificato di missione, che assicuri loro completa assistenza da parte dei servizi di Stato nell’adempimento dei proprio compito;</dd>
<dt>6. </dt>
<dd>assumere la responsabilità dei danni che cagionerebbero nell’adempimento della loro missione, salvo che i danni siano stati cagionati intenzionalmente o che risultino da una colpa o da una negligenza gravi;</dd>
<dt>7. </dt>
<dd>garantire la loro sicurezza.</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">Le disposizioni del presente protocollo saranno parimente applicate alle persone inviate dalla Svizzera e alle loro famiglie, esercitanti già un’attività nel Camerun, sotto gli auspici della cooperazione tecnica fra i due Governi, nel senso dell’articolo 1, lettere a e b, qui sopra.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Le Parti contraenti prenderanno contatto periodicamente per analizzare i risultati ottenuti nella realizzazione dei progetti di cooperazione che sono oggetto del presente accordo.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">Il presente protocollo di applicazione entra in vigore il giorno della sua firma. Esso resterà in vigore fino a quando lo sarà l’accordo concernente il commercio, la protezione degli investimenti e la cooperazione tecnica tra la Confederazione Svizzera e la Repubblica federale del Camerun.</p>
<p class="absatz ">Fatto a Jaundé, il 26 gennaio 1967, in due esemplari originali, nelle lingue francese e inglese, il solo testo francese facendo fede.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero</p>
<p class="unterschriftenfi ">Fritz Real</p>
</td>
<td>
<p class="unterschriftenfi1 ">Per il<br>Governo del Camerun</p>
<p class="unterschriftenfi ">B. Bindzi</p>
</td>
</tr></table></div>
</div></article></main>
</div></body>
</html>
