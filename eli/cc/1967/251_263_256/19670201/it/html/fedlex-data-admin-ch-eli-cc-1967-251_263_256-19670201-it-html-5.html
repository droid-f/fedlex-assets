<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.913.694.8 --><p class="srnummer ">0.631.252.913.694.8 </p>
<p class="ref "><sup> </sup>RU <b>1967</b> 256</p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica federale di Germania<br>concernente l’istituzione di uffici a controlli nazionali abbinati<br>nella stazione di Singen (Hohentwiel) e il controllo nei treni viaggiatori<br>sul percorso Singen (Hohentwiel)-Ramsen<span class="man-font-weight-normal"><sup><a href="#fn-d7e26" id="fnbck-d7e26">1</a></sup></span>
</h1>
<p class="erlasssubtitel ">Conchiuso il 6 ottobre 1966<br>Entrato in vigore con scambio di lettere il 1° febbraio 1967</p>
<p class="erlassdatum "> (Stato 1° febbraio 1967)</p>
<div class="footnotes"><p id="fn-d7e26"><sup><a href="#fnbck-d7e26">1</a></sup><sup></sup> Conformemente all’art. 4, n. 1 della conv. del 1° giu. 1961 (<a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a>), la zona assegnata al controllo svizzero in territorio germanico è attribuita al Comune di Ramsen.</p></div>
</div>
<div id="preamble"><div></div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">(1)  Uffici a controlli nazionali abbinati sono istituiti nella stazione di Singen (Hohentwiel). I controlli svizzero e germanico sulle merci in transito verso Ramsen sono effettuati in detti uffici.</p>
<p class="absatz ">(2)  Nei treni viaggiatori sulla tratta Singen (Hohentwiel)-Ramsen i controlli svizzero e germanico possono venir effettuati in corso di viaggio. Il controllo concerne sia le persone sia il loro bagaglio a mano, nonchè, di norma, i bagagli registrati, trasportati nei treni di cui all’articolo 5, numero 2. Il controllo può essere esteso ai colli espresso. I bagagli registrati e i colli espresso possono però essere controllati anche nella stazione merci di Singen.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">(1)  Per il traffico merci (art. 1, n. 1) la zona comprende:</p>
<dl>
<dt>1. </dt>
<dd>La sezione di linea dalla frontiera presso Ramsen/Rielasingen alla zona nella stazione viaggiatori di Singen.</dd>
<dt>2. </dt>
<dd>I binari di raccordo fra la zona nella predetta stazione e quella nella stazione merci di Singen. Nella stazione merci di Singen:<dl>
<dt>a. </dt>
<dd>il binario di caricamento e scaricamento 78;</dd>
<dt>b. </dt>
<dd>i binari 79, 80, 82, 86, 87, 90, 99 con gli impianti di servizio e di scaricamento fra essi inseriti;</dd>
<dt>c. </dt>
<dd>il binario 69 col marciapiede a sud del padiglione dei transitari;</dd>
<dt>d. </dt>
<dd>i binari 52–57 e 59–68, verso ovest fino al frontale est delle officine di riparazione delle carrozze;</dd>
<dt>e. </dt>
<dd>i binari e gli scambi ad est dei binari sin qui menzionati, sino allo scambio 238;</dd>
<dt>f. </dt>
<dd>la linea privata di raccordo al binario 22 con lo scambio 123;</dd>
<dt>g. </dt>
<dd>al pianterreno dell’ala sud dell’edificio di servizio, i locali riservati all’uso esclusivo degli agenti svizzeri in funzione;</dd>
<dt>h. </dt>
<dd>al pianterreno del padiglione merci delle ferrovie federali, i locali o loro parti (compresa la banchina coperta per le merci infiammabili e quelli a nord e a sud di detto padiglione) riservati all’uso esclusivo o comune degli agenti svizzeri in funzione;</dd>
<dt>i. </dt>
<dd>le vie di raccordo fra le diverse parti della zona, usate dagli agenti svizzeri.</dd>
</dl>
</dd>
<dt>3. </dt>
<dd>Nella stazione viaggiatori di Singen;<dl>
<dt>a. </dt>
<dd>i binari 4, 5, 5a, 9–13 e 16 fra i km. 383,700 a 384,562;</dd>
<dt>b. </dt>
<dd>il marciapiede 3.</dd>
</dl>
</dd>
</dl>
<p class="absatz ">(2)  Qualora dei treni merci, per motivi d’esercizio, non possano essere controllati sui binari elencati, il binario d’arresto col rispettivo marciapiede valgono come «zona».</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  La zona per gli agenti dello Stato limitrofo, nel traffico viaggiatori (art. 1, n. 2), comprende i treni di cui all’articolo 5, numero 2, sulla tratta Singen (Hohentwiel)-Ramsen all’interno dello Stato di soggiorno.</p>
<p class="absatz ">(2)  Nella stazione di Singen (Hohentwiel), gli agenti svizzeri hanno il diritto di trattenere, sul marciapiede o nel locali a loro disposizione, le persone arrestate e le merci confiscate nei treni come anche i mezzi di prova. Analoga facoltà spetta agli agenti germanici nella stazione di Ramsen. Il settore in cui sono eseguiti gli atti ufficiali, all’uopo necessari, è considerato «zona».</p>
<p class="absatz ">(3)  Le persone arrestate e le merci o i mezzi di prova confiscati possono essere ricondotti con uno dei prossimi treni dei percorsi summenzionati.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">Le persone arrestate e le merci o i mezzi di prova confiscati possono essere ricondotti, qualora detti treni non risultassero opportuni;</p>
<dl>
<dt>a. </dt>
<dd>dagli agenti svizzeri, mediante la ferrovia Thayngen‑Sciaffusa o la strada più breve dalla stazione di Singen (Hohentwiel) a Ramsen o a Thayngen;</dd>
<dt>b. </dt>
<dd>dagli agenti germanici, per la strada più breve da Ramsen a Rielasingen.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">(1)  La Direzione circondariale delle dogane, in Sciaffusa, e la Direzione superiore delle finanze, in Friburgo in Brisgovia, disciplinano le questioni particolari di comune accordo e d’intesa con le amministrazioni ferroviarie, ove occorra con la collaborazione delle autorità svizzere di polizia e del competente ufficio germanico di polizia confinaria.</p>
<p class="absatz ">(2)  Spetta alle due Direzioni di designare, d’accordo come sopra e giusta i bisogni e le opportunità, i treni in cui va eseguito il controllo in corso di viaggio.</p>
<p class="absatz ">(3)  Gli agenti aventi il rango maggiore nei due Stati prendono, di comune intesa, i necessari provvedimenti di breve durata.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">(1)  Il presente accordo sarà confermato e messo in vigore, mediante uno scambio di note diplomatiche, giusta l’articolo 1, numero 4, della convenzione del 1° giugno 1961<sup><a href="#fn-d7e151" id="fnbck-d7e151">2</a></sup>.</p>
<p class="absatz ">(2)  Il presente accordo può essere disdetto, in via diplomatica, per il 1° giorno di un mese, mediante un preavviso di sei mesi.</p>
<p class="abstand1seite "></p>
<div class="footnotes"><p id="fn-d7e151"><sup><a href="#fnbck-d7e151">2</a></sup><sup></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div></article></main>
</div></body>
</html>
