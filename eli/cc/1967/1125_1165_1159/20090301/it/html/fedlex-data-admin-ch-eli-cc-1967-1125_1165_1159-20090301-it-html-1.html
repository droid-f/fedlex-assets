<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1967-1125_1165_1159-20090301-it-docx</title>
</head>
<body><div id="lawcontent">
<div id="preface">
<!--0.631.252.934.952.7--><p class="srnummer ">0.631.252.934.952.7</p>
<p> RU <b>1967</b> 1159</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Accordo<br>tra la Svizzera e la Francia<br>concernente l’istituzione di un ufficio a controlli nazionali abbinati<br>nella stazione di Vallorbe e di controlli in corso di viaggio<br>sul percorso Frasne–Vallorbe–Losanna</h1>
<p>Conchiuso il 19 luglio 1967<br>Entrato in vigore il 19 luglio 1967</p>
<p> (Stato 1° marzo 2009)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble">
<p>In applicazione dell’articolo 1, paragrafo 4, della convenzione tra la Confederazione Svizzera e la Francia del 28 settembre 1960<sup><a href="#fn-d6e38" id="fnbck-d6e38">2</a></sup> concernente gli uffici a controlli nazionali abbinati e i controlli in corso di viaggio, l’Ambasciata di Svizzera a Parigi e il Ministero francese degli Affari Esteri, mediante uno scambio di note del 19 luglio 1967, hanno confermato e messo in vigore, a tale data, un accordo concernente l’istituzione di un ufficio a controlli nazionali abbinati nella stazione di Vallorbe e di controlli in corso di viaggio sul percorso Frasne–Vallorbe–Losanna; l’accordo è stato preparato dalla Commissione mista, giusta l’articolo 27 della convenzione.</p>
<p>Il tenore dell’accordo è il seguente:</p>
<div class="footnotes"><p id="fn-d6e38"><sup><a href="#fnbck-d6e38">2</a></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  Un ufficio a controlli nazionali abbinati è istituito, su territorio svizzero, nella stazione di Vallorbe. In detto ufficio sono effettuati i controlli svizzeri e francesi, d’entrata e d’uscita, concernenti il traffico dei viaggiatori e delle merci.</p>
<p>2.  Sui treni viaggiatori, il controllo può essere effettuato anche in corso di viaggio, sulla tratta Frasne–Vallorbe–Losanna e viceversa. Esso è applicabile alle persone, ai bagagli e ad altri beni da esse trasportati e, di norma, ai bagagli registrati e trasportati dai treni designati conformemente all’articolo 3, paragrafo 4.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  Per quanto concerne il controllo effettuato nell’ufficio di Vallorbe, la zona comprende:</p>
<dl>
<dt>– </dt>
<dd>per il controllo dei viaggiatori:<dl>
<dt>a. </dt>
<dd>i binari dei treni viaggiatori, dal confine, cioè il binario L1 e i binari A 3, 4, 5, 10, 18, 20 e 25 sino all’estremità sud‑ovest dell’edificio FFS di preriscaldamento delle carrozze viaggiatori;</dd>
<dt>b. </dt>
<dd>i marciapiedi 2 e 3, con le parti d’edificio indicate nel paragrafo 2, qui sotto;</dd>
</dl>
</dd>
<dt>– </dt>
<dd>per il controllo delle merci:<dl>
<dt>c. </dt>
<dd>le parti indicate nelle lettere a e b, qui sopra;</dd>
<dt>d. </dt>
<dd>i fasci di binari tra la frontiera e il «Ponte svizzero», ovvero:<dl>
<dt>– </dt>
<dd>i binari L 1 e T 1 con la piattaforma;</dd>
<dt>– </dt>
<dd>il fascio D, con la piattaforma, gli edifici e gli impianti, salvo la rimessa FFS, l’edificio «esercizio SNCF – trazione FFS e SNCF» e tutti i binari ed impianti situati ad ovest della «rimessa per locomotive FFS e SNCF»;</dd>
<dt>– </dt>
<dd>il fascio A, con gli edifici e gli impianti, salvo i binari 1 e 11, la rimessa FFS «linea e servizio degli impianti elettrici» e l’edificio FFS di preriscaldamento delle carrozze viaggiatori;</dd>
<dt>– </dt>
<dd>il fascio B, con gli impianti e le parti d’edificio indicate nel paragrafo 2 qui sotto, salvo l’ufficio merci FFS, il magazzino merci, il piano caricatore «loco», i binari 15, 16, 21 e le due linee Vallorbe‑Losanna, dallo scambio 43 (segnale d’uscita C I);</dd>
<dt>– </dt>
<dd>il fascio C, con la piattaforma, gli edifici e gli impianti, sino all’estremità dei binari Il e 12, salvo il magazzino e le due linee Vallorbe‑Losanna.</dd>
</dl>
</dd>
</dl>
</dd>
</dl>
<p>2.  La zona è suddivisa in due settori:</p>
<dl>
<dt>a. </dt>
<dd>Un settore utilizzato in comune dagli agenti dei due Stati, comprendente:<dl>
<dt>– </dt>
<dd>le parti di territorio menzionate al paragrafo 1, lettere a, b, c, d;</dd>
<dt>– </dt>
<dd>nell’edificio di servizio del marciapiede 2, al pianterreno, i locali 4, 6, 8a, 9, 9a, 12 e 16, secondo il piano tecnico del 30 maggio 1984;<sup><a href="#fn-d6e116" id="fnbck-d6e116">3</a></sup>
</dd>
<dt>– </dt>
<dd>nell’edificio di servizio del marciapiede 3 e i locali 9, 9b (con montacarichi), 11, 13, 14, 20 (con scala, pianerottolo e atrio) e 21, secondo il piano tecnico dell’agosto 1934;<sup><a href="#fn-d6e129" id="fnbck-d6e129">4</a></sup>
</dd>
<dt>– </dt>
<dd>nell’edificio Piccola Velocità: i magazzini merci est e ovest, i locali 12, 12a e 22, come anche i locali «colli in giacenza», «colli sdoganati» e «merci da sdoganare», secondo il piano tecnico del 13 marzo 1963;</dd>
</dl>
</dd>
<dt>b. </dt>
<dd>Un settore riservato agli agenti francesi, comprendente:<dl>
<dt>– </dt>
<dd>nell’edificio del marciapiede 2:<dl>
<dt>– </dt>
<dd>nello scantinato: la prima cantina a sinistra, scendendo dalla scala:</dd>
<dt>– </dt>
<dd>al pianterreno, i locali 5, 7, 8, 10, 13 a 15 e 17 a 27, secondo il piano tecnico del 30 maggio 1984;<sup><a href="#fn-d6e156" id="fnbck-d6e156">5</a></sup>
</dd>
<dt>– </dt>
<dd>al primo piano, i locali 1 a 15 (compresi corridoi e scale), secondo lo stesso piano;</dd>
<dt>– </dt>
<dd>al secondo piano, il solaio e la scala per accedervi;</dd>
</dl>
</dd>
<dt>– </dt>
<dd>nell’edificio e nei magazzini Piccola Velocità:<dl>
<dt>– </dt>
<dd>al pianterreno, i locali 18, 20, 21 e 23, secondo il piano tecnico del 13 marzo 1963;</dd>
</dl>
</dd>
<dt>– </dt>
<dd>il posto di sorveglianza situato a 35 m dall’entrata della galleria del «Mont d’Or», a nord del binario L1.</dd>
</dl>
</dd>
</dl>
<div class="footnotes">
<p id="fn-d6e116"><sup><a href="#fnbck-d6e116">3</a></sup> Nuovo testo giusta il n. I dello Scambio di note del 7 giu./19 ag. 1985 (<a href="https://fedlex.data.admin.ch/eli/oc/1985/1472_1472_1472" target="_blank">RU <b>1985</b> 1472</a>).</p>
<p id="fn-d6e129"><sup><a href="#fnbck-d6e129">4</a></sup> Nuovo testo giusta lo Scambio di note del 1° nov. 1975 (<a href="https://fedlex.data.admin.ch/eli/oc/1976/192_192_192" target="_blank">RU <b>1976</b> 192</a>).</p>
<p id="fn-d6e156"><sup><a href="#fnbck-d6e156">5</a></sup> Nuovo testo giusta il n. I dello Scambio di note del 7 giu./19 ago. 1985 (<a href="https://fedlex.data.admin.ch/eli/oc/1985/1472_1472_1472" target="_blank">RU <b>1985</b> 1472</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1.  Per quanto concerne il controllo in corso di viaggio, la zona comprende, per gli agenti dello Stato limitrofo, i treni designati conformemente al paragrafo 4 del presente articolo, sulla parte del percorso Frasne–Vallorbe–Losanna e viceversa, situata nello Stato di soggiorno, tra il confine e le stazioni di Frasne o di Losanna.</p>
<p>2.  In queste stazioni, gli agenti dello Stato limitrofo hanno il diritto di prelevare dal treno e di trattenere, nel locale a loro disposizione, le persone arrestate e le merci confiscate, come anche i mezzi di prova. Il marciapiede di sosta del treno, il percorso tra il treno e il locale suddetto e il locale stesso sono considerati zona per e durante lo svolgimento di tali operazioni.</p>
<p>3.<sup><a href="#fn-d6e192" id="fnbck-d6e192">6</a></sup> Le persone non ammesse o arrestate e le merci o i mezzi di prova confiscati sono ricondotti nello Stato limitrofo con il prossimo treno sulla tratta Frasne–Vallorbe–Losanna e viceversa.</p>
<p>4.<sup><a href="#fn-d6e204" id="fnbck-d6e204">7</a></sup> Gli agenti di ciascuna Parte contraente possono ricondurre sino alla frontiera con il proprio veicolo, lungo l’itinerario autorizzato, le persone non ammesse o arrestate giunte con l’ultimo treno e provenienti dal Paese d’uscita. Il veicolo e l’itinerario autorizzato sono considerati come zona.</p>
<p>5.<sup><a href="#fn-d6e216" id="fnbck-d6e216">8</a></sup> Le amministrazioni svizzere e francesi incaricate del controllo designano, d’intesa con le FFS e la SNCF, i treni, nei quali è effettuato il controllo in corso di viaggio e stabiliscono le modalità d’applicazione di detto controllo.</p>
<div class="footnotes">
<p id="fn-d6e192"><sup><a href="#fnbck-d6e192">6</a></sup> Nuovo testo giusta lo Scambio di note del 12 set. 2002/30 apr. 2003, in vigore dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>). </p>
<p id="fn-d6e204"><sup><a href="#fnbck-d6e204">7</a></sup> Introdotto dallo Scambio di note del 12 set. 2002/30 apr. 2003, in vigore dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>).</p>
<p id="fn-d6e216"><sup><a href="#fnbck-d6e216">8</a></sup> Originario par. 4. Nuovo testo giusta lo Scambio di note del 12 set. 2002/30 apr. 2003,  in vigore dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>).</p>
</div>
</div></article><article id="art_3_bis"><a name="a3bis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3_bis"><b>Art. 3</b><sup>bis</sup><b> </b></a><sup><a href="#fn-d6e231" id="fnbck-d6e231">9</a></sup>
</h6>
<div class="collapseable">
<p class=" man-font-style-italic "><b>Art. 4</b><i><sup><a href="#fn-d6e250" id="fnbck-d6e250">10</a></sup></i></p>
<p>1.  In linea di massima gli agenti dello Stato limitrofo che esercitano le loro funzioni nello Stato di soggiorno vi si recano in treno e fanno ritorno nello Stato limitrofo con il medesimo mezzo di trasporto.</p>
<p>2.  Per esercitare le loro funzioni nello Stato di soggiorno e in seguito ritornare nello Stato limitrofo, gli agenti dello Stato limitrofo sono autorizzati, in caso di necessità, a utilizzare con le proprie autocivetta il seguente itinerario stradale:</p>
<dl>
<dt>– </dt>
<dd>Losanna–Vallorbe via autostrada e viceversa.</dd>
</dl>
<p>3.  Lungo il percorso menzionato nel numero precedente è autorizzato il porto dell’uniforme nazionale o il distintivo come anche il porto dell’arma personale regolamentare.</p>
<div class="footnotes">
<p id="fn-d6e231"><sup><a href="#fnbck-d6e231">9</a></sup> Introdotto dal n. II dello Scambio di note del 7 giu./19 ago. 1985 (<a href="https://fedlex.data.admin.ch/eli/oc/1985/1472_1472_1472" target="_blank">RU <b>1985</b> 1472</a>).  Abrogato dallo Scambio di note del 12 set. 2002/30 apr. 2003, con effetto dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>).</p>
<p id="fn-d6e250"><sup><a href="#fnbck-d6e250">10</a></sup> Introdotto dallo Scambio di note del 12 set. 2002/30 apr. 2003, in vigore dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e272" id="fnbck-d6e272">11</a></sup>
</h6>
<div class="collapseable">
<p>1.  La Direzione del III circondario delle dogane svizzere, in Ginevra, e la competente autorità svizzera di polizia, da una parte, la Direzione regionale delle dogane francesi, in Besançon, e la competente autorità francese di polizia, dall’altra, disciplinano i particolari segnatamente lo svolgimento del traffico, d’intesa con le altre amministrazioni competenti, nonché con le FFS e la SNCF.</p>
<p>2.  Gli agenti responsabili, in servizio, prendono, di comune accordo, i provvedimenti applicabili per il momento o per un breve periodo, segnatamente per appianare le difficoltà che potessero sorgere durante il controllo.</p>
<div class="footnotes"><p id="fn-d6e272"><sup><a href="#fnbck-d6e272">11</a></sup> Originario art. 4. Nuovo testo giusta lo Scambio di note del 12 set. 2002/30 apr. 2003,  in vigore dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e290" id="fnbck-d6e290">12</a></sup>
</h6>
<div class="collapseable">
<p>La Direzione del III circondario delle dogane svizzere, in Ginevra, e la Direzione regionale delle dogane francesi, in Besançon, stabiliscono con le FFS e la SNCF, d’intesa con le competenti autorità di polizia svizzere e francesi, le condizioni, alle quali sono messi a disposizione degli agenti francesi i locali utilizzati dai medesimi; esse determinano parimenti la ripartizione delle spese di riscaldamento, d’illuminazione e di pulizia dei locali e degli impianti utilizzati dagli agenti dei due Stati.</p>
<div class="footnotes"><p id="fn-d6e290"><sup><a href="#fnbck-d6e290">12</a></sup> Originario art. 5. Nuovo testo giusta lo Scambio di note del 12 set. 2002/30 apr. 2003,  in vigore dal 1° mar. 2009 (<a href="https://fedlex.data.admin.ch/eli/oc/2009/267" target="_blank">RU <b>2009</b> 1799</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><b><sup><a href="#fn-d6e307" id="fnbck-d6e307">13</a></sup></b>
</h6>
<div class="collapseable">
<p>Il presente accordo potrà essere disdetto da ciascuna Parte mediante preavviso di sei mesi. La disdetta avrà effetto dal primo giorno del mese successivo alla data di scadenza del preavviso.</p>
<div class="footnotes"><p id="fn-d6e307"><sup><a href="#fnbck-d6e307">13</a></sup> Origianrio art. 6.</p></div>
</div></article></main>
</div></body>
</html>
