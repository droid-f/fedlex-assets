<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--412.101.221.42 --><p class="srnummer ">412.101.221.42 </p>
<h1 class="erlasstitel botschafttitel ">Ordinanza della SEFRI <span class="man-font-weight-normal"><br></span>sulla formazione professionale di base <br>Operatrice tecnica di pulizia AFC / <br>Operatore tecnico di pulizia AFC</h1>
<p class="erlassdatum ">del 3 novembre 2023 (Stato 25 aprile 2024)</p>
</div>
<div id="preamble"><div>
<p></p>
<div class="table layout-table"><table><tr>
<td><p class="man-template-tab-krpr-fett man-font-weight-bold ">80104</p></td>
<td>
<p class="man-template-tab-krpr-fett man-font-weight-bold ">Operatrice tecnica di pulizia AFC / <br>Operatore tecnico di pulizia AFC</p>
<p class="man-template-tab-krpr-fett man-font-weight-bold ">Fachfrau Reinigungstechnik EFZ / <br>Fachmann<span class="man-font-weight-normal"> </span>Reinigungstechnik EFZ</p>
<p class="man-template-tab-krpr-fett man-font-weight-bold ">Agente de propreté CFC / Agent de propreté CFC</p>
</td>
</tr></table></div>
<p class="man-template-autor ">La Segreteria di Stato per la formazione, la ricerca e l’innovazione (SEFRI),</p>
<p class="ingress ">visto l’articolo 19 della legge del 13 dicembre 2002<sup><a href="#fn-d7e43" id="fnbck-d7e43">1</a></sup> sulla formazione professionale; <br>visto l’articolo 12 dell’ordinanza del 19 novembre 2003<sup><a href="#fn-d7e54" id="fnbck-d7e54">2</a></sup> sulla formazione professionale (OFPr);<br>visto l’articolo 4<i>a</i> capoverso 1<sup><a href="#fn-d7e68" id="fnbck-d7e68">3</a></sup> dell’ordinanza del 28 settembre 2007<sup><a href="#fn-d7e83" id="fnbck-d7e83">4</a></sup> sulla protezione dei giovani lavoratori (OLL 5),</p>
<p class="man-template-verb ">ordina:</p>
<div class="footnotes">
<p id="fn-d7e43"><sup><a href="#fnbck-d7e43">1</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p>
<p id="fn-d7e54"><sup><a href="#fnbck-d7e54">2</a></sup><sup></sup> <a href="https://fedlex.data.admin.ch/eli/cc/2003/748" target="_blank">RS <b>412.101</b></a></p>
<p id="fn-d7e68"><sup><a href="#fnbck-d7e68">3</a></sup><sup></sup> Il rimando è stato adeguato in applicazione dell’art. 12 cpv. 2 della L del 18 giu. 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>), con effetto dal 1° apr. 2024 (vedi <a href="https://fedlex.data.admin.ch/eli/oc/2024/156" target="_blank">RU <b>2024</b> 156</a>).</p>
<p id="fn-d7e83"><sup><a href="#fnbck-d7e83">4</a></sup><sup></sup> <a href="https://fedlex.data.admin.ch/eli/cc/2007/692" target="_blank">RS <b>822.115</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto e durata</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Profilo professionale</a>
</h6>
<div class="collapseable">
<p class="absatz ">Gli operatori tecnici di pulizia con attestato federale di capacità (AFC) svolgono in particolare le attività seguenti e si contraddistinguono per le conoscenze, capacità e attitudini sotto indicate:</p>
<dl>
<dt>a. </dt>
<dd>registrano gli incarichi per l’esecuzione di servizi di pulizia e ne pianificano lo svolgimento fissando opportune scadenze e impiegando il personale necessario; stabiliscono i sistemi e i metodi di pulizia nonché i prodotti da utilizzare; </dd>
<dt>b. </dt>
<dd>prima dell’impiego preparano macchine, apparecchi e strumenti ausiliari nonché prodotti e materiale per la pulizia; se necessario utilizzano ponteggi e dispositivi di sollevamento e installano piattaforme speciali; mettono in sicurezza l’ambiente e la postazione di lavoro;</dd>
<dt>c. </dt>
<dd>smaltiscono i rifiuti in modo appropriato ed ecologico e conferiscono al riciclaggio i materiali riutilizzabili; si attengono alle disposizioni relative alla sicurezza sul lavoro e alla protezione della salute e dell’ambiente; </dd>
<dt>d. </dt>
<dd>dopo aver completato il lavoro svolgono autonomamente un controllo qualità e consegnano gli oggetti ai committenti; </dd>
<dt>e. </dt>
<dd>comunicano con i referenti della propria azienda e della clientela; valutano e gestiscono eventuali reclami. </dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Durata e inizio</a>
</h6>
<div class="collapseable">
<p class="absatz "><sup>1</sup> La formazione professionale di base dura tre anni.</p>
<p class="absatz "><sup>2</sup> Ai titolari del certificato federale di formazione pratica di addetto tecnico di pulizia CFP è convalidato un anno della formazione professionale di base.<sup><a href="#fn-d7e136" id="fnbck-d7e136">5</a></sup></p>
<p class="absatz "><sup>3</sup> L’inizio della formazione professionale di base segue il calendario della relativa scuola professionale.</p>
<div class="footnotes"><p id="fn-d7e136"><sup><a href="#fnbck-d7e136">5</a></sup><sup></sup> Correzione del 25 apr. 2024 (<a href="https://fedlex.data.admin.ch/eli/oc/2024/172" target="_blank">RU <b>2024</b> 172</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obiettivi ed esigenze</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principi</a>
</h6>
<div class="collapseable">
<p class="absatz "><sup>1</sup> Gli obiettivi e le esigenze della formazione professionale di base sono espressi sotto forma di competenze operative raggruppate nei relativi campi.</p>
<p class="absatz "><sup>2</sup> Tutti i luoghi di formazione collaborano allo sviluppo delle competenze operative. Essi coordinano i contenuti della formazione e delle procedure di qualificazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenze operative</a>
</h6>
<div class="collapseable">
<p class="absatz ">La formazione prevede, nei campi di competenze operative sotto indicati, le competenze operative seguenti:</p>
<dl>
<dt>a. </dt>
<dd>preparazione dei servizi di pulizia:<dl>
<dt>1. </dt>
<dd>registrare gli incarichi per i servizi di pulizia, </dd>
<dt>2. </dt>
<dd>pianificare i servizi di pulizia, </dd>
<dt>3. </dt>
<dd>preparare e trasportare gli utensili per i servizi di pulizia,</dd>
<dt>4. </dt>
<dd>garantire un ambiente di lavoro sicuro per i lavori di pulizia, </dd>
<dt>5. </dt>
<dd>predisporre e impiegare mezzi di sollevamento per i lavori di pulizia,</dd>
<dt>6. </dt>
<dd>predisporre e impiegare piattaforme elevabili e costruire ponteggi mobili per i lavori di pulizia;</dd>
</dl>
</dd>
<dt>b. </dt>
<dd>pulizia di edifici e oggetti:<dl>
<dt>1. </dt>
<dd>valutare e rimuovere lo sporco, </dd>
<dt>2. </dt>
<dd>disinfettare gli spazi e gli oggetti, </dd>
<dt>3. </dt>
<dd>valutare le superfici e applicare trattamenti protettivi; </dd>
</dl>
</dd>
<dt>c. </dt>
<dd>completamento dei servizi di pulizia:<dl>
<dt>1. </dt>
<dd>completare i servizi di pulizia ed eseguire il controllo qualità, </dd>
<dt>2. </dt>
<dd>documentare e rendicontare i servizi di pulizia, </dd>
<dt>3. </dt>
<dd>tenere in ordine e stoccare il materiale per i servizi di pulizia, </dd>
<dt>4. </dt>
<dd>conferire al riciclaggio i materiali riutilizzabili e smaltire i rifiuti derivanti dai servizi di pulizia;</dd>
</dl>
</dd>
<dt>d. </dt>
<dd>preparazione e manutenzione di apparecchi, macchine e accessori:<dl>
<dt>1. </dt>
<dd>controllare apparecchi e macchine per i servizi di pulizia,</dd>
<dt>2. </dt>
<dd>eseguire la manutenzione ordinaria e straordinaria di apparecchi, macchine e accessori per i servizi di pulizia, </dd>
<dt>3. </dt>
<dd>disporre la riparazione di apparecchi, macchine e accessori per i servizi di pulizia,</dd>
<dt>4. </dt>
<dd>eseguire o disporre la manutenzione dei dispositivi di protezione individuale per i servizi di pulizia. </dd>
</dl>
</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sicurezza sul lavoro, protezione della salute, protezione dell’ambiente e sviluppo sostenibile</a>
</h1>
<div class="collapseable"><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz "><sup>1</sup> All’inizio e durante la formazione gli operatori forniscono e spiegano alle persone in formazione le prescrizioni e le raccomandazioni relative alla sicurezza sul lavoro, alla protezione della salute e alla protezione dell’ambiente, in particolare quelle relative alla comunicazione dei pericoli e della sicurezza in questi tre ambiti.</p>
<p class="absatz "><sup>2</sup> Dette prescrizioni e raccomandazioni sono fornite in tutti i luoghi di formazione e considerate nelle procedure di qualificazione.</p>
<p class="absatz "><sup>3</sup> Gli aspetti specifici della professione inerenti allo sviluppo sostenibile sono trasmessi in tutti i luoghi di formazione.</p>
<p class="absatz "><sup>4</sup> In deroga all’articolo 4 capoverso 1 OLL 5 e secondo le prescrizioni dell’articolo4<i>a</i> capoverso 1<sup><a href="#fn-d7e260" id="fnbck-d7e260">6</a></sup> OLL 5 è ammesso l’impiego di persone in formazione in conformità con il loro stato di formazione per le attività elencate nell’allegato 2 del piano di formazione. </p>
<p class="absatz "><sup>5</sup> L’impiego di persone in formazione secondo il capoverso 4 presuppone che dette persone siano formate, istruite e sorvegliate in maniera adeguata al più elevato pericolo; tali precauzioni particolari sono fissate nell’allegato 2 del piano di formazione sotto forma di misure di accompagnamento riguardanti la sicurezza sul lavoro e la protezione della salute.</p>
<div class="footnotes"><p id="fn-d7e260"><sup><a href="#fnbck-d7e260">6</a></sup><sup></sup> Il rimando è stato adeguato in applicazione dell’art. 12 cpv. 2 della L del 18 giu. 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>), con effetto dal 1° apr. 2024 (vedi <a href="https://fedlex.data.admin.ch/eli/oc/2024/156" target="_blank">RU <b>2024</b> 156</a>).</p></div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Durata della formazione in ciascun luogo di formazione e lingua d’insegnamento</a>
</h1>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Formazione professionale pratica</a>
</h6>
<div class="collapseable"><p class="absatz ">La formazione professionale pratica in azienda comprende in media quattro giornate alla settimana per tutta la durata della formazione professionale di base. </p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Scuola professionale</a>
</h6>
<div class="collapseable">
<p class="absatz "><sup>1</sup> L’insegnamento obbligatorio presso la scuola professionale comprende 1080 lezioni. Dette lezioni sono suddivise secondo la tabella seguente:</p>
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Insegnamento</p></th>
<th class=" man-text-align-left "><p class="man-template-tab-kpf-r ">1° anno</p></th>
<th class=" man-text-align-left "><p class="man-template-tab-kpf-r ">2° anno</p></th>
<th class=" man-text-align-left "><p class="man-template-tab-kpf-r ">3° anno</p></th>
<th class=" man-text-align-left "><p class="man-template-tab-kpf-r ">Totale</p></th>
</tr>
<tr>
<td><dl class="man-template-tab-struktur-1">
<dt>a. </dt>
<dd>Conoscenze professionali</dd>
</dl></td>
<td><p class="man-template-tab-krpr-r "></p></td>
<td><p class="man-template-tab-krpr-r "></p></td>
<td><p class="man-template-tab-krpr-r "></p></td>
<td><p class="man-template-tab-krpr-r "></p></td>
</tr>
<tr>
<td><dl class="man-template-tab-struktur-2">
<dt>– </dt>
<dd>Preparazione dei servizi di pulizia</dd>
</dl></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">120</p></td>
</tr>
<tr>
<td><dl class="man-template-tab-struktur-2">
<dt>– </dt>
<dd>Pulizia di edifici e oggetti</dd>
</dl></td>
<td><p class="man-template-tab-krpr-r ">100</p></td>
<td><p class="man-template-tab-krpr-r ">100</p></td>
<td><p class="man-template-tab-krpr-r ">80</p></td>
<td><p class="man-template-tab-krpr-r ">280</p></td>
</tr>
<tr>
<td><dl class="man-template-tab-struktur-2">
<dt>– </dt>
<dd>Completamento dei servizi di pulizia</dd>
</dl></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">120</p></td>
</tr>
<tr>
<td><dl class="man-template-tab-struktur-2">
<dt>– <sup><a href="#fn-d7e389" id="fnbck-d7e389">7</a></sup> </dt>
<dd>Preparazione e manutenzione di apparecchi, macchine e accessori</dd>
</dl></td>
<td><p class="man-template-tab-krpr-r ">20</p></td>
<td><p class="man-template-tab-krpr-r ">20</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">80</p></td>
</tr>
<tr>
<td><p class="man-template-tab-krpr-fett man-font-weight-bold ">Totale conoscenze professionali</p></td>
<td><p class="man-template-tab-krpr-fett man-font-weight-bold man-text-align-right ">200</p></td>
<td><p class="man-template-tab-krpr-fett man-font-weight-bold man-text-align-right ">200</p></td>
<td><p class="man-template-tab-krpr-fett man-font-weight-bold man-text-align-right ">200</p></td>
<td><p class="man-template-tab-krpr-fett man-font-weight-bold man-text-align-right ">600</p></td>
</tr>
<tr>
<td><dl class="man-template-tab-struktur-1">
<dt>b. </dt>
<dd>Cultura generale</dd>
</dl></td>
<td><p class="man-template-tab-krpr-r ">120</p></td>
<td><p class="man-template-tab-krpr-r ">120</p></td>
<td><p class="man-template-tab-krpr man-text-align-right ">120</p></td>
<td><p class="man-template-tab-krpr-r ">360</p></td>
</tr>
<tr>
<td><dl class="man-template-tab-struktur-1">
<dt>c. </dt>
<dd>Educazione fisica</dd>
</dl></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">40</p></td>
<td><p class="man-template-tab-krpr-r ">120</p></td>
</tr>
<tr>
<td><p class="man-template-tab-krpr-fett man-font-weight-bold ">Totale delle lezioni</p></td>
<td><p class="man-template-tab-krpr-fett man-font-weight-bold man-text-align-right ">360</p></td>
<td><p class="man-template-tab-krpr-fett man-font-weight-bold man-text-align-right ">360</p></td>
<td><p class="man-template-tab-krpr-fett man-font-weight-bold man-text-align-right ">360</p></td>
<td><p class="man-template-tab-krpr-fett man-font-weight-bold man-text-align-right ">1080</p></td>
</tr>
</table></div>
<p class="absatz "><sup>2</sup> D’intesa con le autorità cantonali e le organizzazioni del mondo del lavoro competenti sono ammessi spostamenti minimi di lezioni da un anno di formazione all’altro in un campo di competenze operative. Deve essere comunque garantito il raggiungimento degli obiettivi di formazione prestabiliti.</p>
<p class="absatz "><sup>3</sup> Per gli insegnamenti di cultura generale fa stato l’ordinanza della SEFRI del 27 aprile 2006<sup><a href="#fn-d7e487" id="fnbck-d7e487">8</a></sup> sulle prescrizioni minime in materia di cultura generale nella formazione professionale di base.</p>
<p class="absatz "><sup>4</sup> La lingua d’insegnamento è la lingua nazionale del luogo in cui si trova la scuola professionale. Oltre a questa lingua, i Cantoni possono autorizzare altre lingue d’insegnamento.</p>
<p class="absatz "><sup>5</sup> È raccomandato l’insegnamento bilingue, vale a dire nella lingua nazionale del luogo in cui si trova la scuola e in un’altra lingua nazionale o in inglese.</p>
<div class="footnotes">
<p id="fn-d7e389"><sup><a href="#fnbck-d7e389">7</a></sup><sup></sup> Correzione del 25 apr. 2024 (<a href="https://fedlex.data.admin.ch/eli/oc/2024/172" target="_blank">RU <b>2024</b> 172</a>).</p>
<p id="fn-d7e487"><sup><a href="#fnbck-d7e487">8</a></sup><sup></sup> <a href="https://fedlex.data.admin.ch/eli/cc/2006/510" target="_blank">RS <b>412.101.241</b></a></p>
</div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Corsi interaziendali</a>
</h6>
<div class="collapseable">
<p class="absatz "><sup>1</sup> I corsi interaziendali comprendono 21 giornate di otto ore.</p>
<p class="absatz "><sup>2</sup> Le giornate e i contenuti sono ripartiti in cinque corsi come segue:</p>
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Anno</p></th>
<th class=" man-text-align-left "><p class="man-template-tab-kpf ">Corsi</p></th>
<th class=" man-text-align-left "><p class="man-template-tab-kpf ">Breve descrizione e campi di competenze operative</p></th>
<th class=" man-text-align-left "><p class="man-template-tab-kpf-r ">Num. giorni</p></th>
</tr>
<tr>
<td><p class="man-template-tab-krpr ">1</p></td>
<td><p class="man-template-tab-krpr ">1</p></td>
<td>
<p class="man-template-tab-krpr ">«Preparazione ed esecuzione dei servizi di pulizia: basi e nozioni»</p>
<dl class="man-template-tab-struktur-1">
<dt>– </dt>
<dd>Preparazione dei servizi di pulizia</dd>
<dt>– </dt>
<dd>Pulizia di edifici e oggetti</dd>
</dl>
</td>
<td><p class="man-template-tab-krpr-r ">4</p></td>
</tr>
<tr>
<td><p class="man-template-tab-krpr ">1</p></td>
<td><p class="man-template-tab-krpr ">2</p></td>
<td>
<p class="man-template-tab-krpr ">«Preparazione, esecuzione e completamento dei servizi di pulizia: approfondimento»</p>
<dl class="man-template-tab-struktur-1">
<dt>– </dt>
<dd>Preparazione dei servizi di pulizia</dd>
<dt>– </dt>
<dd>Pulizia di edifici e oggetti</dd>
<dt>– </dt>
<dd>Completamento dei servizi di pulizia </dd>
</dl>
</td>
<td><p class="man-template-tab-krpr-r ">4</p></td>
</tr>
<tr>
<td><p class="man-template-tab-krpr ">2</p></td>
<td><p class="man-template-tab-krpr ">3</p></td>
<td>
<p class="man-template-tab-krpr ">«Apparecchi, macchine e accessori per i servizi di pulizia»</p>
<dl class="man-template-tab-struktur-1">
<dt>– </dt>
<dd>Pulizia di edifici e oggetti</dd>
<dt>– </dt>
<dd>Completamento dei servizi di pulizia</dd>
<dt>– </dt>
<dd>Preparazione e manutenzione di apparecchi, macchine e accessori</dd>
</dl>
</td>
<td><p class="man-template-tab-krpr-r ">5</p></td>
</tr>
<tr>
<td><p class="man-template-tab-krpr ">2</p></td>
<td><p class="man-template-tab-krpr ">4</p></td>
<td>
<p class="man-template-tab-krpr ">«Utilizzo di speciali tecniche di pulizia»</p>
<dl class="man-template-tab-struktur-1">
<dt>– </dt>
<dd>Pulizia di edifici e oggetti</dd>
<dt>– </dt>
<dd>Completamento dei servizi di pulizia</dd>
<dt>– </dt>
<dd>Preparazione e manutenzione di apparecchi, macchine e accessori</dd>
</dl>
</td>
<td><p class="man-template-tab-krpr-r ">4</p></td>
</tr>
<tr>
<td><p class="man-template-tab-krpr ">3</p></td>
<td><p class="man-template-tab-krpr ">5</p></td>
<td>
<p class="man-template-tab-krpr ">«Utilizzo e combinazione di diverse tecniche di pulizia»</p>
<dl class="man-template-tab-struktur-1">
<dt>– </dt>
<dd>Preparazione dei servizi di pulizia</dd>
<dt>– </dt>
<dd>Pulizia di edifici e oggetti</dd>
<dt>– </dt>
<dd>Completamento dei servizi di pulizia</dd>
<dt>– </dt>
<dd>Preparazione e manutenzione di apparecchi, macchine e accessori</dd>
</dl>
</td>
<td><p class="man-template-tab-krpr-r ">4</p></td>
</tr>
<tr>
<td><p class="man-template-tab-krpr-fett man-font-weight-bold ">Totale</p></td>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold "></p></td>
<td><p class="man-template-tab-krpr-fett man-font-weight-bold man-text-align-right ">21</p></td>
</tr>
</table></div>
<p class="absatz "><sup>3</sup> Nell’ultimo semestre della formazione professionale di base non si possono svolgere corsi interaziendali.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Piano di formazione</a>
</h1>
<div class="collapseable"><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz "><sup>1</sup> All’entrata in vigore della presente ordinanza è disponibile un piano di formazione<sup><a href="#fn-d7e668" id="fnbck-d7e668">9</a></sup> della competente organizzazione del mondo del lavoro.</p>
<p class="absatz "><sup>2</sup> Il piano di formazione:</p>
<dl>
<dt>a. </dt>
<dd>contiene il profilo di qualificazione, che comprende:<dl>
<dt>1. </dt>
<dd>il profilo professionale,</dd>
<dt>2. </dt>
<dd>la tabella delle competenze operative e dei relativi campi,</dd>
<dt>3. </dt>
<dd>il livello richiesto per la professione;</dd>
</dl>
</dd>
<dt>b. </dt>
<dd>precisa i contenuti della formazione di base e le disposizioni relative alla sicurezza sul lavoro e alla protezione della salute e dell’ambiente; </dd>
<dt>c. </dt>
<dd>determina quali competenze operative sono trasmesse e apprese in ciascun luogo di formazione.</dd>
</dl>
<p class="absatz "><sup>3</sup> Al piano di formazione è allegato l’elenco degli strumenti volti a garantire e attuare la formazione professionale di base nonché a promuovere la qualità, con indicazione dell’ente presso cui possono essere ottenuti.</p>
<div class="footnotes"><p id="fn-d7e668"><sup><a href="#fnbck-d7e668">9</a></sup><sup></sup> Il piano del 3 novembre 2023 è disponibile sul sito SEFRI nell’elenco delle professioni:  <a href="http://www.bvz.admin.ch" target="_blank"><span style="color: #auto;"><inl>www.bvz.admin.ch</inl></span></a> &gt; Professioni A‒Z</p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Requisiti per i formatori e numero massimo di persone in formazione in azienda</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Requisiti professionali richiesti ai formatori</a>
</h6>
<div class="collapseable">
<p class="absatz ">l formatore soddisfa i requisiti professionali se possiede una delle qualifiche seguenti:</p>
<dl>
<dt>a. </dt>
<dd>attestato federale di capacità di operatore tecnico di pulizia AFC e almeno due anni di esperienza professionale nel campo d’insegnamento;</dd>
<dt>b. </dt>
<dd>attestato federale di capacità di operatore per la pulizia ordinaria e manutentiva AFC e almeno due anni di esperienza professionale nel campo d’insegnamento; </dd>
<dt>c. </dt>
<dd>attestato federale di capacità di una professione affine con le necessarie conoscenze professionali nel campo di attività dell’operatore tecnico di pulizia AFC e almeno tre anni di esperienza professionale nel campo d’insegnamento;</dd>
<dt>d. </dt>
<dd>titolo della formazione professionale superiore in ambito pertinente e almeno due anni di esperienza professionale nel campo d’insegnamento.</dd>
</dl>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Numero massimo di persone in formazione in azienda</a>
</h6>
<div class="collapseable">
<p class="absatz "><sup>1</sup> Nelle aziende che impiegano un formatore al 100 per cento o due formatori ciascuno almeno al 60 per cento può svolgere il tirocinio una persona in formazione.</p>
<p class="absatz "><sup>2</sup> Per ogni altro specialista impiegato al 100 per cento o per ogni due specialisti in più impiegati ciascuno almeno al 60 per cento può svolgere il tirocinio una persona in formazione in più.</p>
<p class="absatz "><sup>3</sup> È considerato specialista il titolare di un attestato federale di capacità, di un certificato federale di formazione pratica o di una qualifica equivalente nel campo della persona in formazione.</p>
<p class="absatz "><sup>4</sup> Nelle aziende che possono impiegare soltanto una persona in formazione una seconda persona può iniziare il tirocinio quando la prima inizia l’ultimo anno della formazione professionale di base.</p>
<p class="absatz "><sup>5</sup> In casi particolari l’autorità cantonale può autorizzare un numero maggiore di persone in formazione nelle aziende che da più anni svolgono la loro funzione di formazione con risultati particolarmente positivi.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Documentazione dell’apprendimento, rapporto di formazione e documentazione delle prestazioni</a>
</h1>
<div class="collapseable">
<article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Documentazione dell’apprendimento</a>
</h6>
<div class="collapseable">
<p class="absatz "><sup>1</sup> Nel corso della formazione professionale pratica la persona in formazione tiene una documentazione dell’apprendimento in cui annota regolarmente i principali lavori eseguiti in relazione alle competenze operative da acquisire.</p>
<p class="absatz "><sup>2</sup> Almeno una volta al semestre il formatore controlla e firma la documentazione dell’apprendimento e la discute con la persona in formazione. </p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Rapporto di formazione</a>
</h6>
<div class="collapseable">
<p class="absatz "><sup>1</sup> Alla fine di ogni semestre, il formatore rileva in un rapporto il livello raggiunto dalla persona in formazione. A tal fine si basa sulle prestazioni nella formazione professionale pratica e sui resoconti delle prestazioni nella scuola professionale e nei corsi interaziendali. Discute il rapporto con la persona in formazione. </p>
<p class="absatz "><sup>2</sup> Se necessario, il formatore e la persona in formazione concordano misure per il raggiungimento degli obiettivi di formazione e fissano apposite scadenze. Le decisioni prese e le misure concordate sono annotate per iscritto.</p>
<p class="absatz "><sup>3</sup> Dopo la scadenza prefissata il formatore verifica l’efficacia delle misure concordate e ne riporta l’esito nel successivo rapporto di formazione.</p>
<p class="absatz "><sup>4</sup> Se nonostante le misure concordate gli obiettivi non sono raggiunti o se è a rischio il buon esito della formazione, il formatore lo comunica per iscritto alle parti contraenti e all’autorità cantonale.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Documentazione delle prestazioni nella scuola professionale</a>
</h6>
<div class="collapseable"><p class="absatz ">La scuola professionale documenta le prestazioni della persona in formazione nei campi di competenze operative in cui è svolto l’insegnamento e nella cultura generale e le consegna una pagella alla fine di ogni semestre.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Documentazione delle prestazioni nei corsi interaziendali</a>
</h6>
<div class="collapseable"><p class="absatz ">Gli operatori dei corsi interaziendali documentano le prestazioni delle persone in formazione mediante controlli delle competenze per ogni corso interaziendale.</p></div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Procedure di qualificazione</a>
</h1>
<div class="collapseable">
<article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Ammissione</a>
</h6>
<div class="collapseable">
<p class="absatz ">È ammesso alle procedure di qualificazione chi ha concluso la formazione professionale di base:</p>
<dl>
<dt>a. </dt>
<dd>secondo le disposizioni della presente ordinanza; </dd>
<dt>b. </dt>
<dd>in un istituto di formazione riconosciuto dal Cantone; o</dd>
<dt>c. </dt>
<dd>al di fuori di un ciclo di formazione regolamentato, se la persona adempie le condizioni seguenti:<dl>
<dt>1. </dt>
<dd>ha maturato l’esperienza professionale di cui all’articolo 32 OFPr,</dd>
<dt>2. </dt>
<dd>ha svolto almeno tre anni di tale esperienza nel campo dell’operatore tecnico di pulizia CFP, e</dd>
<dt>3. </dt>
<dd>rende verosimile il possesso dei requisiti per la procedura di qualificazione.</dd>
</dl>
</dd>
</dl>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Oggetto</a>
</h6>
<div class="collapseable"><p class="absatz ">Nelle procedure di qualificazione occorre dimostrare di aver acquisito le competenze operative di cui all’articolo 4.</p></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Durata e svolgimento della procedura di qualificazione con esame finale</a>
</h6>
<div class="collapseable">
<p class="absatz "><sup>1</sup> Nella procedura di<sup> </sup>qualificazione con esame finale sono esaminate, nel modo sotto indicato, le competenze operative nei campi di qualificazione seguenti:</p>
<dl>
<dt>a. </dt>
<dd>«lavoro pratico», sotto forma di lavoro pratico prestabilito della durata di otto ore; vale quanto segue:<dl>
<dt>1. </dt>
<dd>l’esame per questo campo di qualificazione ha luogo verso la fine della formazione professionale di base,</dd>
<dt>2. </dt>
<dd>la persona in formazione deve dimostrare di essere in grado di svolgere le attività richieste in modo professionalmente corretto e adeguato alle necessità e alla situazione,</dd>
<dt>3. </dt>
<dd>è ammessa la consultazione della documentazione dell’apprendimento e dei corsi interaziendali,</dd>
<dt>4. </dt>
<dd>il campo di qualificazione comprende i campi di competenze operative sottoelencati nonché il colloquio professionale della durata di 30 minuti con le ponderazioni seguenti:</dd>
</dl>
</dd>
</dl>
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Voce</p></th>
<th class=" man-text-align-left "><p class="man-template-tab-kpf ">Campi di competenze operative </p></th>
<th class=" man-text-align-left "><p class="man-template-tab-kpf-r ">Ponderazione</p></th>
</tr>
<tr>
<td><p class="man-template-tab-krpr ">1</p></td>
<td>
<p class="man-template-tab-krpr ">Preparazione dei servizi di pulizia </p>
<p class="man-template-tab-krpr ">Preparazione e manutenzione di apparecchi, macchine e accessori</p>
</td>
<td><p class="man-template-tab-krpr-r ">20 %</p></td>
</tr>
<tr>
<td><p class="man-template-tab-krpr ">2</p></td>
<td>
<p class="man-template-tab-krpr ">Pulizia di edifici e oggetti </p>
<p class="man-template-tab-krpr ">Completamento dei servizi di pulizia</p>
</td>
<td><p class="man-template-tab-krpr-r ">60 %</p></td>
</tr>
<tr>
<td><p class="man-template-tab-krpr ">3</p></td>
<td><p class="man-template-tab-krpr ">Colloquio professionale </p></td>
<td><p class="man-template-tab-krpr-r ">20 %</p></td>
</tr>
</table></div>
<dl>
<dt>b. </dt>
<dd>«cultura generale»: a questo campo di qualificazione si applica l’ordinanza della SEFRI del 27 aprile 2006<sup><a href="#fn-d7e916" id="fnbck-d7e916">10</a></sup> sulle prescrizioni minime in materia di cultura generale nella formazione professionale di base. </dd>
</dl>
<p class="absatz "><sup>2</sup> Per ogni campo di qualificazione la valutazione è effettuata da almeno due periti d’esame.</p>
<div class="footnotes"><p id="fn-d7e916"><sup><a href="#fnbck-d7e916">10</a></sup><sup></sup>  <a href="https://fedlex.data.admin.ch/eli/cc/2006/510" target="_blank">RS <b>412.101.241</b></a></p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Superamento della procedura di qualificazione, calcolo e ponderazione delle note</a>
</h6>
<div class="collapseable">
<p class="absatz "><sup>1</sup> La procedura di qualificazione con esame finale è superata se:</p>
<dl>
<dt>a. </dt>
<dd>per il campo di qualificazione «lavoro pratico» è attribuito almeno il 4; </dd>
<dt>b. </dt>
<dd>la nota complessiva raggiunge almeno il 4.</dd>
</dl>
<p class="absatz "><sup>2</sup> La nota complessiva è data dalla media, arrotondata a un decimale, della somma delle note ponderate dei singoli campi di qualificazione dell’esame finale e della nota ponderata relativa all’insegnamento delle conoscenze professionali; vale la seguente ponderazione: </p>
<dl>
<dt>a. </dt>
<dd>lavoro pratico: 60 per cento;</dd>
<dt>b. </dt>
<dd>cultura generale: 20 per cento;</dd>
<dt>c. </dt>
<dd>nota relativa all’insegnamento delle conoscenze professionali: 20 per cento.</dd>
</dl>
<p class="absatz "><sup>3</sup> Se il candidato è stato ammesso alla procedura di qualificazione con esame finale in base all’articolo 16 lettera c in combinato disposto con l’articolo 32 OFPr viene meno la nota relativa all’insegnamento delle conoscenze professionali; in questo caso, per il calcolo della nota complessiva valgono le note sottoelencate con la seguente ponderazione:</p>
<dl>
<dt>a. </dt>
<dd>lavoro pratico: 80 per cento;</dd>
<dt>b. </dt>
<dd>cultura generale: 20 per cento.</dd>
</dl>
<p class="absatz "><sup>4</sup> Per nota relativa all’insegnamento delle conoscenze professionali si intende la media arrotondata al punto o al mezzo punto della somma delle sei note delle pagelle semestrali.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Ripetizioni</a>
</h6>
<div class="collapseable">
<p class="absatz "><sup>1</sup> La ripetizione della procedura di qualificazione è disciplinata dall’articolo 33 OFPr.</p>
<p class="absatz "><sup>2</sup> Qualora si debba ripetere un campo di qualificazione, esso va ripetuto interamente.</p>
<p class="absatz "><sup>3</sup> Qualora si ripeta l’esame finale senza frequentare nuovamente l’insegnamento delle conoscenze professionali, resta valida la nota conseguita in precedenza. Se si ripetono almeno due semestri di insegnamento delle conoscenze professionali, per il calcolo della nota relativa all’insegnamento delle conoscenze professionali fanno stato soltanto le nuove note.</p>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Attestazioni e titolo</a>
</h1>
<div class="collapseable"><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. </b><b>21</b></a>
</h6>
<div class="collapseable">
<p class="absatz "><sup>1</sup> Chi ha superato la procedura di qualificazione consegue l’attestato federale di capacità (AFC).</p>
<p class="absatz "><sup>2</sup> L’attestato federale di capacità conferisce il diritto di avvalersi del titolo legalmente protetto di «operatrice tecnica di pulizia AFC» / «operatore tecnico di pulizia AFC».</p>
<p class="absatz "><sup>3</sup> Se l’attestato federale di capacità è stato conseguito mediante procedura di qualificazione con esame finale, nel certificato delle note sono riportate:</p>
<dl>
<dt>a. </dt>
<dd>la nota complessiva;</dd>
<dt>b. </dt>
<dd>le note di ogni campo di qualificazione dell’esame finale e, fatto salvo l’articolo 19 capoverso 3, la nota relativa all’insegnamento delle conoscenze professionali.</dd>
</dl>
</div></article></div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10:  Sviluppo della qualità e organizzazione</a>
</h1>
<div class="collapseable">
<article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b><b></b> <b></b>Commissione svizzera per lo sviluppo professionale e la qualità della formazione dell’operatore tecnico di pulizia</a>
</h6>
<div class="collapseable">
<p class="absatz "><sup>1</sup> La Commissione svizzera per lo sviluppo professionale e la qualità della formazione degli operatori tecnici di pulizia è composta da:</p>
<dl>
<dt>a. </dt>
<dd>cinque–sette rappresentanti dell’Organo responsabile per la formazione professionale nelle pulizie;</dd>
<dt>b. </dt>
<dd>uno o due rappresentanti dei docenti di materie professionali;</dd>
<dt>c. </dt>
<dd>almeno un rappresentante della Confederazione e almeno uno dei Cantoni.</dd>
</dl>
<p class="absatz "><sup>2</sup> Per la composizione della Commissione vale inoltre quanto segue:</p>
<dl>
<dt>a. </dt>
<dd>si cerca di raggiungere una rappresentanza paritetica di entrambi i sessi;</dd>
<dt>b. </dt>
<dd>le regioni linguistiche sono equamente rappresentate.</dd>
</dl>
<p class="absatz "><sup>3</sup> La Commissione si autocostituisce.</p>
<p class="absatz "><sup>4</sup> Essa svolge in particolare i compiti seguenti:</p>
<dl>
<dt>a. </dt>
<dd>verifica almeno ogni cinque anni la presente ordinanza e il piano di formazione in relazione agli sviluppi economici, tecnologici, ecologici e didattici; nella verifica tiene conto di eventuali nuovi aspetti organizzativi della formazione professionale di base; </dd>
<dt>b. </dt>
<dd>se osserva sviluppi che richiedono una modifica della presente ordinanza, chiede alla competente organizzazione del mondo del lavoro di proporre alla SEFRI la corrispondente modifica.</dd>
<dt>c. </dt>
<dd>se osserva sviluppi che richiedono una modifica del piano di formazione, presenta alla competente organizzazione del mondo del lavoro una proposta di adeguamento del piano di formazione.</dd>
<dt>d. </dt>
<dd>esprime un parere riguardo agli strumenti volti a garantire e attuare la formazione professionale di base nonché a promuovere la qualità, in particolare sulle disposizioni esecutive per la procedura di qualificazione con esame finale.</dd>
</dl>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b><b></b> <b></b>Organizzazione e responsabili dei corsi interaziendali </a>
</h6>
<div class="collapseable">
<p class="absatz "><sup>1</sup> È responsabile dei corsi interaziendali l’Organo responsabile per la formazione professionale nelle pulizie.</p>
<p class="absatz "><sup>2</sup> In collaborazione con le organizzazioni del mondo del lavoro competenti, i Cantoni possono delegare a un altro ente responsabile lo svolgimento dei corsi interaziendali, in particolare se non sono più garantiti la qualità o lo svolgimento degli stessi.</p>
<p class="absatz "><sup>3</sup> I Cantoni disciplinano con l’ente responsabile l’organizzazione e lo svolgimento dei corsi interaziendali.</p>
<p class="absatz "><sup>4</sup> Le autorità cantonali competenti hanno il diritto di accedere ai corsi in qualsiasi momento.</p>
</div></article>
</div></section><section id="sec_11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_11">Sezione 11:  Disposizioni finali </a>
</h1>
<div class="collapseable">
<article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Abrogazione di un altro atto normativo </a>
</h6>
<div class="collapseable">
<p class="absatz ">L’ordinanza della SEFRI del 15 settembre 2010<sup><a href="#fn-d7e1093" id="fnbck-d7e1093">11</a></sup> sugli operatori per la pulizia ordinaria e manutentiva è abrogata.</p>
<div class="footnotes"><p id="fn-d7e1093"><sup><a href="#fnbck-d7e1093">11</a></sup><sup></sup> [<a href="https://fedlex.data.admin.ch/eli/oc/2010/780" target="_blank">RU <b>2010</b> 5453</a>; <b></b><a href="https://fedlex.data.admin.ch/eli/oc/2017/799" target="_blank"><b>2017</b> 7331 </a>I <a href="https://fedlex.data.admin.ch/eli/oc/2017/28" target="_blank">103</a>, II <a href="https://fedlex.data.admin.ch/eli/oc/2017/28" target="_blank">103</a>]</p></div>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Disposizioni transitorie e prima applicazione di singole disposizioni</a>
</h6>
<div class="collapseable">
<p class="absatz "><sup>1</sup> Le persone che hanno iniziato la formazione di operatore per la pulizia ordinaria e manutentiva AFC prima dell’entrata in vigore della presente ordinanza la portano a termine in base al diritto anteriore, al massimo però entro il 31 dicembre 2028.</p>
<p class="absatz "><sup>2</sup> I candidati che ripetono la procedura di qualificazione con esame finale per operatore per la pulizia ordinaria e manutentiva AFC entro il 31 dicembre 2028 sono valutati in base al diritto anteriore. I candidati che presentano un’apposita richiesta scritta sono valutati in base al nuovo diritto.</p>
<p class="absatz "><sup>3</sup> Le disposizioni concernenti le procedure di qualificazione, le attestazioni e il titolo (art. 16–21) si applicano dal 1° gennaio 2027.</p>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b><b></b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2024.</p></div></article>
</div></section></main>
</div></body>
</html>
