<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--641.203.2 --><p class="srnummer ">641.203.2 </p>
<h1 class="erlasstitel botschafttitel ">Ordinanza <br>sulla quota del provento dell’imposta sul valore aggiunto destinata all’AVS</h1>
<p class="erlassdatum ">del 30 agosto 2023 (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 130 capoversi 3<sup>ter</sup> e 3<sup>quater</sup> della Costituzione federale<sup><a href="#fn-d7e23" id="fnbck-d7e23">1</a></sup>; <br>visto l’articolo 2 capoverso 4 della legge federale del 20 marzo 1998<sup><a href="#fn-d7e34" id="fnbck-d7e34">2</a></sup> sull’aumento delle aliquote dell’imposta sul valore aggiunto a favore dell’AVS,</p>
<p class="man-template-verb ">ordina:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup>  <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup>  <a href="https://fedlex.data.admin.ch/eli/cc/1998/1803_1803_1803" target="_blank">RS <b>641.203</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Entrate dell’imposta sul valore aggiunto determinanti</a>
</h6>
<div class="collapseable"><p class="absatz ">Le entrate dell’imposta sul valore aggiunto determinanti ai fini della determinazione della quota del provento destinata all’assicurazione per la vecchiaia e per i superstiti (AVS) sono i crediti lordi provenienti dall’imposta sul valore aggiunto cui sono aggiunti le multe e gli interessi moratori e sono dedotti gli interessi rimunerativi e le perdite su debitori.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Quota del provento destinata all’AVS</a>
</h6>
<div class="collapseable"><p class="absatz ">Il 17,23 per cento del gettito annuo dell’imposta sul valore aggiunto è utilizzato per l’AVS.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Versamento</a>
</h6>
<div class="collapseable">
<p class="absatz "><sup>1</sup> La quota del provento destinata all’AVS viene versata al fondo di compensazione dell’AVS. </p>
<p class="absatz "><sup>2</sup> Il versamento è effettuato sotto forma di acconti mensili tra i mesi di febbraio e dicembre, nonché sotto forma di pagamento a conguaglio nel mese di gennaio dell’anno successivo. Gli acconti sono esigibili il quarto giorno lavorativo del mese.</p>
<p class="absatz "><sup>3</sup> Gli acconti corrispondono a un dodicesimo della quota del provento iscritta per l’anno contabile nel preventivo della Confederazione.</p>
<p class="absatz "><sup>4</sup> L’importo a conguaglio è determinato sulla base del gettito effettivamente conseguito nell’anno contabile.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Quota del provento e versamento per l’anno 2024</a>
</h6>
<div class="collapseable">
<p class="absatz "><sup>1</sup> Nell’anno contabile 2024 la quota del provento destinata all’AVS ammonta al 16,37 per cento del gettito annuo dell’imposta sul valore aggiunto.</p>
<p class="absatz "><sup>2</sup> Il versamento è effettuato sotto forma di acconti mensili tra i mesi di febbraio e dicembre 2024, nonché sotto forma di pagamento a conguaglio nel mese di gennaio 2025. Gli acconti sono esigibili il quarto giorno lavorativo del mese. </p>
<p class="absatz "><sup>3</sup> Nei mesi di febbraio–aprile 2024 ciascun acconto corrisponde al 6,33 per cento e nei mesi di maggio–dicembre 2024 al 9,00 per cento della quota del provento iscritta nel preventivo 2024 della Confederazione.</p>
<p class="absatz "><sup>4</sup> L’importo a conguaglio è determinato sulla base del gettito effettivamente conseguito nell’anno contabile 2024.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza del 19 aprile 1999<sup><a href="#fn-d7e109" id="fnbck-d7e109">3</a></sup> sulla procedura di versamento al fondo di compensazione dell’AVS della quota del provento dell’imposta sul valore aggiunto destinata all’AVS è abrogata.</p>
<div class="footnotes"><p id="fn-d7e109"><sup><a href="#fnbck-d7e109">3</a></sup><sup></sup>  [<a href="https://fedlex.data.admin.ch/eli/oc/1999/245" target="_blank">RU <b>1999</b> 1629</a>; <b></b><a href="https://fedlex.data.admin.ch/eli/oc/2001/191" target="_blank"><b>2001</b> 1371</a>; <b></b><a href="https://fedlex.data.admin.ch/eli/oc/2010/766" target="_blank"><b>2010</b> 5409 </a>art. 5; <b></b><a href="https://fedlex.data.admin.ch/eli/oc/2017/698" target="_blank"><b>2017</b> 6329</a>; <b></b><a href="https://fedlex.data.admin.ch/eli/oc/2020/9" target="_blank"><b>2020</b> 25</a>]</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore </a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2024.</p></div></article></main>
</div></body>
</html>
