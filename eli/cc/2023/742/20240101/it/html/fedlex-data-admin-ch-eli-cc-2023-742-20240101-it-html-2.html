<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--444.21 --><p class="srnummer ">444.21 </p>
<h1 class="erlasstitel botschafttitel ">Ordinanza <br>sulla Commissione indipendente per il patrimonio culturale storicamente problematico</h1>
<h2 class="erlasskurztitel ">(OCIPP)</h2>
<p class="erlassdatum ">del 22 novembre 2023 (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 57<i>c</i> capoverso 2 della legge del 21 marzo 1997<sup><a href="#fn-d7e23" id="fnbck-d7e23">1</a></sup> sull’organizzazione del Governo e dell’Amministrazione (LOGA),</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Compiti e statuto</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Commissione</a>
</h6>
<div class="collapseable">
<p class="absatz ">La Commissione indipendente per il patrimonio culturale storicamente problematico (Commissione) è una commissione consultiva permanente che dà pareri ai sensi dell’articolo 8<i>a</i> capoverso 2 dell’ordinanza del 25 novembre 1998<sup><a href="#fn-d7e50" id="fnbck-d7e50">2</a></sup> sull’organizzazione del Governo e dell’Amministrazione (OLOGA).</p>
<div class="footnotes"><p id="fn-d7e50"><sup><a href="#fnbck-d7e50">2</a></sup><sup></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti</a>
</h6>
<div class="collapseable">
<p class="absatz ">La Commissione ha i compiti seguenti:</p>
<dl>
<dt>a. </dt>
<dd>fornisce consulenza al Consiglio federale e all’Amministrazione federale per le questioni relative al patrimonio culturale storicamente problematico;</dd>
<dt>b. </dt>
<dd>fornisce consulenza al Consiglio federale e all’Amministrazione federale sul trattamento dei beni culturali storicamente problematici di proprietà della Confederazione;</dd>
<dt>c. </dt>
<dd>su richiesta dell’Ufficio federale della cultura (UFC) elabora raccomandazioni non vincolanti in merito a casi specifici di beni culturali storicamente problematici; in questo contesto può raccomandare la restituzione di beni culturali o emettere raccomandazioni di carattere generale.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Trattamento di casi specifici</a>
</h6>
<div class="collapseable">
<p class="absatz "><sup>1</sup> L’UFC può incaricare la Commissione del trattamento di casi specifici secondo l’articolo 2 lettera c se sono soddisfatte le condizioni seguenti:</p>
<dl>
<dt>a. </dt>
<dd>una persona fisica o giuridica ha chiesto all’UFC di invitare la Commissione a elaborare una raccomandazione non vincolante;</dd>
<dt>b. </dt>
<dd>il bene culturale si trova in Svizzera o il passaggio di proprietà è avvenuto in Svizzera;</dd>
<dt>c. </dt>
<dd>il richiedente dimostra che sono già stati compiuti sforzi appropriati per raggiungere un accordo nel caso specifico;</dd>
<dt>d. </dt>
<dd>il richiedente dimostra che sono già stati compiuti sforzi appropriati per accertare la provenienza del bene culturale.</dd>
</dl>
<p class="absatz "><sup>2</sup> L’UFC non incarica la Commissione del trattamento di un caso specifico se questo è oggetto di un procedimento giudiziario in corso o concluso.</p>
<p class="absatz "><sup>3</sup> Se la Commissione ritiene opportuno fornire una raccomandazione, la elabora all’attenzione dell’UFC. Quest’ultimo ne informa il richiedente.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Promozione di soluzioni eque </a>
</h6>
<div class="collapseable"><p class="absatz ">Nella propria attività la Commissione promuove soluzioni eque tenendo conto dei Principi della Conferenza di Washington del 3 dicembre 1998 applicabili alle opere d’arte confiscate dai nazisti e della Dichiarazione di Terezin del 30 giugno 2009 sui beni delle vittime dell’Olocausto e le questioni correlate.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Rapporto annuale</a>
</h6>
<div class="collapseable"><p class="absatz ">La Commissione presenta annualmente al Dipartimento federale dell’interno (DFI) un rapporto sulla propria attività.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Statuto</a>
</h6>
<div class="collapseable">
<p class="absatz "><sup>1</sup> La Commissione è indipendente nell’adempimento dei propri compiti.</p>
<p class="absatz "><sup>2</sup> I membri della Commissione esercitano la propria funzione a titolo personale e in modo indipendente.</p>
<p class="absatz "><sup>3</sup> Sul piano amministrativo la Commissione è incorporata nell’UFC.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Composizione</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Numero di membri</a>
</h6>
<div class="collapseable"><p class="absatz ">La Commissione è composta di un numero di membri compreso fra nove e dodici.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Nomina dei membri</a>
</h6>
<div class="collapseable"><p class="absatz ">Il Consiglio federale definisce un profilo di requisiti per i membri della Commissione. Nomina il presidente e gli altri membri della Commissione.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Organizzazione</a>
</h1>
<div class="collapseable">
<article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Regolamento</a>
</h6>
<div class="collapseable"><p class="absatz ">La Commissione definisce le proprie modalità di lavoro in un regolamento. Può emanare regolamenti supplementari sulla propria organizzazione in singoli ambiti tematici. I regolamenti sottostanno all’approvazione del DFI.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art 10</b> Modalità di lavoro </a>
</h6>
<div class="collapseable">
<p class="absatz "><sup>1</sup> La Commissione può costituire gruppi di lavoro per l’adempimento dei propri compiti. All’occorrenza, può avvalersi di esperti esterni e di rappresentanti di interessi.</p>
<p class="absatz "><sup>2</sup> La Commissione elabora le proprie raccomandazioni secondo l’articolo 2 lettera c in comitati composti di almeno cinque membri compreso il presidente.</p>
<p class="absatz "><sup>3</sup> Per ogni caso specifico di cui all’articolo 2 lettera c è costituito un nuovo comitato. La composizione di ciascun comitato deve tenere conto del contesto storico specifico.</p>
<p class="absatz "><sup>4</sup> Le decisioni in merito alle raccomandazioni di cui all’articolo 2 lettera c sono prese a maggioranza semplice. In caso di parità è decisivo il voto del presidente.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Collaborazione</a>
</h6>
<div class="collapseable">
<p class="absatz "><sup>1</sup> All’occorrenza, la Commissione può collaborare direttamente con uffici pubblici, organizzazioni e persone private in Svizzera e all’estero.</p>
<p class="absatz "><sup>2</sup> Per adempiere ai propri compiti può avvalersi di perizie esterne e rapporti di terzi.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Pubblicazioni</a>
</h6>
<div class="collapseable">
<p class="absatz "><sup>1</sup> La Commissione pubblica le proprie raccomandazioni in forma adeguata.</p>
<p class="absatz "><sup>2</sup> Rende pubblicamente accessibili i suoi regolamenti nonché le perizie e i rapporti redatti da terzi.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Diritto d’autore</a>
</h6>
<div class="collapseable">
<p class="absatz "><sup>1</sup> Se l’interesse dell’autorità lo esige, il Consiglio federale e i servizi subordinati sono autorizzati a utilizzare i lavori, protetti dal diritto d’autore, che sono stati prodotti dai membri della Commissione nell’esercizio della loro attività commissionale.</p>
<p class="absatz "><sup>2</sup> Il diritto d’utilizzazione comprende segnatamente la riproduzione, la pubblicazione, la diffusione, la traduzione, la registrazione su supporto elettronico e l’allestimento di microfilm.</p>
<p class="absatz "><sup>3</sup> Il detentore del diritto d’autore di un’opera ha diritto a un’indennità supplementare unicamente se l’opera è utilizzata a fini commerciali.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Segreteria</a>
</h1>
<div class="collapseable"><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p class="absatz "><sup>1</sup> Per quanto concerne l’attività, la Segreteria opera su istruzione del presidente della Commissione; dal punto di vista amministrativo, dipende dall’UFC.</p>
<p class="absatz "><sup>2</sup> La Segreteria coadiuva la Commissione nello svolgimento dei suoi compiti, si occupa dei contatti con uffici pubblici e organizzazioni svizzeri ed esteri e funge da ufficio stampa e d’informazione per il pubblico.</p>
<p class="absatz "><sup>3</sup> La Segreteria si occupa del disbrigo del lavoro amministrativo e coadiuva la Commissione nella redazione dei rapporti e nell’informazione del pubblico.</p>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Indennità</a>
</h1>
<div class="collapseable"><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable">
<p class="absatz "><sup>1</sup> Il finanziamento delle attività della Commissione è garantito dal DFI. </p>
<p class="absatz "><sup>2</sup> I membri della Commissione sono indennizzati conformemente all’OLOGA<sup><a href="#fn-d7e250" id="fnbck-d7e250">3</a></sup>.</p>
<div class="footnotes"><p id="fn-d7e250"><sup><a href="#fnbck-d7e250">3</a></sup><sup></sup>  <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Entrata in vigore</a>
</h1>
<div class="collapseable"><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2024. </p></div></article></div></section></main>
</div></body>
</html>
