<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--211.223.11 --><p class="srnummer ">211.223.11 </p>
<h1 class="erlasstitel botschafttitel ">Ordinanza <br>sull’amministrazione di beni nell’ambito di una curatela o di una tutela</h1>
<h2 class="erlasskurztitel ">(OABCT)</h2>
<p class="erlassdatum ">del 23 agosto 2023 (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 408 capoverso 3 del Codice civile (CC)<sup><a href="#fn-d7e21" id="fnbck-d7e21">1</a></sup>,</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup>  <a href="https://fedlex.data.admin.ch/eli/cc/24/233_245_233" target="_blank">RS <b>210</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto, campo d’applicazione, definizioni</a>
</h6>
<div class="collapseable">
<p class="absatz "><sup>1</sup> La presente ordinanza disciplina l’investimento e la custodia dei beni amministrati da un mandatario nell’ambito di una curatela o di una tutela. </p>
<p class="absatz "><sup>2</sup> Non si applica agli importi a libera disposizione ai sensi dell’articolo 409 CC. </p>
<p class="absatz "><sup>3</sup> Nella presente ordinanza si intende per:</p>
<dl>
<dt>a. </dt>
<dd>
<i>interessato</i><i>:</i> una persona fisica per la quale l’autorità di protezione dei minori e degli adulti (APMA) ha istituito una curatela o una tutela; </dd>
<dt>b. </dt>
<dd>
<i>banca:</i> una banca ai sensi della legge dell’8 novembre 1934<sup><a href="#fn-d7e60" id="fnbck-d7e60">2</a></sup> sulle banche;</dd>
<dt>c. </dt>
<dd>
<i>mandatario</i><i>:</i> il curatore o il tutore;</dd>
<dt>d. </dt>
<dd>
<i>assicurazione:</i> un’impresa di assicurazione che sottostà alla sorveglianza secondo la legge del 17 dicembre 2004<sup><a href="#fn-d7e80" id="fnbck-d7e80">3</a></sup> sulla sorveglianza degli assicuratori;</dd>
<dt>e. </dt>
<dd>
<i>gestore patrimoniale:</i> una banca o un istituto finanziario che dispone dell’autorizzazione all’esercizio dell’attività di gestore patrimoniale secondo la legge del<span style="color: #454545;"><inl> </inl></span>15 giugno 2018<sup><a href="#fn-d7e97" id="fnbck-d7e97">4</a></sup> sugli istituti finanziari.</dd>
</dl>
<div class="footnotes">
<p id="fn-d7e60"><sup><a href="#fnbck-d7e60">2</a></sup><sup></sup>  <a href="https://fedlex.data.admin.ch/eli/cc/51/117_121_129" target="_blank">RS <b>952.0</b></a></p>
<p id="fn-d7e80"><sup><a href="#fnbck-d7e80">3</a></sup><sup></sup>  <a href="https://fedlex.data.admin.ch/eli/cc/2005/734" target="_blank">RS <b>961.01</b></a></p>
<p id="fn-d7e97"><sup><a href="#fnbck-d7e97">4</a></sup><sup></sup>  <a href="https://fedlex.data.admin.ch/eli/cc/2018/801" target="_blank">RS <b>954.1</b></a></p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principi relativi all’investimento dei beni </a>
</h6>
<div class="collapseable">
<p class="absatz "><sup>1</sup> I beni amministrati devono essere investiti in modo sicuro e, per quanto possibile, redditizio.</p>
<p class="absatz "><sup>2</sup> I rischi d’investimento vanno contenuti mediante una diversificazione adeguata.</p>
<p class="absatz "><sup>3</sup> Le spese legate all’investimento devono essere proporzionate ai beni investiti e al reddito atteso.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Denaro contante</a>
</h6>
<div class="collapseable"><p class="absatz ">Il mandatario versa il denaro contante senza indugio su un conto in banca intestato all’interessato.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Custodia di valori </a>
</h6>
<div class="collapseable">
<p class="absatz "><sup>1</sup> Il mandatario custodisce gli oggetti di valore, i documenti importanti e altri valori in una cassetta di sicurezza o in un deposito chiuso intestati all’interessato presso una banca. </p>
<p class="absatz "><sup>2</sup> In via eccezionale, può custodire i valori in altra sede se ne è garantita la sicurezza o se ciò risponde a interessi prioritari dell’interessato. Le deroghe richiedono l’autorizzazione dell’APMA.</p>
<p class="absatz "><sup>3</sup> In via eccezionale, l’APMA può disporre che i valori siano custoditi in un proprio locale a prova di incendio, di acqua e di furto.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Considerazione della situazione personale dell’interessato </a>
</h6>
<div class="collapseable">
<p class="absatz "><sup>1</sup> Nello scegliere l’investimento va considerata la situazione personale dell’interessato, in particolare l’età, lo stato di salute, il bisogno di sostentamento, il reddito, il patrimonio e la copertura assicurativa. Per quanto possibile, va considerata anche la volontà dell’interessato.</p>
<p class="absatz "><sup>2</sup> Occorre tenere conto di eventuali prestazioni assicurative, in particolare in caso di pensionamento, infortunio, malattia o necessità di cure e di altre eventuali aspettative.</p>
<p class="absatz "><sup>3</sup> L’investimento va scelto in modo che i mezzi per il sostentamento ordinario dell’interessato e per coprire le spese straordinarie prevedibili siano disponibili in caso di necessità.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Garanzia del sostentamento ordinario </a>
</h6>
<div class="collapseable">
<p class="absatz ">I beni necessari a garantire il sostentamento ordinario dell’interessato possono, fatto salvo l’articolo 8<span style="color: #454545;"><inl> </inl></span>capoverso 3, essere investiti in: </p>
<dl>
<dt>a. </dt>
<dd>depositi nominativi presso banche, inclusi obbligazioni di cassa e depositi a termine; </dd>
<dt>b. </dt>
<dd>obbligazioni a tasso fisso della Confederazione Svizzera, dei Cantoni e dei Comuni e prestiti in obbligazioni fondiarie delle centrali svizzere di emissione; </dd>
<dt>c. </dt>
<dd>Exchange Traded Funds (ETF) e fondi indicizzati, sempreché detti fondi operino esclusivamente investimenti di cui alla lettera b e siano<span style="color: #454545;"><inl> </inl></span>accessibili a tutti gli investitori conformemente all’articolo 10 capoverso 2 della legge del 23 giugno 2006<sup><a href="#fn-d7e190" id="fnbck-d7e190">5</a></sup> sugli investimenti collettivi (LICol); </dd>
<dt>d. </dt>
<dd>obbligazioni di imprese di cui la Confederazione, i Cantoni o i Comuni detengono la maggioranza del capitale e depositi in conti di collaboratori di tali imprese; </dd>
<dt>e. </dt>
<dd>depositi in istituti di previdenza professionale; </dd>
<dt>f. </dt>
<dd>depositi in istituti di previdenza individuale vincolata; </dd>
<dt>g. </dt>
<dd>quote di partecipazioni a cooperative di costruzione di abitazioni relative a un contratto di locazione esistente;</dd>
<dt>h. </dt>
<dd>quote sociali di una banca relative a una relazione contrattuale esistente con tale banca e partecipazioni a tale banca;</dd>
<dt>i. </dt>
<dd>beni fondiari di valore stabile a uso proprio;</dd>
<dt>j. </dt>
<dd>crediti garantiti da pegno di valore stabile.</dd>
</dl>
<div class="footnotes"><p id="fn-d7e190"><sup><a href="#fnbck-d7e190">5</a></sup><sup></sup>  <a href="https://fedlex.data.admin.ch/eli/cc/2006/822" target="_blank">RS <b>951.31</b></a></p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Investimenti per bisogni supplementari </a>
</h6>
<div class="collapseable">
<p class="absatz "><sup>1</sup> Se la situazione personale dell’interessato lo consente, per i bisogni eccedenti il sostentamento ordinario sono ammessi, oltre agli investimenti di cui all’articolo 6, i seguenti investimenti di società che presentano un’elevata solvibilità: </p>
<dl>
<dt>a. </dt>
<dd>obbligazioni in franchi svizzeri;</dd>
<dt>b. </dt>
<dd>azioni di società anonime svizzere;</dd>
<dt>c. </dt>
<dd>i seguenti fondi in franchi svizzeri accessibili a tutti gli investitori conformemente all’articolo 10 capoverso 2 LICol<sup><a href="#fn-d7e240" id="fnbck-d7e240">6</a></sup>:<dl>
<dt>1. </dt>
<dd>fondi obbligazionari,</dd>
<dt>2. </dt>
<dd>fondi azionari,</dd>
<dt>3. </dt>
<dd>ETF o fondi indicizzati con investimenti in azioni e obbligazioni,</dd>
<dt>4. </dt>
<dd>fondi d’investimento misti con una quota massima del 25 per cento in azioni e del 50 per cento in titoli di imprese estere,</dd>
<dt>5. </dt>
<dd>fondi immobiliari di emittenti svizzeri;</dd>
</dl>
</dd>
<dt>d. </dt>
<dd>assicurazioni sulla vita, assicurazioni di rendite vitalizie e operazioni di capitalizzazione presso assicurazioni non legate ai redditi di fondi o a partecipazioni;</dd>
<dt>e. </dt>
<dd>prodotti strutturati di emittenti svizzeri in franchi svizzeri che sono quotati in una borsa svizzera, dispongono di una protezione del capitale del 100 per cento e sono dotati di una garanzia pignoratizia;</dd>
<dt>f. </dt>
<dd>beni fondiari di valore stabile non a uso proprio;</dd>
<dt>g. </dt>
<dd>partecipazioni a società;</dd>
<dt>h. </dt>
<dd>investimenti fiduciari in franchi svizzeri;</dd>
<dt>i. </dt>
<dd>fondi negoziati in borsa con investimenti in oro o argento e custodia fisica totale di tali metalli preziosi.</dd>
</dl>
<p class="absatz "><sup>2</sup> Ai seguenti investimenti si applicano, in riferimento al patrimonio totale, le seguenti quote indicative massime:</p>
<dl>
<dt>a. </dt>
<dd>azioni negli investimenti di cui al capoverso 1 lettere b, c numeri 2–4 e d, nonché partecipazioni a società di cui al capoverso 1 lettera g: 25 per cento;</dd>
<dt>b. </dt>
<dd>titoli di imprese estere negli investimenti di cui alla lettera a: 50 per cento;</dd>
<dt>c. </dt>
<dd>fondi immobiliari di cui al capoverso 1 lettera c numero 5: 10 per cento;</dd>
<dt>d. </dt>
<dd>fondi con investimenti in oro o argento di cui al capoverso 1 lettera i: 10 per cento.</dd>
</dl>
<p class="absatz "><sup>3</sup> Se la situazione finanziaria dell’interessato è particolarmente favorevole, l’APMA può autorizzare investimenti di maggiore entità.</p>
<div class="footnotes"><p id="fn-d7e240"><sup><a href="#fnbck-d7e240">6</a></sup><sup></sup>  <a href="https://fedlex.data.admin.ch/eli/cc/2006/822" target="_blank">RS <b>951.31</b></a></p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Conversione in investimenti ammessi</a>
</h6>
<div class="collapseable">
<p class="absatz "><sup>1</sup> Se non adempiono le condizioni di cui agli articoli 6 e 7, gli investimenti in atto al momento dell’istituzione della curatela o della tutela oppure i beni spettanti all’interessato dopo tale data devono essere convertiti in investimenti ammessi entro un termine adeguato.</p>
<p class="absatz "><sup>2</sup> In occasione della conversione occorre tenere conto dell’andamento economico, della situazione personale e, per quanto possibile, della volontà dell’interessato.</p>
<p class="absatz "><sup>3</sup> Si può rinunciare alla conversione se i beni rivestono un valore particolare per l’interessato o la sua famiglia e se è garantito il sostentamento ordinario. La rinuncia richiede l’autorizzazione dell’APMA.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Decisioni e autorizzazioni dell’APMA</a>
</h6>
<div class="collapseable">
<p class="absatz "><sup>1</sup> Su richiesta del mandatario o d’ufficio, l’APMA decide:</p>
<dl>
<dt>a. </dt>
<dd>se vi sono beni da investire ai sensi dell’articolo 7 capoverso 1 o 3; </dd>
<dt>b. </dt>
<dd>se è necessaria la sua autorizzazione per investimenti di cui all’articolo 7 capoverso 1;</dd>
<dt>c. </dt>
<dd>quali sono i beni di cui il mandatario può disporre soltanto con l’autorizzazione dell’APMA; </dd>
<dt>d. </dt>
<dd>in merito al diritto d’accesso alle cassette di sicurezza. </dd>
</dl>
<p class="absatz "><sup>2</sup> Gli investimenti di cui all’articolo 7 capoverso 3 e i contratti di cui all’articolo 10 capoverso 1 relativi agli investimenti di cui all’articolo 7 capoverso 1 necessitano l’autorizzazione dell’APMA, fatto salvo l’articolo 416 capoverso 2 CC.</p>
<p class="absatz "><sup>3</sup> L’autorizzazione dell’APMA ai sensi della presente ordinanza non sostituisce il consenso che essa deve dare agli atti e ai negozi di cui agli articoli 416 capoversi 1 e 3 e 417 CC. </p>
<p class="absatz "><sup>4</sup> L’APMA comunica le sue decisioni al mandatario nonché alla banca, all’assicurazione o al gestore patrimoniale interessati.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Contratti sull’investimento, la custodia e l’amministrazione di beni; giustificativi, informazione e consultazione</a>
</h6>
<div class="collapseable">
<p class="absatz "><sup>1</sup> Il mandatario stipula a nome dell’interessato i contratti sull’investimento, la custodia e l’amministrazione di beni. </p>
<p class="absatz "><sup>2</sup> I giustificativi inerenti all’amministrazione dei beni devono essere allestiti a nome dell’interessato. Vanno custoditi dal mandatario.</p>
<p class="absatz "><sup>3</sup> Dal momento dell’assunzione del mandato, il mandatario può chiedere in ogni momento alla banca, all’assicurazione o al gestore patrimoniale informazioni sulle relazioni bancarie, sulle relazioni di gestione patrimoniale e sulle assicurazioni dell’interessato, nonché la consultazione dei relativi documenti. Se necessario all’esercizio o alla conclusione del mandato, può chiedere tali informazioni e la consultazione anche per il periodo precedente l’assunzione del mandato o successivo alla sua conclusione.</p>
<p class="absatz "><sup>4</sup> L’APMA ottiene dal mandatario gli estratti conto e di deposito nonché altre informazioni sulle relazioni bancarie, sulle relazioni di gestione patrimoniale e sulle assicurazioni dell’interessato. </p>
<p class="absatz "><sup>5</sup> Se necessario, può ottenere gli estratti e le informazioni direttamente dalla banca, dall’assicurazione o dal gestore patrimoniale. A tal fine emana una decisione.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obbligo di documentazione e diritto d’impartire istruzioni</a>
</h6>
<div class="collapseable">
<p class="absatz "><sup>1</sup> Il mandatario deve documentare in modo accurato ed esauriente tutte le decisioni inerenti<span style="color: #454545;"><inl> </inl></span>all’amministrazione dei beni.</p>
<p class="absatz "><sup>2</sup> Nell’ambito del suo obbligo di sorveglianza, l’APMA può impartire istruzioni o mettere a disposizione modelli di moduli e di contratti.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza del 4 luglio 2012<sup><a href="#fn-d7e393" id="fnbck-d7e393">7</a></sup> sull’amministrazione di beni nell’ambito di una curatela o di una tutela è abrogata.</p>
<div class="footnotes"><p id="fn-d7e393"><sup><a href="#fnbck-d7e393">7</a></sup><sup></sup>  [<a href="https://fedlex.data.admin.ch/eli/oc/2012/459" target="_blank">RU <b>2012</b> 3947</a>]</p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Disposizione transitoria</a>
</h6>
<div class="collapseable">
<p class="absatz "><sup>1</sup> Fatto salvo l’articolo 8 capoversi 2 e 3, gli investimenti in atto all’entrata in vigore della presente ordinanza e non conformi alla stessa devono essere convertiti in investimenti ammessi il più presto possibile, ma al più tardi entro due anni.</p>
<p class="absatz "><sup>2</sup> In via eccezionale, l’APMA può prorogare questo termine per un massimo di due anni.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Entrata in vigore </a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2024.</p>
<p class="abstand1seite "></p>
</div></article></main>
</div></body>
</html>
