<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--910.16 --><p class="srnummer ">910.16 </p>
<h1 class="erlasstitel botschafttitel ">Ordinanza<br>sulla promozione della qualità e della sostenibilità nell’agricoltura e nella filiera alimentare</h1>
<h2 class="erlasskurztitel ">(OQuSo)</h2>
<p class="erlassdatum ">del 1° novembre 2023 (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 11 capoverso 4 e 177 capoverso 1 della legge del 29 aprile 1998<sup><a href="#fn-d7e21" id="fnbck-d7e21">1</a></sup> sull’agricoltura (LAgr),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1998/3033_3033_3033" target="_blank">RS <b>910.1</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Progetti sostenuti </a>
</h6>
<div class="collapseable">
<p class="absatz "><sup>1</sup> Per i seguenti progetti nell’agricoltura e nella filiera alimentare possono essere concessi aiuti finanziari:</p>
<dl>
<dt>a. </dt>
<dd>sviluppo di standard per la produzione di prodotti agricoli (standard di produzione) e rispettivo consolidamento nella categoria interessata o tra i produttori interessati;</dd>
<dt>b. </dt>
<dd>introduzione di nuovi modelli d’affari;</dd>
<dt>c. </dt>
<dd>realizzazione di nuove idee di progetto, incluso lo sviluppo di prototipi;</dd>
<dt>d. </dt>
<dd>accertamenti preliminari per progetti di cui alle lettere a–c.</dd>
</dl>
<p class="absatz "><sup>2</sup> Gli aiuti finanziari sono concessi soltanto se il progetto adempie le condizioni di cui agli articoli 3, 4<i>e</i> 5 e:</p>
<dl>
<dt>a. </dt>
<dd>è orientato alle esigenze del mercato;</dd>
<dt>b. </dt>
<dd>genera a breve o medio termine un valore aggiunto supplementare per l’agricoltura;</dd>
<dt>c. </dt>
<dd>rafforza a lungo termine la competitività di una categoria dell’agricoltura e della filiera alimentare svizzere o dei produttori coinvolti; </dd>
<dt>d. </dt>
<dd>accresce la sostenibilità dei prodotti o dei processi;</dd>
<dt>e. </dt>
<dd>non ha effetti collaterali negativi su altri aspetti della qualità e della sostenibilità dei prodotti e dei processi;</dd>
<dt>f. </dt>
<dd>giova in primo luogo all’agricoltura e alla filiera alimentare; e</dd>
<dt>g. </dt>
<dd>è realizzato da un ente promotore nel quale i produttori sono rappresentati in misura determinante.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Provvedimenti non sostenuti nell’ambito di progetti sostenuti</a>
</h6>
<div class="collapseable">
<p class="absatz ">Per i seguenti provvedimenti non sono concessi aiuti finanziari anche se sono attuati nell’ambito di un progetto sostenuto:</p>
<dl>
<dt>a. </dt>
<dd>verifica della qualità dei prodotti agricoli e dei rispettivi prodotti trasformati;</dd>
<dt>b. </dt>
<dd>sviluppo di prodotti; </dd>
<dt>c. </dt>
<dd>provvedimenti già sostenuti con prestazioni sulla base di altri atti normativi;</dd>
<dt>d. </dt>
<dd>provvedimenti specifici delle ditte o altri provvedimenti che potrebbero avere effetti distorsivi sulla concorrenza;</dd>
<dt>e. </dt>
<dd>provvedimenti volti innanzitutto a monopolizzare determinati vantaggi di mercato o a limitare in altro modo la concorrenza, in particolare l’introduzione di varietà club e di sistemi di franchising;</dd>
<dt>f. </dt>
<dd>versamento di indennizzi forfettari il cui importo è calcolato per unità di quantità o superficie;</dd>
<dt>g. </dt>
<dd>provvedimenti che garantiscono principalmente l’adempimento di esigenze stabilite per legge nell’ambito della qualità e della sostenibilità. </dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esigenze specifiche relative a progetti per lo sviluppo e il consolidamento di standard di produzione </a>
</h6>
<div class="collapseable">
<p class="absatz "><sup>1</sup> Lo standard di produzione deve adempiere le seguenti esigenze:</p>
<dl>
<dt>a. </dt>
<dd>contribuire a lungo termine a un incremento delle vendite di prodotti agricoli svizzeri, a un miglioramento della posizione di mercato o a un aumento del prezzo alla produzione;</dd>
<dt>b. </dt>
<dd>soddisfare una prestazione richiesta dai consumatori;</dd>
<dt>c. </dt>
<dd>provvedere affinché i prodotti o i processi siano sostanzialmente più sostenibili dal profilo economico nonché ecologico o sociale rispetto ai prodotti o ai processi che adempiono solo le esigenze minime stabilite per legge;</dd>
<dt>d. </dt>
<dd>garantire la continuità dello standard di produzione dopo la fine del sostegno; </dd>
<dt>e. </dt>
<dd>migliorare sostanzialmente la sostenibilità rispetto allo standard precedente qualora si tratti dell’ulteriore sviluppo di uno standard di produzione esistente.</dd>
</dl>
<p class="absatz "><sup>2</sup> L’ente promotore può essere: </p>
<dl>
<dt>a. </dt>
<dd>un’organizzazione di categoria; o </dd>
<dt>b. </dt>
<dd>un’organizzazione di produttori che si associa ad addetti alla trasformazione o a commercianti, nonché, eventualmente, a consumatori.</dd>
</dl>
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>3 </sup>L’ente promotore di un progetto sostenuto ha i seguenti obblighi:</p>
<dl>
<dt>a. </dt>
<dd>garantire trasparenza sulle esigenze che lo standard impone al prodotto o al processo nonché sul loro rispetto; </dd>
<dt>b. </dt>
<dd>garantire che i produttori, gli addetti alla trasformazione e i commercianti coinvolti nonché, eventualmente, i consumatori interessati collaborino; </dd>
<dt>c. </dt>
<dd>verificare periodicamente il raggiungimento degli obiettivi del progetto sulla base di indicatori.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esigenze specifiche relative a progetti per l’introduzione di nuovi modelli d’affari</a>
</h6>
<div class="collapseable">
<p class="absatz "><sup>1</sup><sup> </sup>Il modello d’affari deve adempiere le seguenti esigenze:</p>
<dl>
<dt>a. </dt>
<dd>comportare un sostanziale incremento della sostenibilità dal profilo economico nonché ecologico o sociale rispetto a modelli esistenti; </dd>
<dt>b. </dt>
<dd>essere in grado di autofinanziarsi dopo la fine del sostegno.</dd>
</dl>
<p class="absatz "><sup>2</sup> L’ente promotore deve essere un gruppo di produttori con addetti alla trasformazione o commercianti, nonché, eventualmente, con consumatori.</p>
<p class="absatz "><sup>3</sup> L’ente promotore di un progetto sostenuto ha i seguenti obblighi: </p>
<dl>
<dt>a. </dt>
<dd>garantire che i produttori, gli addetti alla trasformazione e i commercianti coinvolti nonché, eventualmente, i consumatori interessati collaborino; </dd>
<dt>b. </dt>
<dd>verificare periodicamente il raggiungimento degli obiettivi del progetto sulla base di indicatori. </dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Esigenze specifiche relative a progetti per la realizzazione di nuove idee di progetto, incluso lo sviluppo di prototipi</a>
</h6>
<div class="collapseable">
<p class="absatz "><sup>1</sup> La nuova idea di progetto deve adempiere le seguenti esigenze:</p>
<dl>
<dt>a. </dt>
<dd>distinguersi chiaramente dalla pratica agricola in uso; </dd>
<dt>b. </dt>
<dd>contribuire alla generazione di valore aggiunto nelle aziende agricole interessate attraverso:<dl>
<dt>1. </dt>
<dd>un incremento delle vendite o del prezzo alla produzione, </dd>
<dt>2. </dt>
<dd>una riduzione dei costi, </dd>
<dt>3. </dt>
<dd>una maggiore efficienza o una migliore posizione di mercato;</dd>
</dl>
</dd>
<dt>c. </dt>
<dd>migliorare la sostenibilità dal profilo sociale o ecologico rispetto alla pratica agricola in uso.</dd>
</dl>
<p class="absatz "><sup>2</sup> L’ente promotore deve essere un gruppo di almeno due produttori. In via suppletiva, nell’ente promotore possono essere rappresentati anche addetti alla trasformazione e commercianti.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Domande</a>
</h6>
<div class="collapseable">
<p class="absatz "><sup>1</sup> Le domande di aiuti finanziari devono essere presentate dall’ente promotore.</p>
<p class="absatz "><sup>2</sup> Le domande devono contenere:</p>
<dl>
<dt>a. </dt>
<dd>una descrizione del progetto, in particolare dei suoi obiettivi relativi alla sostenibilità e ad altri aspetti della qualità, nonché informazioni su come gli obiettivi devono essere raggiunti;</dd>
<dt>b. </dt>
<dd>i criteri sulla base dei quali sono definiti gli ambiti della sostenibilità in cui deve essere ottenuto un miglioramento;</dd>
<dt>c. </dt>
<dd>una descrizione degli indicatori sulla base dei quali si verifica periodicamente in che misura è stato ottenuto un miglioramento negli ambiti della sostenibilità definiti; </dd>
<dt>d. </dt>
<dd>informazioni su come l’ente promotore adempierà i suoi obblighi ai sensi degli articoli 3 e 4;  </dd>
<dt>e. </dt>
<dd>informazioni sull’ente promotore; </dd>
<dt>f. </dt>
<dd>un preventivo e un piano di finanziamento nonché la prova dei fondi propri; per progetti di cui all’articolo 1 capoverso 2 lettere a e b la domanda deve contenere anche un piano aziendale.</dd>
</dl>
<p class="absatz "><sup>3</sup> L’Ufficio federale dell’agricoltura (UFAG) può richiedere altre informazioni qualora ne necessiti per l’esame della domanda.</p>
<p class="absatz "><sup>4</sup> Le domande vanno presentate entro i termini seguenti:</p>
<dl>
<dt>a. </dt>
<dd>per le domande di aiuti finanziari per progetti di cui all’articolo 1 capoverso 1 lettere a–c: al più tardi tre mesi prima del previsto inizio del progetto; </dd>
<dt>b. </dt>
<dd>per le domande di aiuti finanziari per progetti di cui all’articolo 1 capoverso 1 lettera d: prima del previsto inizio del progetto secondo i termini pubblicati sul sito Internet dell’UFAG. </dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Decisione sulla concessione dell’aiuto finanziario</a>
</h6>
<div class="collapseable">
<p class="absatz "><sup>1</sup> L’UFAG decide in merito alla concessione degli aiuti finanziari. </p>
<p class="absatz "><sup>2</sup> Può stabilire condizioni e oneri, in particolare: </p>
<dl>
<dt>a. </dt>
<dd>indicazioni concernenti la comunicazione e lo scambio di esperienze tra l’ente promotore e altre cerchie interessate;  </dd>
<dt>b. </dt>
<dd>indicazioni concernenti la definizione dei criteri sulla base dei quali viene stabilito in che ambito  della sostenibilità deve essere ottenuto un miglioramento; </dd>
<dt>c. </dt>
<dd>indicazioni concernenti la definizione degli indicatori sulla base dei quali si verifica periodicamente in che misura è stato ottenuto un miglioramento negli ambiti della sostenibilità definiti.  </dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Importo degli aiuti finanziari e durata della concessione</a>
</h6>
<div class="collapseable">
<p class="absatz "><sup>1</sup> L’aiuto finanziario ammonta al 50 per cento al massimo dei costi computabili. Non può superare un eventuale disavanzo. </p>
<p class="absatz "><sup>2</sup> Per i seguenti progetti, l’importo massimo dell’aiuto finanziario per l’intera durata della concessione dell’aiuto finanziario ammonta a:</p>
<dl>
<dt>a. </dt>
<dd>per la realizzazione di nuove idee di progetto di cui all’articolo 1 capoverso 1 lettera c: 80 000 franchi;</dd>
<dt>b. </dt>
<dd>per gli accertamenti preliminari di cui all’articolo 1 capoverso 1 lettera d: 20 000 franchi.</dd>
</dl>
<p class="absatz "><sup>3</sup> L’importo finale dell’aiuto finanziario è stabilito sulla base dell’esame del conteggio definitivo.</p>
<p class="absatz "><sup>4</sup> Gli aiuti finanziari sono concessi al massimo per la seguente durata: </p>
<dl>
<dt>a. </dt>
<dd>per lo sviluppo e il consolidamento di standard di produzione nonché per l’introduzione di nuovi modelli d’affari: quattro anni;</dd>
<dt>b. </dt>
<dd>per la realizzazione di nuove idee di progetto nonché per gli accertamenti preliminari: due anni.</dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Costi computabili</a>
</h6>
<div class="collapseable">
<p class="absatz "><sup>1</sup> Per costi computabili s’intendono le spese necessarie per l’adeguata realizzazione del progetto e direttamente imputabili a quest’ultimo. </p>
<p class="absatz "><sup>2</sup> Sono computabili in particolare:</p>
<dl>
<dt>a. </dt>
<dd>i costi del personale, inclusi i costi della postazione di lavoro;</dd>
<dt>b. </dt>
<dd>i costi per l’introduzione dei prodotti sul mercato o dei processi presso gli utenti;</dd>
<dt>c. </dt>
<dd>i costi per la prima verifica o per il primo controllo dei prodotti o dei processi;</dd>
<dt>d. </dt>
<dd>i costi per il supporto professionale al progetto da parte di terzi. </dd>
</dl>
<p class="absatz "><sup>3</sup> Non sono computabili in particolare:</p>
<dl>
<dt>a. </dt>
<dd>i costi strutturali, organizzativi e amministrativi degli enti promotori;</dd>
<dt>b. </dt>
<dd>le quote sociali a terzi;</dd>
<dt>c. </dt>
<dd>i costi infrastrutturali, ad eccezione dei costi per lo sviluppo di prototipi nel quadro di progetti di cui all’articolo 1 capoverso 1 lettera c;</dd>
<dt>d. </dt>
<dd>i costi delle singole imprese per l’attuazione individuale del provvedimento.</dd>
</dl>
<p class="absatz "><sup>4</sup> L’UFAG può limitare l’importo fino al quale i costi sono computabili.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rapporto e conteggio</a>
</h6>
<div class="collapseable">
<p class="absatz " msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> Dopo la fine del sostegno, l’ente promotore deve presentare all’UFAG un rapporto finale e un conteggio finale. </p>
<p class="absatz "><sup>2</sup> Per i progetti che durano più di due anni deve inoltre presentare ogni anno un rapporto intermedio e un conteggio intermedio.</p>
<p class="absatz "><sup>3</sup> Il rapporto finale e quelli intermedi devono fornire indicazioni sulla misura in cui è stato raggiunto l’obiettivo del progetto.</p>
<p class="absatz "><sup>4</sup> I rapporti e i conteggi devono essere redatti conformemente alle indicazioni dell’UFAG.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza del 23 ottobre 2013<sup><a href="#fn-d7e390" id="fnbck-d7e390">2</a></sup> sulla promozione della qualità e della sostenibilità nell’agricoltura e nella filiera alimentare è abrogata.</p>
<div class="footnotes"><p id="fn-d7e390"><sup><a href="#fnbck-d7e390">2</a></sup><sup></sup> [<a href="https://fedlex.data.admin.ch/eli/oc/2013/713" target="_blank">RU <b>2013</b> 3879</a>]</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Disposizione transitoria</a>
</h6>
<div class="collapseable"><p class="absatz ">I provvedimenti per i quali è stato concesso un aiuto finanziario prima dell’entrata in vigore della presente ordinanza sottostanno al diritto previgente durante il periodo per il quale è stato concesso l’aiuto finanziario.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2024.</p></div></article></main>
</div></body>
</html>
