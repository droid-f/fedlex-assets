<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.412.123.209.13 --><p class="srnummer ">0.412.123.209.13 </p>
<p class="ref "><sup><inl>R</inl></sup>U <b>2023</b> 83 </p>
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra la Segreteria di Stato per la formazione, la ricerca e l’innovazione e <i>l’Ordre professionnel des technologues en prothèses et appareils dentaires du Québec</i> concernente il reciproco riconoscimento delle qualifiche professionali degli odontotecnici in Svizzera e dei tecnici di protesi dentarie e apparecchi ortodontici in Québec</h1>
<p class="erlasssubtitel ">Concluso il 14 giugno 2022 <br>Entrato in vigore il 20 gennaio 2023</p>
<p class="erlassdatum "> (Stato 20 gennaio 2023)</p>
</div>
<div id="preamble"><div>
<p class="man-template-autor ">La Segreteria di Stato per la formazione, la ricerca e l’innovazione<br>e<br>l’Ordre professionnel des technologues en prothèses et appareils dentaires du Québec</p>
<p class="absatz09pt ">denominati di seguito «le Parti»,</p>
<p class="absatz "><i>considerata</i> l’Intesa tra la Svizzera e il Québec in materia di reciproco riconoscimento delle qualifiche professionali (denominata di seguito «l’Intesa») firmata il 14 giugno 2022<sup><a href="#fn-d7e40" id="fnbck-d7e40">1</a></sup>;</p>
<p class="absatz "><i>considerato</i> che l’Intesa prevede di stabilire una procedura comune per semplificare e accelerare il reciproco riconoscimento delle qualifiche professionali delle persone che esercitano una professione regolamentata in Svizzera e in Québec;<b> </b></p>
<p class="absatz "><i>considerato </i>che il Dipartimento federale dell’economia, della formazione e della ricerca (DEFR), rappresentato dalla Segreteria di Stato per la formazione, la ricerca e l’innovazione (SEFRI), e l’<i>Ordre professionnel des technologues en prothèses et appareils dentaires du Québec</i>, legalmente costituito in virtù del <i>Code des professions</i> (RLRQ, c. C-26), rappresentano, ai sensi degli articoli 2 lettera d, 7 e 9 dell’Intesa, le autorità competenti per la conclusione del presente Accordo sul reciproco riconoscimento delle qualifiche professionali;</p>
<p class="absatz "><i>desiderosi</i> di semplificare il reciproco riconoscimento delle qualifiche professionali delle persone che esercitano la professione di odontotecnico in Svizzera e di tecnico di protesi dentarie e apparecchi ortodontici in Québec, le autorità competenti svizzera e quebecchese hanno svolto un’analisi comparata delle qualifiche professionali richieste nei territori della Svizzera e del Québec, conformemente alla procedura comune ai fini del reciproco riconoscimento delle qualifiche professionali di cui all’allegato I dell’Intesa;</p>
<p class="absatz "><i>considerato </i>che al termine dell’analisi le autorità competenti hanno constatato che i titoli formativi e i campi di pratica sono equivalenti e non è necessario disporre provvedimenti di compensazione,</p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e40"><sup><a href="#fnbck-d7e40">1</a></sup><sup></sup> <sup> </sup><a href="https://fedlex.data.admin.ch/eli/cc/2022/518" target="_blank">RS <b>0.412.123.209.1</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">Il presente Accordo di reciproco riconoscimento stabilisce, in base alla procedura comune di cui all’allegato I dell’Intesa, le modalità per il riconoscimento delle qualifiche professionali delle persone che esercitano la professione di odontotecnico in Svizzera e di tecnico di protesi dentarie e apparecchi ortodontici in Québec.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d’applicazione</a>
</h6>
<div class="collapseable">
<p class="absatz ">Il presente Accordo si applica alle persone fisiche che ne fanno domanda e che, nel territorio della Svizzera o del Québec:</p>
<dl>
<dt>a) </dt>
<dd>possiedono un’autorizzazione legale all’esercizio della professione di odontotecnico in Svizzera e di tecnico di protesi dentarie e apparecchi ortodontici in Québec; e</dd>
<dt>b) </dt>
<dd>hanno ottenuto un titolo formativo rilasciato da un’autorità riconosciuta dalla Svizzera o dal Québec.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principi direttivi</a>
</h6>
<div class="collapseable">
<p class="absatz ">I principi direttivi del presente Accordo sono i seguenti:</p>
<dl>
<dt>a) </dt>
<dd>la protezione pubblica, in particolare la protezione della salute e della sicurezza pubbliche;</dd>
<dt>b) </dt>
<dd>la garanzia della qualità dei servizi professionali;</dd>
<dt>c) </dt>
<dd>il rispetto delle norme relative alle lingue ufficiali dei territori interessati;</dd>
<dt>d) </dt>
<dd>l’equità, la trasparenza e la reciprocità;</dd>
<dt>e) </dt>
<dd>l’effettivo reciproco riconoscimento delle qualifiche professionali.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Definizioni</a>
</h6>
<div class="collapseable">
<p class="absatz ">Ai fini del presente Accordo, le espressioni e i termini sotto elencati sono da intendersi come segue.</p>
<p class="man-template-tab-utit-kurs tab-utit9pt-kurs man-font-style-italic ">4.1 «Territorio d’origine»</p>
<p class="absatz ">Territorio nel quale la persona fisica che esercita la professione di odontotecnico in Svizzera o di tecnico di protesi dentarie e apparecchi ortodontici in Québec possiede l’autorizzazione legale all’esercizio della professione e ha ottenuto il proprio titolo formativo.</p>
<p class="man-template-tab-utit-kurs tab-utit9pt-kurs man-font-style-italic ">4.2 «Territorio ospitante»</p>
<p class="absatz ">Territorio nel quale un’autorità competente riceve una domanda di riconoscimento delle qualifiche professionali da parte di una persona in possesso dell’autorizzazione legale all’esercizio della professione che ha ottenuto il titolo formativo nel territorio d’origine. </p>
<p class="man-template-tab-utit-kurs tab-utit9pt-kurs man-font-style-italic ">4.3 «Richiedente»</p>
<p class="absatz ">Persona fisica che presenta una domanda di riconoscimento delle proprie qualifiche professionali all’autorità competente del territorio ospitante.</p>
<p class="man-template-tab-utit-kurs tab-utit9pt-kurs man-font-style-italic ">4.4 «Beneficiario»</p>
<p class="absatz ">Richiedente le cui qualifiche professionali sono state riconosciute dall’autorità competente del territorio ospitante.</p>
<p class="man-template-tab-utit-kurs tab-utit9pt-kurs man-font-style-italic ">4.5 «Titolo formativo»</p>
<p class="absatz ">Qualsiasi diploma, certificato, attestato o altro titolo rilasciato da un’autorità riconosciuta dalla Svizzera o dal Québec, in virtù delle proprie disposizioni legislative, normative o amministrative, che sancisce la conclusione di una formazione svolta nel quadro di una procedura autorizzata dalla Svizzera o dal Québec.</p>
<p class="man-template-tab-utit-kurs tab-utit9pt-kurs man-font-style-italic ">4.6 «Campo di pratica»</p>
<p class="absatz ">Attività o insieme di attività rientranti in una professione regolamentata, compreso il contesto per l’esercizio della professione.</p>
<p class="man-template-tab-utit-kurs tab-utit9pt-kurs man-font-style-italic ">4.7 «Autorizzazione legale all’esercizio della professione»</p>
<p class="absatz ">Permesso, qualifica professionale o qualsiasi altro atto necessario per esercitare la professione di odontotecnico in Svizzera e di tecnico di protesi dentarie e apparecchi ortodontici in Québec, il cui rilascio è subordinato a disposizioni legislative, normative o amministrative.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Condizioni per l’ottenimento dell’autorizzazione legale all’esercizio della professione nel territorio ospitante</a>
</h6>
<div class="collapseable">
<p class="absatz "><b>In </b><b>Svizzera:</b></p>
<dl class="man-template-absatz-struktur-1">
<dt>5.1 </dt>
<dd>Le condizioni stabilite dalla SEFRI che permettono al richiedente di ottenere il riconoscimento delle sue qualifiche professionali finalizzate a conferirgli l’autorizzazione legale all’esercizio della professione di odontotecnico in Svizzera sono le seguenti:<dl>
<dt>a) </dt>
<dd>essere in possesso, nel territorio del Québec, dell’autorizzazione legale all’esercizio della professione di tecnico di protesi dentarie e apparecchi ortodontici;</dd>
<dt>b) </dt>
<dd>aver ottenuto, nel territorio del Québec, da parte di un’autorità riconosciuta dal Québec, il diploma di livello secondario superiore (<i>diplôme d’études collégiales</i>)<i> </i>che dà diritto al permesso rilasciato dall’<i>Ordre pro</i><i>fessionnel des technologues en prothèses et appareils dentaires du Québec</i> conformemente all’articolo 2.04 del <i>Règlement sur les diplômes délivrés par les établissements d’enseignement désignés qui donnent droit aux permis et aux certificats de spécialistes des ordres professionnels</i> (RLRQ, c. C-26, r.2).</dd>
</dl>
</dd>
</dl>
<p class="absatz "><b>In </b><b>Québec:</b></p>
<dl class="man-template-absatz-struktur-1">
<dt>5.2 </dt>
<dd>Le condizioni stabilite dall’<i>Ordre professionnel des technologues en prothèses et appareils dentaires du Québec </i>che permettono al richiedente di ottenere il riconoscimento delle qualifiche professionali finalizzate a conferirgli l’autorizzazione legale all’esercizio della professione di tecnico di protesi dentarie e apparecchi ortodontici in Québec sono le seguenti:<dl>
<dt>a) </dt>
<dd>aver ottenuto, nel territorio della Svizzera, l’attestato federale di capacità di odontotecnico rilasciato dall’autorità cantonale competente in applicazione dell’ordinanza della SEFRI sulla formazione professionale di base Odontotecnica/Odontotecnico con attestato federale di capacità<sup><a href="#fn-d7e199" id="fnbck-d7e199">2</a></sup>;</dd>
<dt>b) </dt>
<dd>avere una conoscenza della lingua francese adeguata all’esercizio della professione, conformemente ai requisiti della <i>Charte de la langue fran</i><i>çaise</i> (RLRQ, c. C-11);</dd>
<dt>c) </dt>
<dd>aver seguito una sessione informativa di dieci (10) ore al massimo organizzata dall’<i>Ordre des technologues en prothèses et appareils dentaires du Québec </i>avente per oggetto le leggi e i regolamenti che disciplinano la pratica professionale dei tecnici di protesi dentarie e apparecchi ortodontici in Québec. </dd>
</dl>
</dd>
</dl>
<div class="footnotes"><p id="fn-d7e199"><sup><a href="#fnbck-d7e199">2</a></sup><sup></sup> <b></b><a href="https://fedlex.data.admin.ch/eli/cc/2017/602" target="_blank"><b>RS 412.101.220.70</b></a></p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Effetti del riconoscimento</a>
</h6>
<div class="collapseable">
<p class="absatz "><b>In </b><b>Québec:</b></p>
<dl class="man-template-absatz-struktur-1">
<dt>6.1 </dt>
<dd>Il richiedente che soddisfa le condizioni per l’ottenimento riceve da parte dell’<i>Ordre professionnel des technologues en prothèses et appareils dentaires du Québec </i>l’autorizzazione legale all’esercizio della professione di tecnico di protesi dentarie e apparecchi ortodontici.</dd>
<dt>6.2 </dt>
<dd>L’autorizzazione legale presenta le seguenti caratteristiche. </dd>
<dt></dt>
<dd>Oltre a quelle consentite dalla legge, si possono svolgere le seguenti attività professionali: progettare, fabbricare e riparare protesi e apparecchi ortodontici secondo una prescrizione.</dd>
<dt></dt>
<dd>Il titolare di un permesso di tecnico di protesi dentarie e apparecchi ortodontici iscritto all’albo dei membri dell’<i>Ordre professionnel des technologues en prothèses et appareils dentaires du Québec </i>può avvalersi dei seguenti titoli, abbreviazioni e iniziali: «technologue en prothèses et appareils dentaires», «Dental Prosthesis and Appliance Technologist», «T.P.A.D.» e «D.P.A.T.»</dd>
</dl>
<p class="absatz "><b>In </b><b>Svizzera:</b></p>
<dl class="man-template-absatz-struktur-1">
<dt>6.3 </dt>
<dd>Il richiedente che soddisfa le condizioni per l’ottenimento riceve una decisione di riconoscimento rilasciata dalla SEFRI che sancisce l’equivalenza del titolo formativo quebecchese con l’attestato federale di capacità di odontotecnico.</dd>
<dt>6.4 </dt>
<dd>L’autorizzazione legale all’esercizio della professione, anche come indipendente, si basa direttamente sulla decisione di riconoscimento della SEFRI. Talvolta è richiesta un’iscrizione pro forma in un registro cantonale, che non dipende da altre formalità legate alle qualifiche professionali.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Procedura per la domanda di riconoscimento delle qualifiche professionali</a>
</h6>
<div class="collapseable">
<p class="absatz "><b>In </b><b>Svizzera:</b></p>
<dl class="man-template-absatz-struktur-1">
<dt>7.1 </dt>
<dd>I richiedenti devono inviare le domande di riconoscimento delle qualifiche professionali per via elettronica al seguente indirizzo:</dd>
<dt></dt>
<dd>www.sbfi.admin.ch/becc</dd>
<dt>7.2 </dt>
<dd>Ai fini dell’applicazione dell’Accordo, il richiedente deve caricare nel sistema informatico accessibile tramite il link riportato qui sopra una copia digitale delle sue qualifiche professionali e di un documento d’identità.</dd>
</dl>
<p class="absatz "><b>In </b><b>Québec:</b></p>
<dl class="man-template-absatz-struktur-1">
<dt>7.3 </dt>
<dd>I richiedenti devono inviare le domande di riconoscimento delle qualifiche professionali al seguente indirizzo:</dd>
<dt></dt>
<dd><i>Ordre professionnel des technologues en prothèses et appareils dentaires du Québec</i></dd>
<dt></dt>
<dd>www.otpadq.com</dd>
<dt>7.4 </dt>
<dd>Ai fini dell’applicazione dell’Accordo, il richiedente deve fornire all’<i>Ordre professionnel des technologues en prothèses et appareils dentaires du Québec </i>i seguenti documenti:<dl>
<dt>a) </dt>
<dd>una copia autenticata dell’attestato federale di capacità menzionato nell’articolo 5.2 a) di cui è titolare;</dd>
<dt>b) </dt>
<dd>il modulo, debitamente compilato, per chiedere il rilascio del permesso di tecnico di protesi dentarie e apparecchi ortodontici, disponibile al seguente indirizzo:  </dd>
<dt></dt>
<dd>www.otpadq.com</dd>
<dt>c) </dt>
<dd>un documento d’identità munito di fotografia;</dd>
<dt>d) </dt>
<dd>una prova che attesti una conoscenza del francese adeguata all’esercizio della professione, conformemente ai requisiti della <i>Charte de la langue française (chapitre C-11)</i>.</dd>
</dl>
</dd>
</dl>
<p class="absatz ">Le autorità si appellano alla cooperazione amministrativa ai sensi dell’articolo 10 al fine di procedere alla verifica per via elettronica dell’autenticità dei documenti prodotti. </p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedura amministrativa per il trattamento delle domande applicata dalle autorità competenti</a>
</h6>
<div class="collapseable">
<p class="absatz ">Per il trattamento delle domande di riconoscimento le autorità competenti applicano la seguente procedura amministrativa:</p>
<dl>
<dt>a) </dt>
<dd>l’autorità competente del territorio ospitante conferma, entro trenta (30) giorni dalla data di ricezione, di essere in possesso del dossier del richiedente e, qualora necessario, lo informa tempestivamente degli eventuali documenti mancanti;</dd>
<dt>b) </dt>
<dd>l’autorità competente del territorio ospitante esamina nel più breve tempo possibile la domanda di riconoscimento delle qualifiche professionali finalizzata all’ottenimento dell’autorizzazione legale all’esercizio della professione di odontotecnico in Svizzera e della professione di tecnico di protesi dentarie e apparecchi ortodontici in Québec;</dd>
<dt>c) </dt>
<dd>in ogni caso, l’autorità competente del territorio ospitante informa per iscritto il richiedente in merito alle condizioni per il riconoscimento delle qualifiche professionali nonché alle altre condizioni e modalità per il rilascio dell’autorizzazione legale all’esercizio della professione entro sessanta (60) giorni dalla presentazione del dossier completo. Le autorità competenti possono tuttavia prorogare questo termine di trenta (30) giorni;</dd>
<dt>d) </dt>
<dd>le decisioni inviate al richiedente devono essere motivate dalle autorità competenti;</dd>
<dt>e) </dt>
<dd>le autorità competenti informano il richiedente dei rimedi giuridici a sua disposizione in vista del riesame della decisione relativa alla domanda. </dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Ricorso per il riesame delle decisioni delle autorità competenti</a>
</h6>
<div class="collapseable">
<p class="absatz "><b>In </b><b>Svizzera:</b></p>
<dl class="man-template-absatz-struktur-1">
<dt>9.1 </dt>
<dd>In Svizzera il richiedente può presentare ricorso presso il Tribunale amministrativo federale entro trenta (30) giorni dalla notifica della decisione. La procedura dettagliata è descritta nell’articolo 44 e seguenti della <a href="https://www.fedlex.admin.ch/eli/cc/1969/737_757_755/fr" target="_blank">legge federale del 20 dicembre 1968<sup><a href="#fn-d7e364" id="fnbck-d7e364">3</a></sup> </a>sulla procedura amministrativa. Per presentare ricorso è necessario disporre di un recapito in Svizzera.</dd>
</dl>
<p class="absatz "><b>In </b><b>Québec:</b></p>
<dl class="man-template-absatz-struktur-1">
<dt>9.2 </dt>
<dd>Il richiedente può chiedere la revisione della decisione adottata dal Consiglio d’amministrazione dell’<i>Ordre professionnel des technologues en prothèses et appareils dentaires du Québec </i>che rifiuta di riconoscere l’adempimento di una delle condizioni, escluse le qualifiche professionali, inviando una domanda di revisione scritta all’<i>Ordre professionnel des technologues en prothèses et appareils dentaires du Québec </i>entro trenta (30) giorni dalla data di ricezione della decisione.</dd>
<dt>9.3 </dt>
<dd>L’<i>Ordre professionnel des technologues en prothèses et appareils dentaires du Québec </i>comunica al richiedente la data della riunione durante la quale sarà esaminata la sua domanda di revisione almeno quindici (15) giorni prima della data prevista per la riunione inviandogli un avviso tramite raccomandata o qualsiasi mezzo tecnologico.</dd>
<dt>9.4 </dt>
<dd>Qualora desideri fare delle osservazioni per iscritto, il richiedente deve inviarle all’<i>Ordre professionnel des technologues en prothèses et appareils dentaires du Québec</i> almeno due (2) giorni lavorativi prima della riunione durante la quale sarà esaminata la sua domanda di revisione.</dd>
<dt></dt>
<dd>Il comitato istituito dal Consiglio d’amministrazione dell’<i>Ordre professionnel des technologues en prothèses et appareils dentaires du Québec </i>e designato da quest’ultimo per agire a tale titolo esamina la domanda di revisione ed emana una decisione scritta motivata entro sessanta (60) giorni dalla data di ricezione della domanda.</dd>
<dt></dt>
<dd>Il comitato è composto da persone diverse rispetto ai membri del Consiglio d’amministrazione dell’<i>Ordre professionnel des technologues en prothèses et appareils dentaires du Québec</i>.</dd>
<dt>9.5 </dt>
<dd>La decisione del comitato è definitiva e deve essere trasmessa al richiedente tramite raccomandata o qualsiasi mezzo tecnologico entro trenta (30) giorni dalla data della riunione durante la quale è stata emanata.</dd>
</dl>
<div class="footnotes"><p id="fn-d7e364"><sup><a href="#fnbck-d7e364">3</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Collaborazione tra le autorità</a>
</h6>
<div class="collapseable">
<p class="absatz ">Le Parti collaborano strettamente e si prestano reciproca assistenza al fine di agevolare l’applicazione e il buon funzionamento del presente Accordo, in particolare per verificare la pertinenza e l’autenticità dei documenti prodotti.</p>
<p class="absatz ">Se, dopo aver esaurito tutti gli strumenti a loro disposizione, continuano a riscontrare difficoltà nell’applicazione dell’Accordo, le Parti potranno rivolgersi entro un termine ragionevole al Comitato bilaterale per il reciproco riconoscimento delle qualifiche professionali (denominato di seguito «Comitato bilaterale»). </p>
<p class="absatz ">Ai fini del presente Accordo, le Parti designano gli enti qui appresso come interlocutori.</p>
<p class="absatz "><b>Per la </b><b>Svizzera</b><b>:</b></p>
<p class="absatz man-text-align-left ">Segreteria di Stato per la formazione, la ricerca e l’innovazione (SEFRI)<br>Unità Cooperazione internazionale in materia di formazione e di qualifiche professionali IBQ<br>Einsteinstrasse 2<br>3003 Berna<br>puntodicontatto@sbfi.admin.ch</p>
<p class=" man-text-align-left "></p>
<p class="absatz "><b>Per il Québec:</b></p>
<p class="absatz man-text-align-left ">Secrétaire de l’Ordre<b><br></b>Ordre professionnel des technologues en prothèses et appareils dentaires du Québec<b><br></b>1200, McGill College, Suite 1500, BP 51<br>Montréal (Québec) H3B 4G7 <br>dg@otpadq.com</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Informazioni</a>
</h6>
<div class="collapseable"><p class="absatz ">Le Parti convengono di rendere accessibili ai richiedenti le informazioni pertinenti relative alle loro domande di riconoscimento delle qualifiche professionali.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Protezione dei dati personali</a>
</h6>
<div class="collapseable"><p class="absatz ">Le Parti garantiscono la protezione dei dati personali reciprocamente scambiati nel rispetto della legislazione sulla protezione dei dati personali applicabile nei territori della Svizzera e del Québec.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Circolazione</a>
</h6>
<div class="collapseable"><p class="absatz ">Il presente Accordo non pregiudica le disposizioni in materia di ingresso, soggiorno e impiego dei cittadini stranieri nei territori della Svizzera e del Québec, conformemente alla legislazione in vigore nel rispettivo territorio.</p></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Modifiche alla professione</a>
</h6>
<div class="collapseable">
<p class="absatz ">Le Parti si impegnano a comunicarsi reciprocamente eventuali modifiche ai titoli formativi e ai campi di pratica interessati dal presente Accordo e concernenti la professione di odontotecnico in Svizzera e di tecnico di protesi dentarie e apparecchi ortodontici in Québec.</p>
<p class="absatz ">In particolare, si informano reciprocamente quando, nei rispettivi territori, tali modifiche determinano un cambiamento delle norme professionali che può inficiare i risultati dell’analisi comparata effettuata ai fini del presente Accordo.</p>
<p class="absatz ">Nel caso in cui le modifiche influiscano in modo sostanziale sui risultati dell’analisi comparata, le autorità competenti svizzera e quebecchese possono concordare degli emendamenti, che diventeranno parte integrante del presente Accordo.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Attuazione</a>
</h6>
<div class="collapseable">
<p class="absatz ">Nel rispetto dei loro poteri e delle loro prerogative, le Parti si impegnano ad adottare tutte le misure necessarie per l’attuazione del presente Accordo al fine di assicurare l’effettivo riconoscimento delle qualifiche professionali dei richiedenti.</p>
<p class="absatz ">L’attuazione del presente Accordo avviene con l’entrata in vigore delle necessarie misure legislative e normative. Le autorità competenti si informano reciprocamente circa l’adempimento delle misure.</p>
<p class="absatz ">Le Parti comunicano periodicamente ai rispettivi punti di contatto quanto intrapreso e informano i rappresentanti del Comitato bilaterale in merito alle difficoltà riscontrate nell’attuazione del presente Accordo.</p>
<p class="absatz ">Le Parti inviano al Comitato bilaterale una copia del presente Accordo nonché ogni bozza di emendamento che potrebbe essere apportato al testo.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Disposizioni finali</a>
</h6>
<div class="collapseable">
<p class="absatz ">Di comune accordo, le Parti possono aggiornare il presente Accordo e procedere, qualora necessario, agli emendamenti richiesti dopo un periodo di due (2) anni dall’entrata in vigore.</p>
<p class="absatz ">L’elenco dei titoli formativi, dei programmi di studio e dei periodi di riconoscimento di cui agli articoli 5.1 b) e 5.2 a) può comunque essere modificato mediante scambio di lettere tra le Parti. Una copia di tale scambio deve essere inviata al Comitato bilaterale.</p>
<p class="absatz ">Il presente Accordo può essere denunciato di comune accordo o unilateralmente. La denuncia diventa effettiva sei (6) mesi dopo il ricevimento della notifica scritta.</p>
<p class="absatz ">In caso di modifica o di denuncia, i diritti acquisiti dai richiedenti restano immutati. Le Parti disciplinano di comune accordo la gestione dei diritti in corso di acquisizione.</p>
<p class="absatz ">Le modifiche apportate conformemente al primo e al secondo capoverso del presente articolo costituiscono parte integrante del presente Accordo e diventano effettive con l’entrata in vigore delle misure normative necessarie alla loro applicazione.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i Plenipotenziari sottoscritti, debitamente autorizzati a tal fine, hanno firmato il presente Accordo concernente il reciproco riconoscimento delle qualifiche professionali degli odontotecnici in Svizzera e dei tecnici di protesi dentarie e apparecchi ortodontici in Québec.</p>
<p class="absatz ">Fatto il 14 giugno 2022, in due esemplari.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per <br>la Segreteria di Stato per la formazione, la ricerca e l’innovazione:<br></p>
<p class="unterschriftenfi ">Martina Hirayama</p>
</td>
<td>
<p class="unterschriftenfi1 ">Per <br>l’Ordre professionnel des technologues en prothèses et appareils dentaires du Québec:</p>
<p class="unterschriftenfi ">Stéphan Provencher</p>
</td>
</tr></table></div>
<?del-struct abstand4pt><p class="abstand1seite "></p>
</div></section></main>
</div></body>
</html>
