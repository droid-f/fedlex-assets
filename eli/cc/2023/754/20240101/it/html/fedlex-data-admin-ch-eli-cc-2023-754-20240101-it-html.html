<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--172.019.1 --><p class="srnummer ">172.019.1 </p>
<h1 class="erlasstitel botschafttitel ">Ordinanza <br>concernente l’impiego di mezzi elettronici per l’adempimento dei compiti delle autorità</h1>
<h2 class="erlasskurztitel ">(OMeCA)</h2>
<p class="erlassdatum ">del 22 novembre 2023 (Stato 1° gennaio 2024)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">vista la legge federale del 17 marzo 2023<sup><a href="#fn-d8e21" id="fnbck-d8e21">1</a></sup> concernente l’impiego di mezzi elettronici per l’adempimento dei compiti delle autorità (LMeCA),</p>
<p class="man-template-verb ">ordina:</p>
<div class="footnotes"><p id="fn-d8e21"><sup><a href="#fnbck-d8e21">1</a></sup><sup></sup> <a href="https://fedlex.data.admin.ch/eli/cc/2023/682" target="_blank">RS <b>172.019</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Campo di applicazione della LMeCA</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> Le convenzioni concluse tra il Consiglio federale e i Servizi del Parlamento, i tribunali della Confederazione e il Ministero pubblico della Confederazione sul loro assoggettamento alla LMeCA sono pubblicate nel Foglio federale.</p>
<p class="absatz "><sup>2</sup> Il settore Trasformazione digitale e governance delle TIC (settore TDT) della Cancelleria federale pubblica un elenco delle autorità federali assoggettate alla LMeCA in virtù del capoverso 1 e delle disposizioni di tale legge ad esse applicabili.</p>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: «eOperations Svizzera SA»</a>
</h1>
<div class="collapseable"><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz "><sup>1</sup> La Confederazione partecipa alla società «eOperations Svizzera SA» tramite l’acquisto di azioni.</p>
<p class="absatz "><sup>2</sup> I dipartimenti e la Cancelleria federale possono avvalersi della società «eOperations Svizzera SA» come fornitore di prestazioni esterno per le prestazioni seguenti, purché essa le fornisca contestualmente anche alle autorità dei Cantoni e dei Comuni:</p>
<dl>
<dt>a. </dt>
<dd>acquisto, sviluppo e gestione di mezzi delle tecnologie dell’informazione e della comunicazione (mezzi TIC);</dd>
<dt>b. </dt>
<dd>acquisto e fornitura di prestazioni di servizi connesse ai mezzi TIC.</dd>
</dl>
<p class="absatz "><sup>3</sup> Il Dipartimento federale delle finanze esercita i diritti di azionista d’intesa con la Cancelleria federale. Funge inoltre da interlocutore per gli organi direttivi della società «eOperations Svizzera SA».</p>
<p class="absatz "><sup>4</sup> La delega della competenza per l’esecuzione di procedure di appalto alla società «eOperations Svizzera SA» è retta dall’ordinanza del 24 ottobre 2012<sup><a href="#fn-d8e72" id="fnbck-d8e72">2</a></sup> concernente l’organizzazione degli acquisti pubblici dell’Amministrazione federale.</p>
<div class="footnotes"><p id="fn-d8e72"><sup><a href="#fnbck-d8e72">2</a></sup><sup></sup> <a href="https://fedlex.data.admin.ch/eli/cc/2012/695" target="_blank">RS <b>172.056.15</b></a></p></div>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Dati pubblici aperti</a>
</h1>
<div class="collapseable"><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz "><sup>1</sup> Per i requisiti posti alla pubblicazione di cui all’articolo 10 capoversi 1 e 4 LMeCA vale quanto segue:</p>
<dl>
<dt>a. </dt>
<dd>la pubblicazione avviene tempestivamente se i dati sono resi accessibili al pubblico il prima possibile dopo la loro raccolta o creazione e il loro raggruppamento sotto forma di dati strutturati. A tal fine, le unità amministrative tengono conto soprattutto del tipo di dati e della loro utilità per la società, l’ambiente e l’economia. I dati che variano costantemente devono essere pubblicati subito dopo il loro rilevamento con l’ausilio di un’interfaccia elettronica;</dd>
<dt>b. </dt>
<dd>la pubblicazione è leggibile elettronicamente se presuppone l’utilizzo di un formato standardizzato o consolidato, strutturato in modo tale da consentire alle applicazioni software di individuare, riconoscere ed estrarre facilmente i dati. Per quanto possibile, i dati sono inoltre forniti mediante interfacce elettroniche;</dd>
<dt>c. </dt>
<dd>il formato aperto è un formato elettronico che facilita l’accesso diretto ai dati e la loro elaborazione automatica, è completamente documentato pubblicamente e può essere utilizzato senza restrizioni in materia di proprietà intellettuale o altre restrizioni legali. L’Ufficio federale di statistica (UST) pubblica un elenco dei formati raccomandati.</dd>
</dl>
<p class="absatz "><sup>2</sup> I dati provenienti dalla ricerca finanziata con fondi pubblici non sono considerati dati pubblici ai sensi dell’articolo 10 capoverso 1 LMeCA. Non vi è l’obbligo di pubblicarli secondo i criteri di cui al capoverso 1. </p>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Armonizzazione dei dati delle autorità federali</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. </b><b>4</b> Principi</a>
</h6>
<div class="collapseable"> <p class="absatz "><sup>1</sup> Allo scopo di agevolare l’utilizzo multiplo dei dati, le autorità federali assoggettate alla LMeCA garantiscono che i dati con lo stesso significato vengano descritti nello stesso modo (armonizzazione).</p>
<p class="absatz "><sup>2</sup> Descrivono e armonizzano i dati e le interfacce in base al loro ciclo di vita.</p>
<p class="absatz "><sup>3</sup> Comunicano all’UST quali sono gli interlocutori per i compiti di cui alla presente sezione.</p>
<p class="absatz "><sup>4</sup> I metadati dei dati armonizzati sono pubblicati sulla piattaforma di interoperabilità dell’UST.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Coordinamento tra le autorità</a>
</h6>
<div class="collapseable"> <p class="absatz "><sup>1</sup> L’UST sviluppa gli strumenti necessari per l’armonizzazione.</p>
<p class="absatz "><sup>2</sup> Coordina i compiti di standardizzazione e armonizzazione tra i servizi coinvolti e promuove una forma comune di rappresentazione dei metadati.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Coordinamento in settori trasversali</a>
</h6>
<div class="collapseable"> <p class="absatz "><sup>1</sup> Le autorità competenti principalmente in ambiti in cui più autorità elaborano dati presentano le loro richieste all’UST.</p>
<p class="absatz "><sup>2</sup> L’UST stabilisce le autorità coinvolte e gli ambiti di comune accordo.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Procedura</a>
</h6>
<div class="collapseable"> <p class="absatz "><sup>1</sup> L’UST rileva il fabbisogno di armonizzazione in collaborazione con i rappresentanti dei servizi interessati e mette le informazioni a disposizione delle autorità coinvolte.</p>
<p class="absatz "><sup>2</sup> Costituisce gruppi di lavoro tematici e ne informa le autorità interessate. Queste ultime designano la loro rappresentanza nei gruppi di lavoro.</p>
<p class="absatz "><sup>3</sup> I gruppi di lavoro tematici elaborano congiuntamente gli standard semantici o propongono gli standard semantici esistenti da utilizzare. Per quanto possibile e opportuno, si accordano su un unico standard comune.</p>
<p class="absatz "><sup>4</sup> Le autorità pubblicano gli standard semantici sulla piattaforma di interoperabilità e aggiornano regolarmente le loro informazioni e i metadati in forma adeguata. Sono responsabili per la correttezza delle indicazioni.</p>
<p class="absatz "><sup>5</sup> L’UST disciplina i requisiti e la procedura per la pubblicazione dei metadati sulla piattaforma di interoperabilità.</p>
<p class="absatz "><sup>6</sup> Le autorità federali assoggettate alla LMeCA adottano gli standard semantici per i loro dati.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Metadati</a>
</h6>
<div class="collapseable"> <p class="absatz "><sup>1</sup> I metadati devono contenere almeno le seguenti indicazioni: </p>
<dl>
<dt>a. </dt>
<dd>una descrizione generale del contenuto;</dd>
<dt>b. </dt>
<dd>l’autorità responsabile;</dd>
<dt>c. </dt>
<dd>l’accessibilità dei dati;</dd>
<dt>d. </dt>
<dd>la struttura dei dati;</dd>
<dt>e. </dt>
<dd>le nomenclature;</dd>
<dt>f. </dt>
<dd>le caratteristiche qualitative. </dd>
</dl>
<p class="absatz "><sup>2</sup> L’UST definisce i dettagli di queste categorie di metadati e la loro forma d’intesa con la Cancelleria federale.</p>
<p class="absatz "><sup>3</sup> I capoversi 1 e 2 non si applicano ai metadati dei geodati di base di diritto federale; questi sono retti dalla normativa sulla geoinformazione. D’intesa con l’Ufficio federale di topografia, l’UST garantisce la pubblicazione sulla piattaforma di interoperabilità.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Partecipazione ai costi da parte dei Cantoni </a>
</h1>
<div class="collapseable"><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz "><sup>1</sup> La partecipazione dei Cantoni ai costi dei mezzi TIC delle autorità federali di cui all’articolo 11 capoverso 4 LMeCA è determinata in base alle spese complessive per il materiale e il personale, compreso l’ammortamento, proporzionalmente al volume di utilizzo.</p>
<p class="absatz "><sup>2</sup> Il volume di utilizzo di un Cantone comprende l’utilizzo dei mezzi TIC da parte delle sue autorità e dei suoi Comuni come pure delle persone di diritto pubblico o privato a cui il Cantone ha affidato compiti pubblici.</p>
<p class="absatz "><sup>3 </sup>Salvo disposizioni contrarie del diritto federale, l’autorità federale che mette a disposizione i mezzi TIC conclude con i Cantoni che ne fanno uso una convenzione sulla partecipazione ai costi. L’utilizzo da parte dei Cantoni può essere disciplinato anche in contratti stipulati con la società «eOperations Svizzera SA».</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Progetti pilota</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Obbligo di informazione e di documentazione</a>
</h6>
<div class="collapseable"> <p class="absatz "><sup>1</sup> Il servizio competente per il progetto pilota informa annualmente il settore TDT della Cancelleria federale e i servizi di vigilanza e coordinamento competenti sullo stato di avanzamento del progetto pilota.</p>
<p class="absatz "><sup>2</sup> In caso di eventi particolari li informa entro un mese.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. </b><b>11</b><b></b> <b></b>Finanziamento</a>
</h6>
<div class="collapseable"> <p class="absatz ">I progetti pilota di cui all’articolo 15 LMeCA sono finanziati tramite i crediti approvati per i dipartimenti e la Cancelleria federale o le risorse assegnate in modo centralizzato secondo l’articolo 33 dell’ordinanza del 25 novembre 2020<sup><a href="#fn-d8e268" id="fnbck-d8e268">3</a></sup> sulla trasformazione digitale e l’informatica.</p>
<div class="footnotes"><p id="fn-d8e268"><sup><a href="#fnbck-d8e268">3</a></sup><sup></sup> <a href="https://fedlex.data.admin.ch/eli/cc/2020/988" target="_blank">RS <b>172.010.58</b></a></p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12 </b><b></b> <b></b>Modifica di un altro atto normativo</a>
</h6>
<div class="collapseable"> <p class="absatz ">La modifica di un altro atto normativo è disciplinata nell’allegato.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Entrata in vigore</a>
</h6>
<div class="collapseable"> <p class="absatz ">La presente ordinanza entra in vigore il 1° gennaio 2024.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p class="titelanhtext ">(art. 12)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Modifica di un altro atto normativo</a>
</h2>
<div class="collapseable">
<p class="absatz ">...<sup><a href="#fn-d8e312" id="fnbck-d8e312">4</a></sup></p>
<div class="footnotes"><p id="fn-d8e312"><sup><a href="#fnbck-d8e312">4</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2023/754" target="_blank">RU<b> 2023 </b>754</a>.</p></div>
</div></section>
</div></section></div>
</div></body>
</html>
