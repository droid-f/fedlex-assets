<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-rm</title>
</head>
<body><div id="lawcontent">
<div id="preface">
<p class="absatzkurs man-font-style-italic ">Rumantsch è ina lingua naziunala, ma ina lingua parzialmain uffiziala da la Confederaziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina validitad legala.</p>
<!--413.11--><p class="srnummer ">413.11</p>
<h1 class="erlasstitel botschafttitel ">Ordinaziun <br>davart la renconuschientscha dals attestats da maturitad gimnasiala</h1>
<h2 class="erlasskurztitel ">(ORM)</h2>
<p class="erlassdatum ">dals 28 da zercladur 2023 (versiun dal 1. d’avust 2024)</p>
</div>
<div id="preamble"><div>
<p class="man-template-autor ">Il Cussegl federal svizzer,</p>
<p class="ingress ">sa basond sin l’artitgel 39 alinea 2 da la Lescha dals 4 d’october 1991 davart las SPF<sup><a href="#fn-d7e23" id="fnbck-d7e23">1</a></sup> e sin l’artitgel 60 da la Lescha dals 23 da zercladur 2006 davart las professiuns medicalas<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb ">ordinescha:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1993/210_210_210" target="_blank">SR <b>414.110</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/cc/2007/537" target="_blank">SR <b>811.11</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun:  Disposiziuns generalas</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Object</a>
</h6>
<div class="collapseable"><p class="absatz ">Questa ordinaziun fixescha las pretensiuns minimalas per las scolaziuns da maturitad gimnasiala e las prescripziuns areguard las mesiras chantunalas che ston esser ademplidas, per ch’in attestat da maturitad gimnasiala chantunal u renconuschì sin plaun chantunal vegnia renconuschì sin plaun naziunal.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Effect da la<b> </b>renconuschientscha</a>
</h6>
<div class="collapseable">
<p class="absatz "><sup>1</sup> Cun la renconuschientscha vegni constatà, che:</p>
<dl>
<dt>a. </dt>
<dd>ils attestats da maturitad renconuschids sin plaun naziunal èn equivalents;</dd>
<dt>b. </dt>
<dd>las scolaziuns da maturitad respectivas correspundan a las pretensiuns minimalas; e</dd>
<dt>c. </dt>
<dd>las prescripziuns areguard las mesiras chantunalas èn ademplidas.</dd>
</dl>
<p class="absatz "><sup>2</sup> Ils attestats da maturitad renconuschids sin plaun naziunal conferman, che lur titulars hajan las enconuschientschas ed abilitads ch’èn necessarias per:</p>
<dl>
<dt>a.  </dt>
<dd>studegiar ad in’universitad u ad ina scola auta da pedagogia;</dd>
<dt>b.  </dt>
<dd>vegnir admess als examens federals che permettan da frequentar ina scolaziun universitara tenor la Lescha dals 23 da zercladur 2006 davart las professiuns medicalas.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Basas per examinar l’equivalenza</a>
</h6>
<div class="collapseable">
<p class="absatz "><sup>1</sup> <inl>Las</inl><sup> </sup>b<inl>asas per examinar l’equivalenza dals attestats da maturitad en vista a la renco</inl><inl>nuschientscha èn las</inl> pretensiuns minimalas per las scolaziuns da maturitad gimnasiala da l’ordinaziun qua avant maun sco er las pretensiuns minimalas ch’èn vegnidas fixadas da la <inl>Conferenza da las directuras e dals directurs chantunals da l’educaziun publica (CDEP) en in plan d’instrucziun general.</inl></p>
<p class="absatz "><sup>2</sup> En spezial vegnan resguardadas las pretensiuns minimalas dal plan d’instrucziun general concernent:</p>
<dl>
<dt>
<tmp:inl name="w:shd" md="S" id="d7e433" xmlns:tmp="urn:com:c-moria:legi4ch:xslt:temp"></tmp:inl>a.<tmp:inl md="E" id="d7e433" xmlns:tmp="urn:com:c-moria:legi4ch:xslt:temp"></tmp:inl><tmp:inl name="w:shd" md="S" id="d7e437" xmlns:tmp="urn:com:c-moria:legi4ch:xslt:temp"></tmp:inl> <tmp:inl id="d7e437" md="E" xmlns:tmp="urn:com:c-moria:legi4ch:xslt:temp"></tmp:inl>
</dt>
<dd>
<tmp:inl name="w:shd" id="d7e437" md="S" xmlns:tmp="urn:com:c-moria:legi4ch:xslt:temp"></tmp:inl>ils champs d’emprender e las cumpetenzas specificas en ils roms funda<tmp:inl md="E" id="d7e437" xmlns:tmp="urn:com:c-moria:legi4ch:xslt:temp"></tmp:inl><tmp:inl name="w:shd" md="S" id="d7e442" xmlns:tmp="urn:com:c-moria:legi4ch:xslt:temp"></tmp:inl>mentals;<tmp:inl md="E" id="d7e442" xmlns:tmp="urn:com:c-moria:legi4ch:xslt:temp"></tmp:inl>
</dd>
<dt>b. </dt>
<dd>
<tmp:inl name="w:shd" md="S" id="d7e457" xmlns:tmp="urn:com:c-moria:legi4ch:xslt:temp"></tmp:inl>las directivas per la tscherna dals champs d’emprender e per las cumpetenzas specificas en ils roms dal sectur d’elecziun obligatoric;<tmp:inl md="E" id="d7e457" xmlns:tmp="urn:com:c-moria:legi4ch:xslt:temp"></tmp:inl>
</dd>
<dt>c. </dt>
<dd>las cumpetenzas da basa specificas per l’abilitad generala da studegiar;</dd>
<dt>d. </dt>
<dd>l’integraziun dals secturs d’instrucziun transversals, en spezial las cumpetenzas transversalas e l’interdisciplinaritad;</dd>
<dt>e. </dt>
<dd>la lavur da maturitad.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Premissas per la renconuschientscha</a>
</h6>
<div class="collapseable">
<p class="absatz ">In attestat da maturitad gimnasiala chantunal u renconuschì sin plaun chantunal vegn renconuschì sin plaun naziunal, sche:</p>
<dl>
<dt>a. </dt>
<dd>la scolaziun da maturitad gimnasiala respectiva ademplescha las pretensiuns minimalas tenor ils artitgels 5–29; e</dd>
<dt>b. </dt>
<dd>las mesiras chantunalas èn vegnidas realisadas tenor ils artitgels 31 e 32.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun:  Pretensiuns minimalas per las scolaziuns da maturitad gimnasiala</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Scolas da maturitad</a>
</h6>
<div class="collapseable"><p class="absatz ">La scolaziun da maturitad gimnasiala ha lieu en ina scola da furmaziun generala a temp cumplain dal stgalim secundar II u en ina scola da furmaziun generala a temp cumplain u parzial per persunas creschidas.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Finamiras da la furmaziun</a>
</h6>
<div class="collapseable">
<p class="absatz "><sup>1</sup> La finamira da la scolaziun da maturitad è quella, ch’ils maturands hajan quella madirezza persunala ch’è la premissa per in studi universitar e che als prepara per incumbensas pretensiusas en la societad. Per quest intent:</p>
<dl>
<dt>a. </dt>
<dd>vegnan intermediadas als scolars las cumpetenzas fundamentalas ch’èn necessarias en vista ad in emprender per vita duranta;</dd>
<dt>b. </dt>
<dd>vegnan promovidas l’avertadad spiertala e l’abilitad dals scolars da pensar en moda critica e da giuditgar en moda autonoma;</dd>
<dt>c. </dt>
<dd>vegn purschida ina furmaziun diversifitgada, equilibrada e coerenta, dentant betg ina scolaziun spezialisada u professiunala;</dd>
<dt>d. </dt>
<dd>vegnan promovidas l’intelligenza, la voluntad, la sensibilitad etica ed artistica sco er las abilitads fisicas dals scolars.</dd>
</dl>
<p class="absatz "><sup>2</sup> Ils maturands èn abels da:</p>
<dl>
<dt>a. </dt>
<dd>s’acquistar novas enconuschientschas e cumpetenzas specificas e transversalas;</dd>
<dt>b. </dt>
<dd>sviluppar lur interess, lur imaginaziun e lur abilitad da communitgar;</dd>
<dt>c. </dt>
<dd>lavurar sulets ed en gruppas;</dd>
<dt>d. </dt>
<dd>pensar logic e d’abstrahar;</dd>
<dt>e. </dt>
<dd>pensar en moda intuitiva, analoga e cumplessiva;</dd>
<dt>f. </dt>
<dd>chapir modas da pensar e da lavurar scientificas e d’applitgar talas sin in nivel propedeutic; e</dd>
<dt>g. </dt>
<dd>sa fatschentar cun las pussaivladads e cun ils cunfins da las metodas per acquistar enconuschientschas scientificas.</dd>
</dl>
<p class="absatz "><sup>3</sup> Els san la lingua d’instrucziun ed han las cumpetenzas per s’exprimer en moda autonoma en autras linguas, particularmain en almain in’ulteriura lingua naziunala. Els èn abels da s’exprimer cleramain, correctamain e cun sensibilitad, ed els emprendan d’enconuscher las ritgezzas e las particularitads da las culturas ch’èn colliadas cun las linguas.</p>
<p class="absatz "><sup>4</sup> Els san s’orientar en lur mund natiral, tecnic, economic, social e cultural, e quai areguard il preschent, il passà ed il futur sco er sin nivel naziunal ed internaziunal. Els èn pronts da surpigliar responsabladad envers sasezs, envers lur conumans, envers la societad ed envers la natira.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Durada</a>
</h6>
<div class="collapseable">
<p class="absatz "><sup>1</sup> La scolaziun da maturitad gimnasiala dura almain 4 onns.</p>
<p class="absatz "><sup>2</sup> En scolas da maturitad per persunas creschidas dura la scolaziun che prepara per la maturitad almain 3 onns. Ina part adequata da questa scolaziun ha lieu sco instrucziun da preschientscha.</p>
<p class="absatz "><sup>3</sup> Per scolars che vegnan d’auters tips da scola dal stgalim secundar II e che vegnan admess a la scolaziun da maturitad gimnasiala, cumpiglia la scolaziun per regla almain l’instrucziun dals ultims 2 onns avant la maturitad.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Persunas d’instrucziun</a>
</h6>
<div class="collapseable">
<p class="absatz "><sup>1</sup> Ils roms tenor ils artitgels 11–13 vegnan instruids da persunas d’instrucziun che han acquistà il diplom d’instrucziun per scolas da maturitad u che han terminà ina scolaziun equivalenta. Sch’igl è pussaivel da far ina scolaziun scientifica per quests roms ad ina scola auta universitara, vegn pretendì in diplom da master universitar.</p>
<p class="absatz "><sup>2</sup> La furmaziun supplementara regulara da las persunas d’instrucziun è garantida.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Plan d’instrucziun</a>
</h6>
<div class="collapseable">
<p class="absatz "><sup>1</sup> L’instrucziun sa drizza tenor in plan d’instrucziun chantunal u tenor in plan d’instrucziun approvà dal chantun.</p>
<p class="absatz "><sup>2</sup> Il plan d’instrucziun sa basa sin il plan d’instrucziun general da la CDEP.</p>
<p class="absatz "><sup>3</sup> El è concepì per ina scolaziun coerenta che dura almain 4 onns.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Purschida da roms</a>
</h6>
<div class="collapseable">
<p class="absatz "><sup><inl>1</inl></sup> <inl>La purschida dals roms sa cumpona almain:</inl></p>
<dl>
<dt>a. </dt>
<dd>
<tmp:inl name="w:shd" md="S" id="d7e992" xmlns:tmp="urn:com:c-moria:legi4ch:xslt:temp"></tmp:inl>d’in sectur fundamental;<tmp:inl md="E" id="d7e992" xmlns:tmp="urn:com:c-moria:legi4ch:xslt:temp"></tmp:inl>
</dd>
<dt>b. </dt>
<dd>
<tmp:inl name="w:shd" md="S" id="d7e1004" xmlns:tmp="urn:com:c-moria:legi4ch:xslt:temp"></tmp:inl>d’in sectur d’elecziun obligatoric;<tmp:inl md="E" id="d7e1004" xmlns:tmp="urn:com:c-moria:legi4ch:xslt:temp"></tmp:inl>
</dd>
<dt>c. </dt>
<dd>
<tmp:inl name="w:shd" md="S" id="d7e1016" xmlns:tmp="urn:com:c-moria:legi4ch:xslt:temp"></tmp:inl>dal rom sport.<tmp:inl md="E" id="d7e1016" xmlns:tmp="urn:com:c-moria:legi4ch:xslt:temp"></tmp:inl>
</dd>
</dl>
<p class="absatz "><sup>2</sup> Il sectur fundamental sa cumpona dals roms fundamentals.</p>
<p class="absatz "><sup>3</sup> Il sectur d’elecziun obligatoric sa cumpona d’in rom d’accent, d’in rom cumplementar e da la lavur da maturitad.</p>
<p class="absatz "><sup><inl>4</inl></sup> <inl>En las scolaziuns da maturitad per persunas creschidas na cumpiglia la purschida dals roms obligatorics betg il rom sport.</inl></p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Roms fundamentals</a>
</h6>
<div class="collapseable">
<p class="absatz "><sup>1</sup> Ils roms fundamentals intermedieschan las cumpetenzas minimalas per l’abilitad generala da studegiar, e gidan ad acquistar quellas cumpetenzas ch’èn necessarias per surpigliar incumbensas pretensiusas en la societad.</p>
<p class="absatz "><sup>2</sup> Ils roms fundamentals èn:</p>
<dl>
<dt>a. </dt>
<dd>la lingua naziunala che vegn duvrada en scola sco lingua d’instrucziun (lingua d’instrucziun);</dd>
<dt>b. </dt>
<dd>ina segunda lingua naziunala;</dd>
<dt>c. </dt>
<dd>ina terza lingua naziunala, englais, latin u grec (terza lingua);</dd>
<dt>d. </dt>
<dd>matematica;</dd>
<dt>e. </dt>
<dd>informatica;</dd>
<dt>f. </dt>
<dd>biologia;</dd>
<dt>g. </dt>
<dd>chemia;</dd>
<dt>h. </dt>
<dd>fisica;</dd>
<dt>i. </dt>
<dd>geografia;</dd>
<dt>j. </dt>
<dd>istorgia;</dd>
<dt>k. </dt>
<dd>economia e dretg;</dd>
<dt>l. </dt>
<dd>art figurativ u musica u art figurativ e musica.</dd>
</dl>
<p class="absatz "><sup>3</sup> Concernent la segunda lingua naziunala vegni garantì, ch’ils scolars possian tscherner tranter almain duas linguas. En ils chantuns Berna, Friburg e Vallais è la segunda lingua naziunala la segunda lingua uffiziala dal chantun.</p>
<p class="absatz "><sup>4</sup> En il chantun Grischun po <inl>la lingua rumantscha u taliana </inl>vegnir designada ensemen cun tudestg sco lingua d’instrucziun.</p>
<p class="absatz "><sup>5</sup> Il rom filosofia po vegnir purschì sco ulteriur rom fundamental.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Rom d’accent</a>
</h6>
<div class="collapseable">
<p class="absatz "><sup>1</sup> Il rom d’accent serva a l’approfundaziun u a l’extensiun disciplinara u interdisciplinara. En parts essenzialas sa basa el sin la propedeutica scientifica.</p>
<p class="absatz "><sup>2</sup> Igl è in rom tenor l’artitgel 11 u 14 u ina cumbinaziun da tals.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Rom cumplementar</a>
</h6>
<div class="collapseable">
<p class="absatz "><sup>1</sup> Il rom cumplementar serva ad in’ulteriura approfundaziun u extensiun disciplinara u interdisciplinara.</p>
<p class="absatz "><sup>2</sup> Igl è in rom tenor l’artitgel 11 u 14 u ina cumbinaziun da tals.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Ulteriurs roms</a>
</h6>
<div class="collapseable"><p class="absatz ">Ulteriurs roms pon vegnir purschids.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Cumbinaziuns da roms exclusas</a>
</h6>
<div class="collapseable">
<p class="absatz ">Las suandantas cumbinaziuns da roms èn exclusas:</p>
<dl>
<dt>a.  </dt>
<dd>la tscherna da la medema lingua sco rom fundamental e sco rom d’accent;</dd>
<dt>b.  </dt>
<dd>la tscherna dal medem rom sco rom d’accent e sco rom cumplementar.</dd>
</dl>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Purschidas da scolaziun</a>
</h6>
<div class="collapseable"><p class="absatz ">Per las purschidas da scolaziun da las scolas da maturitad en ils roms fundamentals, en ils roms d’accent ed en ils roms cumplementars èn decisivas las disposiziuns dals chantuns.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Lavur da maturitad</a>
</h6>
<div class="collapseable">
<p class="absatz "><sup>1</sup> La lavur da maturitad promova l’independenza ed ina moda da lavurar propedeutica scientifica.</p>
<p class="absatz "><sup>2</sup> Ella è ina lavur autonoma pli gronda en scrit u commentada en scrit cun ina part propedeutica scientifica. Ella vegn elavurada individualmain u en ina gruppa e preschentada a bucca.</p>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Cumpart dals roms al temp d’instrucziun</a>
</h6>
<div class="collapseable">
<p class="absatz ">La cumpart dals suandants roms a l’entir temp d’instrucziun importa:</p>
<p></p>
<div class="table"><table border="1">
<tr>
<td><p class="man-template-tab-kpf ">Roms</p></td>
<td><p class="man-template-tab-kpf-r ">Cumpart en pertschient</p></td>
</tr>
<tr>
<td><dl class="man-template-tab-struktur-1">
<dt>a. </dt>
<dd>Roms fundamentals:</dd>
</dl></td>
<td><p class="man-template-tab-krpr-r "></p></td>
</tr>
<tr>
<td><dl class="man-template-tab-struktur-2">
<dt>1. </dt>
<dd>Roms linguistics: lingua d’instrucziun, segunda lingua naziunala e terza lingua:</dd>
</dl></td>
<td><p class="man-template-tab-krpr-r ">almain 27</p></td>
</tr>
<tr>
<td><dl class="man-template-tab-struktur-2">
<dt>2. </dt>
<dd>Matematica, informatica sco er ils roms da las scienzas natiralas (biologia, chemia e fisica):</dd>
</dl></td>
<td><p class="man-template-tab-krpr-r ">almain 27</p></td>
</tr>
<tr>
<td><dl class="man-template-tab-struktur-2">
<dt>3. </dt>
<dd>Roms da las scienzas umanas e socialas: istorgia, geografia sco er economia e dretg:</dd>
</dl></td>
<td><p class="man-template-tab-krpr-r ">almain 12</p></td>
</tr>
<tr>
<td><dl class="man-template-tab-struktur-2">
<dt>4. </dt>
<dd>Roms artistics: art figurativ u musica u art figurativ e musica:</dd>
</dl></td>
<td><p class="man-template-tab-krpr-r ">almain 6</p></td>
</tr>
<tr>
<td><dl class="man-template-tab-struktur-1">
<dt>b. </dt>
<dd>Rom d’accent, rom cumplementar e lavur da maturitad:</dd>
</dl></td>
<td><p class="man-template-tab-krpr-r ">almain 15</p></td>
</tr>
</table></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Cumpetenzas da basa</a>
</h6>
<div class="collapseable">
<p class="absatz "><sup>1</sup> I vegn garantì, ch’ils scolars acquistian las cumpetenzas da basa specificas e transversalas per l’abilitad generala da studegiar.</p>
<p class="absatz "><sup>2</sup> Ultra da quai vegnan stgaffidas las premissas che permettan als scolars d’acquistar las cumpetenzas da basa specificas en la lingua d’instrucziun ed en matematica, avant ch’els fetschian ils examens da maturitad.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Secturs d’instrucziun transversals</a>
</h6>
<div class="collapseable">
<p class="absatz "><sup>1</sup> En ils roms ed en las ulteriuras purschidas da la scola vegnan tractads temas transversals ed intermediadas cumpetenzas transversalas.</p>
<p class="absatz "><sup>2</sup> La lavur interdisciplinara importa almain 3 pertschient da l’entir temp d’instrucziun.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b><b></b> <b></b>Linguas e chapientscha vicendaivla</a>
</h6>
<div class="collapseable">
<p class="absatz "><sup>1</sup> Las enconuschientschas davart sco er la chapientscha per las particularitads regiunalas e culturalas da la Svizra vegnan promovidas tras mesiras adattadas.</p>
<p class="absatz "><sup>2</sup> I vegn garantì, ch’ils scolars hajan la pussaivladad da frequentar in curs en las suandantas linguas:</p>
<dl>
<dt>a. </dt>
<dd>terza lingua naziunala;</dd>
<dt>b. </dt>
<dd>englais.</dd>
</dl>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b><b></b> <b></b>Barat e mobilitad</a>
</h6>
<div class="collapseable">
<p class="absatz "><sup>1</sup> I vegn garantì, ch’ils scolars sviluppian vinavant lur cumpetenzas interculturalas, socialas e persunalas.</p>
<p class="absatz "><sup>2</sup> Ultra da quai vegnan stgaffidas premissas che permettan a mintga scolar da sa participar ad activitads da barat e da mobilitad en in’autra regiun linguistica da la Svizra u da l’exteriur.</p>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b><b></b> <b></b>Engaschament per il bainstar general</a>
</h6>
<div class="collapseable"><p class="absatz ">I vegnan stgaffidas premissas che permettan als scolars da s’engaschar per il bainstar general.</p></div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b><b></b> <b></b>Examen da maturitad</a>
</h6>
<div class="collapseable">
<p class="absatz "><sup>1</sup> L’examen da maturitad ha lieu almain en ils suandants roms:</p>
<dl>
<dt>a. </dt>
<dd>lingua d’instrucziun;</dd>
<dt>b. </dt>
<dd>segunda lingua naziunala;</dd>
<dt>c. </dt>
<dd>matematica;</dd>
<dt>d. </dt>
<dd>rom d’accent;</dd>
<dt>e. </dt>
<dd>in ulteriur rom che vegn elegì tenor las cundiziuns dal chantun.</dd>
</dl>
<p class="absatz "><sup>2</sup> Ils examens vegnan fatgs en scrit; almain en la lingua d’instrucziun ed en las linguas estras modernas vegnan els fatgs supplementarmain a bucca.</p>
<p class="absatz "><sup>3</sup> Maximalmain dus roms dastgan vegnir examinads pli che 1 onn, dentant betg pli che 2 onns avant la maturitad.</p>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Notas da maturitad e valitaziun da la lavur da maturitad</a>
</h6>
<div class="collapseable">
<p class="absatz "><sup>1</sup> <inl>Las notas da maturitad èn las notas dals roms fundamentals, dal rom d’accent, dal rom cumplementar e da la lavur da maturitad.</inl></p>
<p class="absatz "><sup>2</sup> Las notas da maturitad<span style="color: #FF0000;"> </span>vegnan fixadas sco suonda:</p>
<dl>
<dt>a. </dt>
<dd>en ils roms che vegnan serrads giu cun in examen da maturitad: mintgamai per la mesadad sin basa da las prestaziuns durant l’ultim onn da scolaziun che quest rom è vegnì instruì, e sin basa da las prestaziuns a l’examen da maturitad;</dd>
<dt>b. </dt>
<dd>en ils roms che na vegnan betg serrads giu cun in examen da maturitad: sin basa da las prestaziuns durant l’ultim onn da scolaziun che quest rom è vegnì instruì;</dd>
<dt>c. </dt>
<dd>en la lavur da maturitad: sin basa da la lavur en scrit e da la preschentaziun a bucca; la valitaziun dal process da lavur vegn integrada en la valitaziun da la lavur en scrit u da la preschentaziun a bucca.</dd>
</dl>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b><b></b> <b></b>Criteris da reussida</a>
</h6>
<div class="collapseable">
<p class="absatz "><sup>1</sup> Las prestaziuns en ils roms fundamentals,<inl> en il rom d’accent, en il rom cumple</inl><inl>mentar ed en la lavur da maturitad</inl> vegnan exprimidas en notas entiras ed en mesas notas. 6 è la meglra nota, 1 è la mendra nota. Notas sut 4 stattan per prestaziuns insuffizientas.</p>
<p class="absatz "><sup>2</sup> La maturitad è reussida, sch’ils suandants criteris èn ademplids en ils roms fundamentals,<inl> en il rom d’accent, en il rom cumplementar ed en la lavur da maturitad</inl>:</p>
<dl>
<dt>a. </dt>
<dd>il dubel da la summa da tut las divergenzas da las notas sut 4 n’è betg pli gronda che la summa da tut las divergenzas da las notas sur 4; e</dd>
<dt>b. </dt>
<dd>i n’èn betg vegnidas dadas pli che quatter notas sut 4.</dd>
</dl>
<p class="absatz "><sup>3</sup> Per obtegnair l’attestat da maturitad vegnan permessas duas emprovas.</p>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b><b></b> <b></b>Attestat da maturitad</a>
</h6>
<div class="collapseable">
<p class="absatz "><sup>1</sup> L’attestat da maturitad cuntegna:</p>
<dl>
<dt>a. </dt>
<dd>l’inscripziun «Confederaziun svizra» sco er il num dal chantun;</dd>
<dt>b. </dt>
<dd>la remartga «Attestat da maturitad emess tenor ils decrets dal Cussegl federal dals 28 da zercladur 2023 e da la Conferenza da las directuras e dals directurs chantunals da l’educaziun publica dals 22 da zercladur 2023 davart la renconuschientscha dals attestats da maturitad gimnasiala»;</dd>
<dt>c. </dt>
<dd>il num da la scola ch’emetta l’attestat da maturitad;</dd>
<dt>d. </dt>
<dd>il num, il prenum e la data da naschientscha dal titular; per persunas svizras cuntegna l’attestat da maturitad supplementarmain il lieu d’origin, per persunas estras plinavant la naziunalitad ed il lieu da naschientscha;</dd>
<dt>e. </dt>
<dd>l’indicaziun da la perioda, durant la quala il titular ha frequentà la scola;</dd>
<dt>f. </dt>
<dd>las notas da maturitad;</dd>
<dt>g. </dt>
<dd>il tema da la lavur da maturitad;</dd>
<dt>h. </dt>
<dd>la suttascripziun da l’autoritad chantunala cumpetenta e d’in commember da la direcziun da la scola.</dd>
</dl>
<p class="absatz "><sup>2</sup> En l’attestat da maturitad pon medemamain vegnir menziunadas:</p>
<dl>
<dt>a. </dt>
<dd>las notas per il rom sport e per eventuals ulteriurs roms tenor l’artitgel 14;</dd>
<dt>b. </dt>
<dd>la remartga «maturitad plurilingua», sch’il chantun prevesa ina scolaziun da maturitad plurilingua che ademplescha las directivas da la Cumissiun svizra da maturitad (CSM).</dd>
</dl>
</div></article><article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b><b></b> <b></b>Svilup e garanzia da la qualitad</a>
</h6>
<div class="collapseable"><p class="absatz ">Las scolas han in sistem per sviluppar e per garantir la qualitad.</p></div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b><b></b> <b></b>Sistem da rapportaziun</a>
</h6>
<div class="collapseable"><p class="absatz "><tmp:inl name="w:shd" md="S" id="d7e2404" xmlns:tmp="urn:com:c-moria:legi4ch:xslt:temp"></tmp:inl>Las scolas han in sistem da rapportaziun che permetta da cumprovar envers la CSM, che las pretensiuns minimalas èn ademplidas.<tmp:inl md="E" id="d7e2404" xmlns:tmp="urn:com:c-moria:legi4ch:xslt:temp"></tmp:inl></p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun:  Divergenzas da las pretensiuns minimalas</a>
</h1>
<div class="collapseable"><article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b></a>
</h6>
<div class="collapseable">
<p class="absatz ">Sin dumonda da la CSM pon vegnir permessas divergenzas da las pretensiuns minimalas tenor ils artitgels 5–29 per:</p>
<dl>
<dt>a. </dt>
<dd>realisar experiments da scola da durada limitada;</dd>
<dt>b. </dt>
<dd>scolas svizras a l’exteriur;</dd>
<dt>c. </dt>
<dd>scolas da maturitad per persunas creschidas.</dd>
</dl>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun:  Mesiras chantunalas</a>
</h1>
<div class="collapseable">
<article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b><b></b> <b></b>Cussegliaziun da professiun, da studi e da carriera</a>
</h6>
<div class="collapseable"><p class="absatz ">Als scolars stat a disposiziun ina purschida gratuita da la cussegliaziun da professiun, da studi e da carriera per promover las cumpetenzas per concepir la carriera.</p></div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b><b></b> <b></b>Egualitad da las schanzas</a>
</h6>
<div class="collapseable">
<p class="absatz "><sup>1</sup> I existan mesiras adattadas per promover l’egualitad da las schanzas, en spezial per la midada da la scola populara a las scolas da maturitad e durant la scolaziun da maturitad.</p>
<p class="absatz "><sup>2</sup> A persunas creschidas vegni pussibilità d’acquistar ina maturitad gimnasiala.</p>
<p class="absatz "><sup>3</sup> Igl exista in dialog cuntinuà tranter la scola populara e las scolas da maturitad sco er tranter las scolas da maturitad e las scolas autas.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun:  Inoltraziun da la dumonda e renconuschientscha</a>
</h1>
<div class="collapseable">
<article id="art_33"><a name="a33"></a><h6 class="heading " role="heading">
<span class="display-icon"></span><span class="external-link-icon"></span><a href="#art_33"><b>Art. 33</b><b></b> <b></b>Inoltraziun da la dumonda</a>
</h6>
<div class="collapseable">
<p class="absatz "><sup>1</sup> Attests da maturitad gimnasiala chantunals e renconuschids sin plaun chantunal vegnan renconuschids, sin dumonda, sin plaun naziunal.</p>
<p class="absatz "><sup>2</sup> Sin dumonda vegnan concedidas permissiuns per divergenzas da las pretensiuns minimalas tenor l’artitgel 30.</p>
<p class="absatz "><sup>3</sup> Las dumondas ston vegnir inoltradas dal chantun cumpetent a la CSM.</p>
</div></article><article id="art_34"><a name="a34"></a><h6 class="heading " role="heading">
<span class="display-icon"></span><span class="external-link-icon"></span><a href="#art_34"><b>Art. 34</b><b></b> <b></b>Renconuschientscha dals attestats da maturitad e permissiun da divergenzas</a>
</h6>
<div class="collapseable">
<p class="absatz "><sup>1</sup> In attestat da maturitad gimnasiala chantunal u renconuschì sin plaun chantunal è renconuschì sin plaun naziunal, sch’il Departament federal d’economia, furmaziun e retschertga (DEFR) e la CDEP han mintgamai approvà la dumonda da renconuschientscha respectiva.</p>
<p class="absatz "><sup>2</sup> Divergenzas da las pretensiuns minimalas (art. 30) valan sco permessas, sch’il DEFR e la CDEP han mintgamai approvà la dumonda respectiva.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">6. secziun:  Disposiziuns finalas</a>
</h1>
<div class="collapseable">
<article id="art_35"><a name="a35"></a><h6 class="heading " role="heading">
<span class="display-icon"></span><span class="external-link-icon"></span><a href="#art_35"><b>Art. 35</b><b></b> <b></b>Aboliziun d’in auter decret</a>
</h6>
<div class="collapseable">
<p class="absatz ">L’Ordinaziun dals 15 da favrer 1995 davart ils attestats da maturitad<sup><a href="#fn-d7e881" id="fnbck-d7e881">3</a></sup> vegn abolida.</p>
<div class="footnotes"><p id="fn-d7e881"><sup><a href="#fnbck-d7e881">3</a></sup><sup></sup> [<a href="https://fedlex.data.admin.ch/eli/oc/1995/1001_1001_1001" target="_blank">AS <b>1995</b> 1001</a>; <b></b><a href="https://fedlex.data.admin.ch/eli/oc/2007/431" target="_blank"><b>2007</b> 3477</a>; <b></b><a href="https://fedlex.data.admin.ch/eli/oc/2018/387" target="_blank"><b>2018</b> 2669</a>]</p></div>
</div></article><article id="art_36"><a name="a36"></a><h6 class="heading " role="heading">
<span class="display-icon"></span><span class="external-link-icon"></span><a href="#art_36"><b>Art. 36</b></a><sup><a href="#fn-d7e905" id="fnbck-d7e905">4</a></sup><a href="#art_36"><b></b> <b></b>Disposiziuns transitoricas</a>
</h6>
<div class="collapseable">
<p class="absatz "><sup>1</sup> Las renconuschientschas d’attestats da maturitad gimnasiala vegnan concedidas tenor il dretg vertent, sche la dumonda da renconuschientscha è pendenta il mument che questa ordinaziun entra en vigur.</p>
<p class="absatz "><sup>2</sup> Sin dumonda dal chantun respectiv vegnan las renconuschientschas dals attestats da maturitad gimnasiala concedidas tenor il dretg vertent entaifer:</p>
<dl>
<dt>a. </dt>
<dd>8 onns suenter l’entrada en vigur da questa ordinaziun;</dd>
<dt>b. </dt>
<dd>14 onns suenter l’entrada en vigur da questa ordinaziun, premess che la durada minimala da las scolaziuns da maturitad gimnasiala en il chantun respectiv na correspunda betg a quella tenor l’artitgel 7.</dd>
</dl>
<p class="absatz "><sup>3</sup> Las renconuschientschas dals attestats da maturitad gimnasiala ch’èn vegnidas concedidas tenor il dretg vertent, èn anc valaivlas durant:</p>
<dl>
<dt>a. </dt>
<dd>8 onns suenter l’entrada en vigur da questa ordinaziun;</dd>
<dt>b. </dt>
<dd>14 onns suenter l’entrada en vigur da questa ordinaziun, premess che la durada minimala da las scolaziuns da maturitad gimnasiala na correspunda betg a quella tenor l’artitgel 7.</dd>
</dl>
<div class="footnotes"><p id="fn-d7e905"><sup><a href="#fnbck-d7e905">4</a></sup><sup></sup> Versiun tenor la cifra I da l’O dals 26 da zer. 2024, en vigur dapi il 1. d’avust 2024 (<a href="https://fedlex.data.admin.ch/eli/oc/2024/353" target="_blank">AS <b>2024</b> 353</a>).</p></div>
</div></article><article id="art_37"><a name="a37"></a><h6 class="heading " role="heading">
<span class="display-icon"></span><span class="external-link-icon"></span><a href="#art_37"><b>Art. 37</b><b></b> <b></b>Entrada en vigur</a>
</h6>
<div class="collapseable"><p class="absatz ">Questa ordinaziun entra en vigur il 1. d’avust 2024.</p></div></article>
</div></section></main>
</div></body>
</html>
