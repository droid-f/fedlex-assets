<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--413.11 --><p class="srnummer">413.11 </p>
<h1 class="erlasstitel botschafttitel">Ordinanza <br>concernente il riconoscimento degli attestati di maturità liceale</h1>
<h2 class="erlasskurztitel man-space-before-4">(Ordinanza sulla maturità, ORM)</h2>
<p class="erlassdatum man-space-before-3">del 28 giugno 2023 (Stato 12 febbraio 2025)</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visto l’articolo 39 capoverso 2 della legge del 4 ottobre 1991<sup><a href="#fn-d18934e22" id="fnbck-d18934e22">1</a></sup> sui PF; <br>visto l’articolo 60 della legge del 23 giugno 2006<sup><a href="#fn-d18934e36" id="fnbck-d18934e36">2</a></sup> sulle professioni mediche,</p>
<p class="man-template-verb man-space-before-3 man-space-after-18">ordina:</p>
<div class="footnotes">
<p id="fn-d18934e22"><sup><a href="#fnbck-d18934e22">1</a></sup><sup></sup> <a href="https://fedlex.data.admin.ch/vocabulary/legal-taxonomy/6688" target="_blank" data-rs-uri="https://fedlex.data.admin.ch/eli/cc/1993/210_210_210" data-rs="414.110" data-lang="it">RS <b>414.110</b></a></p>
<p id="fn-d18934e36"><sup><a href="#fnbck-d18934e36">2</a></sup><sup></sup> <a href="https://fedlex.data.admin.ch/vocabulary/legal-taxonomy/9259" target="_blank" data-rs-uri="https://fedlex.data.admin.ch/eli/cc/2007/537" data-rs="811.11" data-lang="it">RS <b>811.11</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz man-space-before-4">La presente ordinanza disciplina i requisiti minimi dei cicli di maturità liceale e le prescrizioni riguardanti le misure cantonali che devono essere soddisfatte affinché un attestato di maturità liceale cantonale o riconosciuto a livello cantonale sia riconosciuto a livello svizzero.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Effetto del riconoscimento</a>
</h6>
<div class="collapseable">
<p class="absatz man-space-before-4"><sup>1</sup> Il riconoscimento certifica che: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">gli attestati di maturità liceale riconosciuti a livello svizzero sono equivalenti tra loro; </dd>
<dt class="man-space-before-4">b. </dt>
<dd class="man-space-before-4">i rispettivi cicli di maturità liceale soddisfano i requisiti minimi; </dd>
<dt class="man-space-before-4">c. </dt>
<dd class="man-space-before-4">le prescrizioni riguardanti le misure cantonali sono soddisfatte. </dd>
</dl>
<p class="absatz man-space-before-4"><sup>2</sup> Gli attestati di maturità liceale riconosciuti a livello svizzero confermano che i titolari possiedono le conoscenze e le attitudini generali necessarie per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">studiare presso un’università, un politecnico federale o un’alta scuola pedagogica;</dd>
<dt class="man-space-before-4">b. </dt>
<dd class="man-space-before-4">essere ammessi agli esami federali per portare a termine una formazione universitaria ai sensi della legge del 23 giugno 2006 sulle professioni mediche. </dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Basi per la verifica dell’equivalenza</a>
</h6>
<div class="collapseable">
<p class="absatz man-space-before-4"><sup>1</sup> <inl>L</inl>e b<inl>asi per la verifica dell’equivalenza degli attestati di maturità ai fini del riconoscimento sono costituite dai </inl>requisiti minimi per i cicli di maturità liceale previsti dalla presente ordinanza e dai<inl> requisiti minimi stabiliti dalla Conferenza delle direttrici e dei direttori cantonali della pubblica educazione (CDPE) in un piano quadro degli studi</inl>. </p>
<p class="absatz man-space-before-4"><sup>2</sup> In particolare, si fa riferimento ai requisiti minimi del piano quadro degli studi per quanto riguarda: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">gli ambiti di apprendimento e le competenze disciplinari nelle discipline fondamentali;</dd>
<dt class="man-space-before-4">b. </dt>
<dd class="man-space-before-4">le direttive per la scelta degli ambiti di apprendimento e per le competenze disciplinari nelle materie dell’ambito a scelta;</dd>
<dt class="man-space-before-4">c. </dt>
<dd class="man-space-before-4">le competenze di base per l’idoneità generale agli studi universitari;</dd>
<dt class="man-space-before-4">d. </dt>
<dd class="man-space-before-4">l’integrazione degli ambiti d’insegnamento trasversali, in particolare per quanto riguarda le competenze interdisciplinari e l’interdisciplinarità;</dd>
<dt class="man-space-before-4">e. </dt>
<dd class="man-space-before-4">il lavoro di maturità.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Presupposti per il riconoscimento</a>
</h6>
<div class="collapseable">
<p class="absatz man-space-before-4">Un attestato di maturità liceale cantonale o riconosciuto a livello cantonale è riconosciuto a livello svizzero se: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">il ciclo di maturità liceale soddisfa i requisiti minimi di cui agli articoli 5–29; e</dd>
<dt class="man-space-before-4">b. </dt>
<dd class="man-space-before-4">le misure cantonali di cui agli articoli 31 e 32 sono state attuate.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Requisiti minimi per i cicli di maturità liceale</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Scuole di maturità</a>
</h6>
<div class="collapseable"><p class="absatz man-space-before-4">Il ciclo di maturità liceale si svolge presso le scuole di formazione generale a tempo pieno del livello secondario II oppure presso scuole di formazione generale per adulti a tempo pieno o a tempo parziale.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obiettivi formativi</a>
</h6>
<div class="collapseable">
<p class="absatz man-space-before-4"><sup>1</sup> L’obiettivo del ciclo di maturità liceale è far sì che i maturandi acquisiscano la maturità personale necessaria per intraprendere gli studi universitari e per svolgere attività complesse nella società. A tale scopo:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono trasmesse agli allievi le competenze di base necessarie nell’ottica dell’apprendimento permanente;</dd>
<dt class="man-space-before-4">b. </dt>
<dd class="man-space-before-4">negli allievi sono promossi lo sviluppo di un atteggiamento d’apertura, il pensiero critico e la capacità di formulare giudizi indipendenti;</dd>
<dt class="man-space-before-4">c. </dt>
<dd class="man-space-before-4">è offerta una formazione ampiamente diversificata, equilibrata e coerente, ma non una formazione specialistica o professionale;</dd>
<dt class="man-space-before-4">d. </dt>
<dd class="man-space-before-4">sono promosse l’intelligenza, la volontà, la sensibilità etica ed estetica come pure le attitudini fisiche degli allievi.</dd>
</dl>
<p class="absatz man-space-before-4"><sup>2</sup> I maturandi sono capaci di:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">acquisire nuove conoscenze e competenze disciplinari e interdisciplinari;</dd>
<dt class="man-space-before-4">b. </dt>
<dd class="man-space-before-4">sviluppare la curiosità, l’immaginazione e la capacità di comunicare; </dd>
<dt class="man-space-before-4">c. </dt>
<dd class="man-space-before-4">lavorare individualmente e in gruppo;</dd>
<dt class="man-space-before-4">d. </dt>
<dd class="man-space-before-4">ragionare in modo logico e per astrazione;</dd>
<dt class="man-space-before-4">e. </dt>
<dd class="man-space-before-4">pensare in maniera intuitiva, analogica e contestualizzante;</dd>
<dt class="man-space-before-4">f. </dt>
<dd class="man-space-before-4">comprendere e applicare a livello propedeutico il pensiero e il metodo scientifici; e</dd>
<dt class="man-space-before-4">g. </dt>
<dd class="man-space-before-4">confrontarsi con le opportunità e i limiti dell’acquisizione di conoscenze scientifiche.</dd>
</dl>
<p class="absatz man-space-before-4"><sup>3</sup> I maturandi padroneggiano la lingua d’insegnamento e hanno competenze per esprimersi autonomamente in altre lingue, in particolare in almeno un’altra lingua nazionale. Sono capaci di esprimersi con chiarezza, precisione e sensibilità e di riconoscere la ricchezza e le specificità della cultura di cui ogni lingua è portatrice. </p>
<p class="absatz man-space-before-4"><sup>4</sup> Sono in grado di orientarsi nel contesto naturale, tecnico, economico, sociale e culturale nel quale vivono e nella sua dimensione presente, passata e futura, sia a livello svizzero sia a livello internazionale. Sono pronti ad assumere la loro responsabilità verso sé stessi, gli altri, la società e la natura.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Durata</a>
</h6>
<div class="collapseable">
<p class="absatz man-space-before-4"><sup>1</sup> Il ciclo di maturità liceale dura almeno quattro anni.</p>
<p class="absatz man-space-before-4"><sup>2</sup> Nelle scuole di maturità per adulti il ciclo di formazione per il conseguimento della maturità liceale dura almeno tre anni. Una congrua parte della formazione si svolge sotto forma di insegnamento in presenza.</p>
<p class="absatz man-space-before-4"><sup>3</sup> Per gli allievi ammessi al ciclo di maturità liceale che hanno frequentato altri tipi di scuole del livello secondario II, di norma il ciclo comprende almeno l’insegnamento negli ultimi due anni precedenti la maturità.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Corpo docente</a>
</h6>
<div class="collapseable">
<p class="absatz man-space-before-4"><sup>1</sup> L’insegnamento delle materie di cui agli articoli 11–13 è impartito da docenti in possesso di un diploma d’insegnamento per le scuole di maturità o che hanno seguito una formazione equivalente. <span style="color: #454545;"><inl>Per le discipline nelle quali la formazione scientifica può essere acquisita in un’università cantonale o in un politecnico federale è richiesto il titolo di master universitario.</inl></span></p>
<p class="absatz man-space-before-4"><sup>2</sup> È garantita la regolare formazione continua dei docenti.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Piano di studio</a>
</h6>
<div class="collapseable">
<p class="absatz man-space-before-4"><sup>1</sup> L’insegnamento si fonda su un piano di studio emanato o approvato dal Cantone.</p>
<p class="absatz man-space-before-4"><sup>2</sup> Il piano di studio è conforme al Piano quadro degli studi della CDPE.</p>
<p class="absatz man-space-before-4"><sup>3</sup> Esso si ispira a un ciclo di formazione coerente della durata minima di quattro anni.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Discipline</a>
</h6>
<div class="collapseable">
<p class="absatz man-space-before-4"><sup><inl>1</inl></sup><inl> </inl>L’offerta delle discipline comprende almeno<inl>:</inl></p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">un ambito fondamentale;</dd>
<dt class="man-space-before-4">b. </dt>
<dd class="man-space-before-4">un ambito a scelta;</dd>
<dt class="man-space-before-4">c. </dt>
<dd class="man-space-before-4">la materia educazione fisica.</dd>
</dl>
<p class="absatz man-space-before-4"><sup>2</sup><inl> </inl>L’ambito fondamentale è composto dalle discipline fondamentali.</p>
<p class="absatz man-space-before-4"><sup>3</sup><inl> </inl>L’ambito a scelta è composto da un’opzione specifica, da un’opzione complementare e dal lavoro di maturità.</p>
<p class="absatz man-space-before-4"><sup><inl>4</inl></sup> <inl>Nei cicli di maturità per adulti l’educazione fisica non fa parte delle materie obbligatorie.</inl></p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Discipline fondamentali</a>
</h6>
<div class="collapseable">
<p class="absatz man-space-before-4"><sup>1</sup> Le discipline fondamentali forniscono le competenze minime per l’idoneità generale agli studi universitari e contribuiscono a trasmettere le competenze necessarie per svolgere attività complesse nella società.</p>
<p class="absatz man-space-before-4"><sup>2</sup> Le discipline fondamentali sono: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la lingua nazionale impiegata come lingua d’insegnamento nella scuola (lingua d’insegnamento);</dd>
<dt class="man-space-before-4">b. </dt>
<dd class="man-space-before-4">una seconda lingua nazionale; </dd>
<dt class="man-space-before-4">c. </dt>
<dd class="man-space-before-4">una terza lingua nazionale, l’inglese, il latino o il greco (terza lingua); </dd>
<dt class="man-space-before-4">d. </dt>
<dd class="man-space-before-4">la matematica; </dd>
<dt class="man-space-before-4">e. </dt>
<dd class="man-space-before-4">l’informatica;</dd>
<dt class="man-space-before-4">f. </dt>
<dd class="man-space-before-4">la biologia; </dd>
<dt class="man-space-before-4">g. </dt>
<dd class="man-space-before-4">la chimica; </dd>
<dt class="man-space-before-4">h. </dt>
<dd class="man-space-before-4">la fisica; </dd>
<dt class="man-space-before-4">i. </dt>
<dd class="man-space-before-4">la geografia;</dd>
<dt class="man-space-before-4">j. </dt>
<dd class="man-space-before-4">la storia; </dd>
<dt class="man-space-before-4">k. </dt>
<dd class="man-space-before-4">l’economia e il diritto;</dd>
<dt class="man-space-before-4">l. </dt>
<dd class="man-space-before-4">le arti visive o la musica oppure le arti visive e la musica.</dd>
</dl>
<p class="absatz man-space-before-4"><sup>3</sup> Si garantisce che gli allievi abbiano a disposizione almeno due lingue tra cui scegliere la seconda lingua nazionale. Nei Cantoni di Berna, di Friburgo e del Vallese la seconda lingua nazionale è la seconda lingua ufficiale del Cantone.</p>
<p class="absatz man-space-before-4"><sup>4</sup> Nel Cantone dei Grigioni è possibile designare il romancio o l’italiano come lingua d’insegnamento insieme al tedesco.</p>
<p class="absatz man-space-before-4"><sup>5</sup> La filosofia può essere offerta come disciplina fondamentale supplementare.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Opzione specifica</a>
</h6>
<div class="collapseable">
<p class="absatz man-space-before-4"><sup>1</sup> L’opzione specifica mira all’approfondimento o all’ampliamento disciplinare o interdisciplinare. Essa è in gran parte basata sulla propedeutica all’approccio scientifico.</p>
<p class="absatz man-space-before-4"><sup>2</sup> L’opzione specifica è una materia scelta fra le materie di cui all’articolo 11 o 14 o una combinazione di esse. </p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Opzione complementare</a>
</h6>
<div class="collapseable">
<p class="absatz man-space-before-4"><sup>1</sup> L’opzione complementare mira a un ulteriore approfondimento o ampliamento disciplinare o interdisciplinare.</p>
<p class="absatz man-space-before-4"><sup>2</sup> L’opzione complementare è una materia scelta fra le materie di cui all’articolo 11 o 14 o una combinazione di esse. </p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Ulteriori materie</a>
</h6>
<div class="collapseable"><p class="absatz man-space-before-4">Possono essere offerte ulteriori materie.</p></div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Materie non combinabili</a>
</h6>
<div class="collapseable">
<p class="absatz man-space-before-4">Le seguenti combinazioni di materie sono escluse: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la scelta della stessa lingua come disciplina fondamentale e come opzione specifica; </dd>
<dt class="man-space-before-4">b. </dt>
<dd class="man-space-before-4">la scelta della stessa materia come opzione specifica e come opzione complementare.</dd>
</dl>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Offerte formative</a>
</h6>
<div class="collapseable"><p class="absatz man-space-before-4">Il Cantone decide quali insegnamenti offrire nel quadro di questo ventaglio di discipline (discipline fondamentali, opzioni specifiche e opzioni complementari). </p></div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Lavoro di maturità</a>
</h6>
<div class="collapseable">
<p class="absatz man-space-before-4"><sup>1</sup> Il lavoro di maturità promuove l’autonomia e la capacità di acquisire un metodo di lavoro basato sulla propedeutica all’approccio scientifico. </p>
<p class="absatz man-space-before-4"><sup>2</sup> Il lavoro di maturità è un lavoro scritto o commentato in forma scritta, originale e con una parte basata sulla propedeutica all’approccio scientifico. Viene elaborato singolarmente o in gruppo e presentato oralmente. </p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Ripartizione percentuale delle materie</a>
</h6>
<div class="collapseable">
<p class="absatz man-space-before-4">Il tempo complessivo dedicato all’insegnamento è ripartito percentualmente come segue:</p>
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-kpf man-space-before-3 man-space-after-3">Materie</p>
				</td>
				<td>
					
					<p class="man-template-tab-kpf-r man-space-before-3 man-space-after-3">in percentuale</p>
				</td>
			</tr>
			<tr>
				
				<td><dl class="man-space-after-0">
<dt class="man-space-before-4 man-text-align-left">a. </dt>
<dd class="man-space-before-4 man-text-align-left">Discipline fondamentali:</dd>
</dl></td>
				<td>
					
					<p class="absatz man-space-before-4 man-text-align-right"></p>
				</td>
			</tr>
			<tr>
				
				<td><dl class="man-space-after-0">
<dt class="man-space-before-2 auto-num man-text-align-left"></dt>
<dd class="man-space-before-2 auto-num man-text-align-left">Lingue: lingua d’insegnamento, seconda lingua nazionale e terza lingua</dd>
</dl></td>
				<td>
					
					<p class="man-template-tab-krpr-r man-space-before-4">min. 27</p>
				</td>
			</tr>
			<tr>
				
				<td><dl class="man-space-after-0">
<dt class="man-space-before-2 auto-num man-text-align-left"></dt>
<dd class="man-space-before-2 auto-num man-text-align-left">Matematica, informatica e scienze sperimentali (biologia, chimica e fisica)</dd>
</dl></td>
				<td>
					
					<p class="man-template-tab-krpr-r man-space-before-4">min. 27</p>
				</td>
			</tr>
			<tr>
				
				<td><dl class="man-space-after-0">
<dt class="man-space-before-2 auto-num man-text-align-left"></dt>
<dd class="man-space-before-2 auto-num man-text-align-left">Scienze umane: storia, geografia, economia e diritto</dd>
</dl></td>
				<td>
					
					<p class="man-template-tab-krpr-r man-space-before-4">min. 12</p>
				</td>
			</tr>
			<tr>
				
				<td><dl class="man-space-after-0">
<dt class="man-space-before-2 auto-num man-text-align-left"></dt>
<dd class="man-space-before-2 auto-num man-text-align-left">Discipline artistiche: arti visive o musica oppure arti visive e musica</dd>
</dl></td>
				<td>
					
					<p class="man-template-tab-krpr-r man-space-before-4">min.   6</p>
				</td>
			</tr>
			<tr>
				
				<td><dl class="man-space-after-0">
<dt class="man-space-after-3 man-text-align-left">b. </dt>
<dd class="man-space-after-3 man-text-align-left">Opzione specifica, opzione complementare e lavoro di maturità</dd>
</dl></td>
				<td>
					
					<p class="man-template-tab-krpr-r man-space-after-3">min. 15</p>
				</td>
			</tr>
		</table></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Competenze di base</a>
</h6>
<div class="collapseable">
<p class="absatz man-space-before-4"><sup>1</sup> Si garantisce che gli allievi acquisiscano le competenze di base disciplinari e interdisciplinari necessarie per l’idoneità generale agli studi universitari. </p>
<p class="absatz man-space-before-4"><sup>2</sup> Si creano inoltre i presupposti che consentano agli allievi di acquisire le competenze di base disciplinari nella lingua d’insegnamento e in matematica prima di sostenere gli esami di maturità.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Ambiti d’insegnamento trasversali</a>
</h6>
<div class="collapseable">
<p class="absatz man-space-before-4"><sup>1</sup> Le discipline proposte e le altre offerte della scuola includono temi trasversali nonché lo sviluppo di competenze interdisciplinari.</p>
<p class="absatz man-space-before-4"><sup>2</sup> Le attività interdisciplinari costituiscono almeno il tre per cento del tempo complessivo dedicato all’insegnamento.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Lingue e comprensione reciproca</a>
</h6>
<div class="collapseable">
<p class="absatz man-space-before-4"><sup>1</sup> La conoscenza e la comprensione delle specificità regionali e culturali della Svizzera sono promosse con misure appropriate.</p>
<p class="absatz man-space-before-4"><sup>2</sup> Si garantisce che gli allievi possano frequentare un corso nelle lingue seguenti: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">una terza lingua nazionale;</dd>
<dt class="man-space-before-4">b. </dt>
<dd class="man-space-before-4">l’inglese.</dd>
</dl>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Scambi e mobilità</a>
</h6>
<div class="collapseable">
<p class="absatz man-space-before-4"><sup>1</sup> Si garantisce che gli allievi accrescano le proprie competenze interculturali, sociali e personali.</p>
<p class="absatz man-space-before-4"><sup>2</sup> Si creano i presupposti affinché ogni allievo possa partecipare ad attività di scambio e mobilità in un’altra regione linguistica della Svizzera o all’estero.<sup><a href="#fn-d18934e772" id="fnbck-d18934e772">3</a></sup></p>
<div class="footnotes"><p id="fn-d18934e772"><sup><a href="#fnbck-d18934e772">3</a></sup><sup></sup> Correzione del 12 feb. 2025 (<a href="https://fedlex.data.admin.ch/eli/oc/2025/97" target="_blank">RU <b>2025</b> 97</a>).</p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Impegno per il bene comune</a>
</h6>
<div class="collapseable"><p class="absatz man-space-before-4">Si creano i presupposti affinché ogni allievo si impegni a favore del bene comune.</p></div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Esame di maturità</a>
</h6>
<div class="collapseable">
<p class="absatz man-space-before-4"><sup>1</sup> L’esame di maturità si svolge almeno nelle seguenti materie:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">lingua d’insegnamento; </dd>
<dt class="man-space-before-4">b. </dt>
<dd class="man-space-before-4">seconda lingua nazionale; </dd>
<dt class="man-space-before-4">c. </dt>
<dd class="man-space-before-4">matematica; </dd>
<dt class="man-space-before-4">d. </dt>
<dd class="man-space-before-4">opzione specifica; </dd>
<dt class="man-space-before-4">e. </dt>
<dd class="man-space-before-4">un’altra materia secondo le disposizioni cantonali.</dd>
</dl>
<p class="absatz man-space-before-4"><sup>2</sup> Gli esami si svolgono in forma scritta; sono integrati da un esame orale almeno nella lingua d’insegnamento e nelle lingue straniere moderne. </p>
<p class="absatz man-space-before-4"><sup>3</sup> Una o due materie possono essere oggetto di un esame anticipato che si svolge più di un anno prima della maturità, ma non oltre due anni prima.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Note di maturità e valutazione del lavoro di maturità</a>
</h6>
<div class="collapseable">
<p class="absatz man-space-before-4"><sup>1</sup> <inl>Le note di maturità sono le note delle discipline fondamentali, dell’opzione specifica, dell’opzione complementare e del lavoro di maturità.</inl></p>
<p class="absatz man-space-before-4"><sup>2</sup> Le note di maturità<span style="color: #FF0000;"> </span>sono assegnate come segue: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">nelle materie d’esame: per metà sulla base dei risultati dell’ultimo anno in cui la materia è stata insegnata e per metà sulla base dei risultati ottenuti all’esame;</dd>
<dt class="man-space-before-4">b. </dt>
<dd class="man-space-before-4">nelle materie in cui non si svolge alcun esame: sulla base dei risultati dell’ultimo anno in cui la materia è stata insegnata;</dd>
<dt class="man-space-before-4">c. </dt>
<dd class="man-space-before-4">nel lavoro di maturità: sulla base del lavoro scritto e della presentazione orale; la valutazione del processo di lavoro confluisce in quella del lavoro scritto o della presentazione orale.</dd>
</dl>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Criteri di riuscita</a>
</h6>
<div class="collapseable">
<p class="absatz man-space-before-4"><sup>1</sup> Le note per le prestazioni nelle discipline fondamentali, nell’<inl>opzione specifica, nell’opzione complementare e nel lavoro</inl> di maturità sono espresse con punti interi e mezzi punti. La nota più alta è il 6, la più bassa è l’1. Le note inferiori al 4 indicano prestazioni insufficienti. </p>
<p class="absatz man-space-before-4"><sup>2</sup> La maturità è superata se nelle discipline fondamentali, nell’<inl>opzione specifica, nell’opzione complementare e</inl> nel lavoro di maturità: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">il doppio della somma dei punti che mancano per arrivare al 4 nelle note insufficienti è al massimo uguale alla somma dei punti che vanno oltre il 4 nelle altre note; e </dd>
<dt class="man-space-before-4">b. </dt>
<dd class="man-space-before-4">non sono state attribuite più di quattro note di maturità inferiori al 4.</dd>
</dl>
<p class="absatz man-space-before-4"><sup>3</sup> Per il conseguimento dell’attestato di maturità sono ammessi due tentativi .</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b><b></b> <b></b>Attestato di maturità</a>
</h6>
<div class="collapseable">
<p class="absatz man-space-before-4"><sup>1</sup> Nell’attestato di maturità figurano: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la dicitura «Confederazione Svizzera» e il nome del Cantone; </dd>
<dt class="man-space-before-4">b. </dt>
<dd class="man-space-before-4">la menzione: «Attestato di maturità rilasciato conformemente all’ordinanza del Consiglio federale del 28 giugno 2023 e al regolamento della Conferenza delle direttrici e dei direttori cantonali della pubblica educazione del 22 giugno 2023 concernenti il riconoscimento degli attestati di maturità liceale»;</dd>
<dt class="man-space-before-4">c. </dt>
<dd class="man-space-before-4">il nome della scuola che lo rilascia; </dd>
<dt class="man-space-before-4">d. </dt>
<dd class="man-space-before-4">il cognome, il nome e la data di nascita del titolare; nel caso di cittadini svizzeri, nell’attestato di maturità figura anche il luogo d’origine; nel caso di cittadini stranieri, anche la cittadinanza e il luogo di nascita; </dd>
<dt class="man-space-before-4">e. </dt>
<dd class="man-space-before-4">il periodo durante il quale il titolare ha frequentato la scuola che rilascia l’attestato;</dd>
<dt class="man-space-before-4">f. </dt>
<dd class="man-space-before-4">le note di maturità;</dd>
<dt class="man-space-before-4">g. </dt>
<dd class="man-space-before-4">il titolo del lavoro di maturità;</dd>
<dt class="man-space-before-4">h. </dt>
<dd class="man-space-before-4">la firma dell’autorità cantonale competente e di un membro della direzione della scuola. </dd>
</dl>
<p class="absatz man-space-before-4"><sup>2</sup> Nell’attestato di maturità possono inoltre figurare:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">le note di educazione fisica e delle altre eventuali materie di cui all’articolo 14;</dd>
<dt class="man-space-before-4">b. </dt>
<dd class="man-space-before-4">la dicitura «maturità plurilingue» se il Cantone prevede un ciclo di maturità plurilingue conforme alle direttive della Commissione svizzera di maturità (CSM). </dd>
</dl>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Garanzia e sviluppo della qualità</a>
</h6>
<div class="collapseable"><p class="absatz man-space-before-4">Le scuole dispongono di un sistema per la garanzia e lo sviluppo della qualità.</p></div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b><b></b> <b></b>Presentazione di rapporti</a>
</h6>
<div class="collapseable"><p class="absatz man-space-before-4">Le scuole dispongono di un sistema di presentazione di rapporti che consente loro di dimostrare alla CSM l’adempimento dei requisiti minimi.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Deroghe ai requisiti minimi</a>
</h1>
<div class="collapseable"><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b></a>
</h6>
<div class="collapseable">
<p class="absatz man-space-before-4">Su proposta della CSM possono essere concesse deroghe ai requisiti minimi di cui agli articoli 5–29 per: </p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">svolgere esperienze pilota limitate nel tempo; </dd>
<dt class="man-space-before-4">b. </dt>
<dd class="man-space-before-4">le scuole svizzere all’estero;</dd>
<dt class="man-space-before-4">c. </dt>
<dd class="man-space-before-4">le scuole di maturità per adulti.</dd>
</dl>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Misure cantonali</a>
</h1>
<div class="collapseable">
<article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b><b></b> <b></b>Orientamento professionale, universitario e di carriera</a>
</h6>
<div class="collapseable"><p class="absatz man-space-before-4">Gli allievi possono usufruire di un servizio di consulenza gratuito per l’orientamento professionale, universitario e di carriera volto alla promozione delle competenze di pianificazione della carriera.</p></div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b><b></b> <b></b>Pari opportunità</a>
</h6>
<div class="collapseable">
<p class="absatz man-space-before-4"><sup>1</sup> Sono adottate misure appropriate per promuovere le pari opportunità, in particolare nella transizione dalla scuola dell’obbligo alle scuole di maturità e durante il ciclo di maturità liceale. </p>
<p class="absatz man-space-before-4"><sup>2</sup> Gli adulti hanno la possibilità di conseguire un attestato di maturità liceale.</p>
<p class="absatz man-space-before-4"><sup>3</sup> Si garantisce un dialogo costante tra le scuole dell’obbligo e le scuole di maturità nonché tra le scuole di maturità e le scuole universitarie.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Presentazione delle domande e riconoscimento</a>
</h1>
<div class="collapseable">
<article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Presentazione delle domande</a>
</h6>
<div class="collapseable">
<p class="absatz man-space-before-4"><sup>1</sup> Su domanda, gli attestati di maturità cantonali o riconosciuti a livello cantonale sono riconosciuti a livello svizzero.</p>
<p class="absatz man-space-before-4"><sup>2</sup> Le deroghe ai requisiti minimi previste all’articolo 30 sono concesse su domanda.</p>
<p class="absatz man-space-before-4"><sup>3</sup> Le domande devono essere presentate alla CSM dal Cantone competente.</p>
</div></article><article id="art_34"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34"><b>Art. 34</b><b></b> <b></b>Riconoscimento degli attestati di maturità e concessione di deroghe</a>
</h6>
<div class="collapseable">
<p class="absatz man-space-before-4"><sup>1</sup> Un attestato di maturità liceale cantonale o riconosciuto a livello cantonale è riconosciuto a livello svizzero se il Dipartimento federale dell’economia, della formazione e della ricerca (DEFR) e la CDPE hanno entrambi approvato la relativa domanda.</p>
<p class="absatz man-space-before-4"><sup>2</sup> Le deroghe ai requisiti minimi previste all’articolo 30 sono considerate concesse se il DEFR e la CDPE hanno entrambi approvato la relativa domanda.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Disposizioni finali</a>
</h1>
<div class="collapseable">
<article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Abrogazione di un altro atto normativo</a>
</h6>
<div class="collapseable">
<p class="absatz man-space-before-4">L’ordinanza del 15 febbraio 1995<sup><a href="#fn-d18934e1124" id="fnbck-d18934e1124">4</a></sup> sulla maturità è abrogata.</p>
<div class="footnotes"><p id="fn-d18934e1124"><sup><a href="#fnbck-d18934e1124">4</a></sup><sup></sup> [<a href="https://fedlex.data.admin.ch/eli/oc/1995/1001_1001_1001" target="_blank">RU <b>1995 </b>1001</a>; <b></b><a href="https://fedlex.data.admin.ch/eli/oc/2007/431" target="_blank"><b>2007</b> 3477</a>; <b></b><a href="https://fedlex.data.admin.ch/eli/oc/2018/387" target="_blank"><b>2018</b> 2669</a>]</p></div>
</div></article><article id="art_36"><a name="a36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><b>Art. 36</b></a><sup><a href="#fn-d18934e1154" id="fnbck-d18934e1154">5</a></sup><a href="#art_36"> Disposizioni transitorie</a>
</h6>
<div class="collapseable">
<p class="absatz man-space-before-4"><sup>1</sup> I riconoscimenti degli attestati di maturità liceale sono rilasciati secondo il diritto anteriore se la domanda di riconoscimento è pendente alla data di entrata in vigore della presente ordinanza. </p>
<p class="absatz man-space-before-4"><sup>2</sup> Su richiesta del Cantone interessato, i riconoscimenti degli attestati di maturità liceale sono rilasciati secondo il diritto anteriore per un periodo di:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">otto anni a decorrere dall’entrata in vigore della presente ordinanza;</dd>
<dt class="man-space-before-4">b. </dt>
<dd class="man-space-before-4">quattordici anni a decorrere dall’entrata in vigore della presente ordinanza, se la durata minima dei cicli di maturità liceale nel Cantone interessato non è conforme all’articolo 7.</dd>
</dl>
<p class="absatz man-space-before-4"><sup>3</sup> I riconoscimenti degli attestati di maturità liceale rilasciati secondo il diritto anteriore rimangono validi per un periodo di:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">otto anni a decorrere dall’entrata in vigore della presente ordinanza;</dd>
<dt class="man-space-before-4">b. </dt>
<dd class="man-space-before-4">quattordici anni a decorrere dall’entrata in vigore della presente ordinanza, se la durata minima dei cicli di maturità liceale non è conforme all’articolo 7.</dd>
</dl>
<div class="footnotes"><p id="fn-d18934e1154"><sup><a href="#fnbck-d18934e1154">5</a></sup><sup></sup> Nuovo testo giusta la cifra I dell’O del 26 giu. 2024, in vigore dal 1° ago. 2024  (<a href="https://fedlex.data.admin.ch/eli/oc/2024/353" target="_blank">RU <b>2024</b> 353</a>).</p></div>
</div></article><article id="art_37"><a name="a37"></a><h6 class="heading" role="heading">
<span class="display-icon"></span><span class="external-link-icon"></span><a href="#art_37"><b>Art. 37</b> Entrata in vigore</a>
</h6>
<div class="collapseable"><p class="absatz man-space-before-4">La presente ordinanza entra in vigore il 1° agosto 2024.</p></div></article>
</div></section></main>
</div></body>
</html>
