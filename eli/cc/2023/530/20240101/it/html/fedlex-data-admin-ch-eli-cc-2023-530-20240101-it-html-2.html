<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--211.432.21 --><p class="srnummer ">211.432.21 </p>
<h1 class="erlasstitel botschafttitel ">Ordinanza del DDPS <br>concernente la misurazione ufficiale</h1>
<h2 class="erlasskurztitel ">(OMU-DDPS)</h2>
<p class="erlassdatum ">del 24 agosto 2023 (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Dipartimento federale della difesa, della protezione della popolazione e dello sport (DDPS),</p>
<p class="ingress ">visti gli articoli 4 capoverso 2, 5 capoverso 2, 6 capoverso 1, 24 capoverso 3, 31 capoverso 2, 36 capoversi 2 e 3, 44 capoverso 2, 46<i>b</i> capoverso 2, 51 capoverso 3, 56 capoverso 4 e 57<i>a</i> capoverso 1 dell’ordinanza del 18 novembre 1992<sup><a href="#fn-d7e25" id="fnbck-d7e25">1</a></sup> concernente la misurazione ufficiale (OMU),</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup>  <a href="https://fedlex.data.admin.ch/eli/cc/1992/2446_2446_2446" target="_blank">RS <b>211.432.2</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Contenuto della misurazione ufficiale</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Segni puntuali</a>
</h6>
<div class="collapseable"><p class="absatz ">I segni puntuali della misurazione ufficiale designano i punti fissi e i punti di confine sul terreno.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Punti fissi</a>
</h6>
<div class="collapseable">
<p class="absatz "><sup>1</sup> I punti fissi sono punti di riferimento della misurazione ufficiale che sono determinati mediante misure e metodi di compensazione nel sistema di riferimento della misurazione nazionale e che sono materializzati durevolmente nel terreno mediate la posa di segni dei punti fissi.</p>
<p class="absatz "><sup>2</sup> I punti fissi planimetrici sono determinati dalla loro posizione e, di regola, dalla loro altezza. I punti fissi altimetrici sono determinati dalla loro posizione e della loro altezza.</p>
<p class="absatz "><sup>3</sup> I punti fissi planimetrici sono suddivisi in punti della misurazione nazionale (categoria 1: PFP1) e punti della misurazione ufficiale (categoria 2: PFP2, categoria 3: PFP3).</p>
<p class="absatz "><sup>4</sup> I punti fissi altimetrici sono suddivisi in punti della misurazione nazionale (categoria 1: PFA1) e punti della misurazione ufficiale (categoria 2: PFA2, categoria 3: PFA3).</p>
<p class="absatz "><sup>5</sup> La posizione e il numero dei punti fissi sono fissati in base alle esigenze della tenuta a giorno.</p>
<p class="absatz "><sup>6</sup> Il servizio specializzato Direzione federale delle misurazioni catastali emana istruzioni sui dettagli dei requisiti per i punti fissi.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Dati: contenuto</a>
</h6>
<div class="collapseable">
<p class="absatz ">I dati della misurazione ufficiale comprendono i dati del piano per il registro fondiario (art. 7 OMU) e ulteriori informazioni, in particolare i dati su:</p>
<dl>
<dt>a. </dt>
<dd>i segni puntuali;</dd>
<dt>b. </dt>
<dd>gli edifici esistenti o progettati in conformità con gli articoli 2 lettera b e 7 capoverso 1 lettere a e b nonché capoverso 2 dell’ordinanza del 9 giugno 2017<sup><a href="#fn-d7e87" id="fnbck-d7e87">2</a></sup> sul Registro federale degli edifici e delle abitazioni nonché gli altri impianti e costruzioni esistenti o progettati;</dd>
<dt>c. </dt>
<dd>le vie di comunicazione esistenti o progettate;</dd>
<dt>d. </dt>
<dd>le acque;</dd>
<dt>e. </dt>
<dd>le altre caratteristiche della superficie terrestre;</dd>
<dt>f. </dt>
<dd>altri oggetti, nella misura in cui sono importanti per lo sfruttamento del fondo, per la misurazione ufficiale o per la produzione di prodotti derivati della misurazione ufficiale (art. 6);</dd>
<dt>g. </dt>
<dd>i nomi geografici;</dd>
<dt>h. </dt>
<dd>le suddivisioni tecniche e amministrative.</dd>
</dl>
<div class="footnotes"><p id="fn-d7e87"><sup><a href="#fnbck-d7e87">2</a></sup><sup></sup>  <a href="https://fedlex.data.admin.ch/eli/cc/2017/376" target="_blank">RS <b>431.841</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Dati: precisione e attendibilità</a>
</h6>
<div class="collapseable">
<p class="absatz "><sup>1</sup> I dati della misurazione ufficiale devono avere una precisione differenziata e adeguata all’uso.</p>
<p class="absatz "><sup>2</sup> I seguenti gradi di tolleranza (GT) si applicano ai requisiti di precisione dei dati per le aree specificate di seguito:</p>
<dl>
<dt>a. </dt>
<dd>GT 1: aree urbane;</dd>
<dt>b. </dt>
<dd>GT 2: zone edificabili e zone edificate;</dd>
<dt>c. </dt>
<dd>GT 3: aree agricole e forestali a sfruttamento intensivo;</dd>
<dt>d. </dt>
<dd>GT 4: aree agricole e forestali a sfruttamento estensivo;</dd>
<dt>e. </dt>
<dd>GT 5: regioni d’estivazione e regioni improduttive.</dd>
</dl>
<p class="absatz "><sup>3</sup> I Cantoni sono competenti per fissare i gradi di tolleranza delle zone. </p>
<p class="absatz "><sup>4</sup> Per il piano per il registro fondiario, il servizio specializzato Direzione federale delle misurazioni catastali e l’Ufficio federale per il diritto del registro fondiario e del diritto fondiario (UFRF) emanano istruzioni comuni sui requisiti minimi di precisione e attendibilità dei dati per ogni grado di tolleranza. Per gli altri dati della misurazione ufficiale, il servizio specializzato Direzione federale delle misurazioni catastali emana istruzioni su questi requisiti.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Documenti tecnici e amministrativi</a>
</h6>
<div class="collapseable">
<p class="absatz "><sup>1</sup> I documenti tecnici e amministrativi della misurazione ufficiale sono:</p>
<dl>
<dt>a. </dt>
<dd>i protocolli dei controlli;</dd>
<dt>b. </dt>
<dd>la documentazione originale delle misure;</dd>
<dt>c.  </dt>
<dd>la documentazione di lavoro e i documenti dei controlli di qualità;</dd>
<dt>d. </dt>
<dd>il confronto delle superfici in caso di rinnovamento;</dd>
<dt>e. </dt>
<dd>il rapporto dell’assuntore dei lavori.</dd>
</dl>
<p class="absatz "><sup>2</sup> Il servizio specializzato Direzione federale delle misurazioni catastali emana istruzioni sui dettagli, in particolare sul contenuto, la forma e la rappresentazione dei documenti.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Prodotti ufficiali derivati</a>
</h6>
<div class="collapseable">
<p class="absatz ">I seguenti prodotti ufficiali sono derivati dai dati della misurazione ufficiale:</p>
<dl>
<dt>a. </dt>
<dd>piano di situazione;</dd>
<dt>b. </dt>
<dd>piano di base;</dd>
<dt>c. </dt>
<dd>rilascio dei dati sotto forma di modello di geodati semplificato (art. 13);</dd>
<dt>d. </dt>
<dd>notifiche della misurazione ufficiale a terzi.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Modello di geodati</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Principi</a>
</h6>
<div class="collapseable">
<p class="absatz "><sup>1</sup> Il modello di geodati della misurazione ufficiale è orientato alle esigenze degli utenti.</p>
<p class="absatz "><sup>2</sup> È strutturato in forma modulare affinché i singoli moduli possano essere modificati e completati in maniera possibilmente indipendente gli uni dagli altri.</p>
<p class="absatz "><sup>3</sup> Nel limite del possibile, la modellizzazione deve essere confrontata con altri geodati di base di diritto federale che contengono gli stessi oggetti o oggetti simili. Gli oggetti dei modelli di geodati di altri geodati di base di diritto federale possono essere incorporati nel modello di geodati della misurazione ufficiale se soddisfano i requisiti della misurazione ufficiale.</p>
<p class="absatz "><sup>4</sup> Il modello di geodati include modelli di rappresentazione per:</p>
<dl>
<dt>a. </dt>
<dd>il piano di situazione;</dd>
<dt>b. </dt>
<dd>il piano per il registro fondiario;</dd>
<dt>c. </dt>
<dd>il piano di mutazione;</dd>
<dt>d. </dt>
<dd>il piano di base;</dd>
<dt>e. </dt>
<dd>estratti (art. 23); </dd>
<dt>f. </dt>
<dd>altre visualizzazioni.</dd>
</dl>
<p class="absatz "><sup>5</sup> Il servizio specializzato Direzione federale delle misurazioni catastali emana istruzioni sul modello di geodati con i relativi modelli di rappresentazione ai sensi degli articoli 9–11 dell’ordinanza del 21 maggio 2008<sup><a href="#fn-d7e239" id="fnbck-d7e239">3</a></sup> sulla geoinformazione (OGI).</p>
<p class="absatz "><sup>6</sup> Il modello di geodati e i modelli di rappresentazione sono pubblicati su Internet.</p>
<div class="footnotes"><p id="fn-d7e239"><sup><a href="#fnbck-d7e239">3</a></sup><sup></sup>  <a href="https://fedlex.data.admin.ch/eli/cc/2008/389" target="_blank">RS <b>510.620</b></a></p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Linguaggio di descrizione</a>
</h6>
<div class="collapseable">
<p class="absatz ">Il linguaggio di descrizione del modello di geodati corrisponde alla norma eCH‑0031 INTERLIS 2 – Manuale di riferimento (stato: 7 settembre 2016)<sup><a href="#fn-d7e259" id="fnbck-d7e259">4</a></sup>.</p>
<div class="footnotes"><p id="fn-d7e259"><sup><a href="#fnbck-d7e259">4</a></sup><sup></sup> Questa norma può essere consultata gratuitamente su Internet all’indirizzo <a href="www.ech.ch" target="_blank">www.ech.ch</a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Oggetti</a>
</h6>
<div class="collapseable">
<p class="absatz "><sup>1</sup> Gli oggetti nel modello di dati possono presentare le seguenti geometrie:</p>
<dl>
<dt>a. </dt>
<dd>punti;</dd>
<dt>b. </dt>
<dd>linee e archi di cerchio;</dd>
<dt>c. </dt>
<dd>superfici;</dd>
<dt>d. </dt>
<dd>volumi.</dd>
</dl>
<p class="absatz "><sup>2</sup> Ogni oggetto possiede un identificatore unico e immutabile.</p>
<p class="absatz "><sup>3</sup> Ogni oggetto deve indicare la data della sua ultima modifica.</p>
<p class="absatz "><sup>4</sup> Per tutti gli altri aspetti si applica la norma eCH‑0129 relativa al referenziamento degli oggetti (versione 4.0 del 7 giugno 2017)<sup><a href="#fn-d7e298" id="fnbck-d7e298">5</a></sup>.</p>
<div class="footnotes"><p id="fn-d7e298"><sup><a href="#fnbck-d7e298">5</a></sup><sup></sup> Questa norma può essere consultata gratuitamente su Internet all’indirizzo <a href="www.ech.ch" target="_blank">www.ech.ch</a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Metadati</a>
</h6>
<div class="collapseable">
<p class="absatz ">Il modello di geodati deve supportare la raccolta, l’aggiornamento e la gestione dei seguenti metadati per tutti i beni immobili, i diritti per sé stanti e permanenti costituiti sui fondi e differenziati secondo la superficie nonché per tutte le miniere:</p>
<dl>
<dt>a. </dt>
<dd>stato della misurazione (analogica, digitale o non misurato); </dd>
<dt>b. </dt>
<dd>informazioni sulle competenze, come i nomi e gli indirizzi dei geometri revisori, e indicazioni sul rilascio dei dati;</dd>
<dt>c. </dt>
<dd>informazioni sul registro fondiario, come le informazioni sul distretto del registro fondiario e l’indirizzo dell’ufficio del registro fondiario; </dd>
<dt>d. </dt>
<dd>informazioni sui lavori in corso; </dd>
<dt>e. </dt>
<dd>dati statistici relativi al Comune.</dd>
</dl>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Verifica della conformità del modello</a>
</h6>
<div class="collapseable">
<p class="absatz "><sup>1</sup> Il servizio specializzato Direzione federale delle misurazioni catastali mette a disposizione su Internet uno strumento con cui è possibile verificare la conformità dei dati al modello di geodati.</p>
<p class="absatz "><sup>2</sup> Effettua una verifica periodica della qualità dei dati al fine di garantire la qualità; può pubblicare i risultati sommari di questa verifica.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Modifiche</a>
</h6>
<div class="collapseable">
<p class="absatz "><sup>1</sup> Il servizio specializzato Direzione federale delle misurazioni catastali comunica ai Cantoni le modifiche del modello di geodati e le pubblica su Internet.</p>
<p class="absatz "><sup>2</sup> Fissa un termine per l’attuazione delle modifiche da parte dei Cantoni.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Modello di geodati semplificato</a>
</h6>
<div class="collapseable">
<p class="absatz "><sup>1</sup> Il servizio specializzato Direzione federale delle misurazioni catastali prescrive un modello di geodati semplificato derivato dal modello di geodati della misurazione ufficiale. Nel fare ciò, tiene conto del rilascio semplificato dei dati in vari formati di trasferimento comunemente utilizzati.</p>
<p class="absatz "><sup>2</sup> Pubblica il modello di geodati semplificato su Internet.</p>
<p class="absatz "><sup>3</sup> Se modifica il modello di geodati, adatta contemporaneamente il modello di geodati semplificato ad esso.</p>
<p class="absatz "><sup>4</sup> Per il rilascio dei dati nel modello di geodati semplificato, i Cantoni utilizzano di volta in volta la versione adattata al modello di geodati.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Lavori della misurazione ufficiale</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Tenuta a giorno periodica</a>
</h6>
<div class="collapseable">
<p class="absatz "><sup>1</sup> La tenuta a giorno periodica può essere eseguita individualmente per moduli specifici.</p>
<p class="absatz "><sup>2</sup> Il servizio specializzato Direzione federale delle misurazioni catastali emana istruzioni concernenti i dettagli della tenuta a giorno.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Misure in seguito a eventi naturali</a>
</h6>
<div class="collapseable"><p class="absatz ">Dopo un evento naturale, viene effettuata il più rapidamente possibile una tenuta a giorno straordinaria per la zona colpita. Questa include tutte le misure necessarie per il ripristino della misurazione ufficiale.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Conversione di impianti militari all’uso civile</a>
</h6>
<div class="collapseable">
<p class="absatz "><sup>1</sup> Gli impianti militari convertiti all’uso civile sono inclusi nella misurazione ufficiale. </p>
<p class="absatz "><sup>2</sup> armasuisse Immobili conferisce il mandato per la tenuta a giorno della misurazione ufficiale.</p>
<p class="absatz "><sup>3</sup> I costi della tenuta a giorno sono a carico di armasuisse Immobili.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Lavori sui terreni delle ferrovie</a>
</h6>
<div class="collapseable"><p class="absatz ">I lavori della misurazione ufficiale sui terreni delle ferrovie sono da concordare preliminarmente con l’impresa ferroviaria.</p></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Gestione della misurazione ufficiale</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Principi</a>
</h6>
<div class="collapseable">
<p class="absatz "><sup>1</sup> La gestione della misurazione ufficiale comprende le misure organizzative e tecniche per la gestione dei dati, la disponibilità a lungo termine, l’archiviazione, la storicizzazione e la conservazione del valore dei dati della misurazione ufficiale e dei documenti tecnici e amministrativi.</p>
<p class="absatz "><sup>2</sup> L’unità più piccola per la gestione dei dati e dei documenti tecnici e amministrativi della misurazione ufficiale è il Comune; deve essere possibile rendere disponibili i dati e i documenti Comune per Comune.</p>
<p class="absatz "><sup>3</sup> Il servizio cantonale di vigilanza sulle misurazioni verifica periodicamente il rispetto delle prescrizioni relative alla gestione della misurazione ufficiale, in particolare la garanzia della sicurezza delle informazioni.</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Sicurezza delle informazioni</a>
</h6>
<div class="collapseable">
<p class="absatz "><sup>1</sup> Chi gestisce i dati della misurazione ufficiale deve garantire la sicurezza dei dati e delle informazioni in applicazione delle norme ISO/IEC 27001:2013 e ISO/IEC 27005:2018<sup><a href="#fn-d7e443" id="fnbck-d7e443">6</a></sup>.</p>
<p class="absatz "><sup>2</sup> I dati originali devono essere gestiti in un’infrastruttura di dati situata in Svizzera. L’operatore dell’infrastruttura di dati deve avere la propria sede in Svizzera. Deve essere garantito per contratto che il servizio cantonale di vigilanza sulle misurazioni abbia accesso ai dati in ogni momento.</p>
<p class="absatz "><sup>3</sup> Il servizio cantonale di vigilanza sulle misurazioni verifica la sicurezza delle informazioni:</p>
<dl>
<dt>a. </dt>
<dd>per le imprese certificate secondo la norma ISO/IEC 27001:2013, verificando che la certificazione sia aggiornata;</dd>
<dt>b. </dt>
<dd>per tutte le altre imprese, verificando il rispetto della norma ISO/IEC 27001:2013 in applicazione della norma ISO/IEC 27004:2016.</dd>
</dl>
<div class="footnotes"><p id="fn-d7e443"><sup><a href="#fnbck-d7e443">6</a></sup><sup></sup> Le norme possono essere consultate gratuitamente e ottenute a pagamento presso l’Associazione svizzera di normalizzazione (SNV), Sulzerallee 70, 8404 Winterthur; <a href="www.snv.ch" target="_blank">www.snv.ch</a></p></div>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Controllo di qualità in caso di modifiche dei dati</a>
</h6>
<div class="collapseable">
<p class="absatz "><sup>1</sup> Dopo qualsiasi modifica dei dati, il servizio responsabile della modifica controlla i nuovi dati con lo strumento secondo l’articolo 11 capoverso 1. </p>
<p class="absatz "><sup>2</sup> Il risultato riferito del controllo di qualità è un documento del controllo di qualità secondo l’articolo 5 capoverso 1 lettera c.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Archiviazione e storicizzazione</a>
</h6>
<div class="collapseable">
<p class="absatz "><sup>1</sup> I Cantoni emanano una concezione in materia di archiviazione secondo l’articolo 16 paragrafo 2 OGI<sup><a href="#fn-d7e485" id="fnbck-d7e485">7</a></sup> e disciplinano la storicizzazione per:</p>
<dl>
<dt>a. </dt>
<dd>i dati della misurazione ufficiale;</dd>
<dt>b. </dt>
<dd>i documenti tecnici e amministrativi;</dd>
<dt>c. </dt>
<dd>i documenti di mutazione;</dd>
<dt>d. </dt>
<dd>le componenti e le basi della misurazione ufficiale secondo il vecchio ordinamento.</dd>
</dl>
<p class="absatz "><sup>2</sup> Il servizio specializzato Direzione federale delle misurazioni catastali emana istruzioni concernenti l’archiviazione e la storicizzazione. Consulta l’UFRF prima di emanare tali istruzioni. </p>
<div class="footnotes"><p id="fn-d7e485"><sup><a href="#fnbck-d7e485">7</a></sup><sup></sup>  <a href="https://fedlex.data.admin.ch/eli/cc/2008/389" target="_blank">RS <b>510.620</b></a></p></div>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Manutenzione dei segni puntuali</a>
</h6>
<div class="collapseable"><p class="absatz ">I Cantoni assicurano la protezione e la manutenzione dei segni puntuali, a meno che ciò non sia compito della misurazione nazionale.</p></div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Estratti</a>
</h6>
<div class="collapseable">
<p class="absatz "><sup>1</sup> Un estratto consiste in una rappresentazione analogica o digitale del contenuto dei dati della misurazione ufficiale relativi a un bene immobile, un diritto per sé stante e permanente costituito su un fondo e differenziato secondo la superficie o una miniera.</p>
<p class="absatz "><sup>2</sup> Su richiesta, un estratto contiene solo singoli moduli del modello di geodati, ma sempre i confini del bene immobile o del diritto per sé stante e permanente o della miniera. </p>
<p class="absatz "><sup>3</sup> Il servizio specializzato Direzione federale delle misurazioni catastali emana istruzioni sul contenuto e la rappresentazione degli estratti della misurazione ufficiale.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Organizzazione e svolgimento</a>
</h1>
<div class="collapseable">
<article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Piano di attuazione cantonale</a>
</h6>
<div class="collapseable">
<p class="absatz ">Il piano di attuazione cantonale fornisce informazioni sulla natura, la portata, le scadenze e i costi dei lavori di misurazione ufficiale, in particolare su:</p>
<dl>
<dt>a. </dt>
<dd>i lavori di primo rilevamento;</dd>
<dt>b. </dt>
<dd>i lavori di rinnovamento;</dd>
<dt>c. </dt>
<dd>particolari adeguamenti di interesse nazionale eccezionalmente importante;</dd>
<dt>d. </dt>
<dd>la tenuta a giorno periodica;</dd>
<dt>e. </dt>
<dd>la sostituzione delle digitalizzazioni provvisorie con un primo rilevamento o un rinnovamento;</dd>
<dt>f. </dt>
<dd>i progetti pilota;</dd>
<dt>g. </dt>
<dd>la stima generale dei costi.</dd>
</dl>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Servizio di telecaricamento e interfacce</a>
</h6>
<div class="collapseable"><p class="absatz ">Il servizio specializzato Direzione federale delle misurazioni catastali emana istruzioni sui dettagli del servizio di telecaricamento e di ulteriori interfacce.</p></div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Notifiche a terzi</a>
</h6>
<div class="collapseable">
<p class="absatz ">Alle notifiche della misurazione ufficiale a terzi (art. 6 lett. d) si applica la norma eCH‑0131 (versione 2.0 del 7 giugno 2017)<sup><a href="#fn-d7e581" id="fnbck-d7e581">8</a></sup>.</p>
<div class="footnotes"><p id="fn-d7e581"><sup><a href="#fnbck-d7e581">8</a></sup><sup></sup> Questa norma può essere consultata gratuitamente su Internet all’indirizzo <a href="www.ech.ch" target="_blank">www.ech.ch</a>.</p></div>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Rilascio dei dati nel modello di geodati semplificato</a>
</h6>
<div class="collapseable"><p class="absatz ">Su richiesta del Cantone, il servizio specializzato Direzione federale delle misurazioni catastali rilascia i dati della misurazione ufficiale nel modello di geodati semplificato (art. 13).</p></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Disposizioni finali</a>
</h1>
<div class="collapseable">
<article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Passaggio dal vecchio al nuovo ordinamento: primo rilevamento nel caso di misurazioni riconosciute definitivamente</a>
</h6>
<div class="collapseable">
<p class="absatz "><sup>1</sup> Le misurazioni riconosciute definitivamente ed eseguite secondo le disposizioni precedenti il 15 dicembre 1910 sono oggetto di un primo rilevamento secondo le nuove disposizioni.</p>
<p class="absatz "><sup>2</sup> Le altre misurazioni riconosciute definitivamente ed eseguite secondo le disposizioni precedenti il 10 giugno 1919 sono oggetto di un primo rilevamento secondo le presenti disposizioni quando:</p>
<dl>
<dt>a. </dt>
<dd>le tolleranze originali per le poligonali e i punti di dettaglio superano quelle del 1919; o</dd>
<dt>b. </dt>
<dd>il rilievo di dettaglio è stato eseguito con la tavoletta nella zona di istruzione II secondo la lettera a.</dd>
</dl>
</div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Passaggio dal vecchio al nuovo ordinamento: digitalizzazione provvisoria</a>
</h6>
<div class="collapseable">
<p class="absatz ">Gli articoli 5 lettera f, h e i, 61 capoverso 2, 77 e 89–108 dell’ordinanza tecnica del DDPS del 10 giugno 1994<sup><a href="#fn-d7e627" id="fnbck-d7e627">9</a></sup> sulla misurazione ufficiale (OTEMU) restano validi per la digitalizzazione provvisoria.</p>
<div class="footnotes"><p id="fn-d7e627"><sup><a href="#fnbck-d7e627">9</a></sup><sup></sup>  <a href="https://fedlex.data.admin.ch/eli/oc/1994/1864_1864_1864" target="_blank">RU <b>1994</b> 1864</a>; <b></b><a href="https://fedlex.data.admin.ch/eli/oc/2003/112" target="_blank"><b>2003</b> 514</a>; <b></b><a href="https://fedlex.data.admin.ch/eli/oc/2008/386" target="_blank"><b>2008</b> 2759</a></p></div>
</div></article><article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Applicazione delle vecchie disposizioni</a>
</h6>
<div class="collapseable">
<p class="absatz ">Per i lavori realizzati o tenuti a giorno secondo le vecchie disposizioni restano in vigore:</p>
<dl>
<dt>a. </dt>
<dd>l’istruzione del 24 dicembre 1927<sup><a href="#fn-d7e660" id="fnbck-d7e660">10</a></sup> per l’allestimento dei piani corografici nelle misurazioni catastali;</dd>
<dt>b. </dt>
<dd>le prescrizioni del 28 novembre 1974<sup><a href="#fn-d7e672" id="fnbck-d7e672">11</a></sup> per la riproduzione e l’aggiornamento del piano corografico delle misurazioni catastali;</dd>
<dt>c. </dt>
<dd>le istruzioni del 28 novembre 1974<sup><a href="#fn-d7e686" id="fnbck-d7e686">12</a></sup> per l’applicazione dell’informatica nella misurazione catastale.</dd>
</dl>
<div class="footnotes">
<p id="fn-d7e660"><sup><a href="#fnbck-d7e660">10</a></sup><sup></sup> CS <b>2 </b>613</p>
<p id="fn-d7e672"><sup><a href="#fnbck-d7e672">11</a></sup><sup></sup> <a href="https://fedlex.data.admin.ch/eli/oc/1975/109_109_109" target="_blank">RU <b>1975 </b>109</a></p>
<p id="fn-d7e686"><sup><a href="#fnbck-d7e686">12</a></sup><sup></sup> <a href="https://fedlex.data.admin.ch/eli/oc/1975/115_115_115" target="_blank">RU <b>1975 </b>115</a></p>
</div>
</div></article><article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Abrogazione di un altro atto normativo</a>
</h6>
<div class="collapseable">
<p class="absatz ">L’ordinanza tecnica del DDPS del 10 giugno 1994<sup><a href="#fn-d7e704" id="fnbck-d7e704">13</a></sup> sulla misurazione ufficiale è abrogata. </p>
<div class="footnotes"><p id="fn-d7e704"><sup><a href="#fnbck-d7e704">13</a></sup><sup></sup><sup> </sup><sup> </sup>[<a href="https://fedlex.data.admin.ch/eli/oc/1994/1864_1864_1864" target="_blank">RU <b>1994</b> 1864</a>; <b></b><a href="https://fedlex.data.admin.ch/eli/oc/2003/112" target="_blank"><b>2003</b> 514</a>; <b></b><a href="https://fedlex.data.admin.ch/eli/oc/2008/386" target="_blank"><b>2008</b> 2759</a>]</p></div>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Disposizioni transitorie</a>
</h6>
<div class="collapseable">
<p class="absatz "><span style="color: #374151;"><sup>1</sup></span><span style="color: #374151;"> </span>Il servizio specializzato Direzione federale delle misurazioni catastali prescrive, al momento dell’entrata in vigore della presente ordinanza, un modello di geodati della misurazione ufficiale che sostituisce il modello di dati della misurazione ufficiale secondo l’articolo 7 e l’allegato A OTEM<span style="color: #374151;">U</span><span style="color: #374151;"><sup><a href="#fn-d7e742" id="fnbck-d7e742">14</a></sup></span><span style="color: #374151;">.</span></p>
<p class="absatz " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message"><sup>2</sup> Il passaggio al nuovo modello di geodati della misurazione ufficiale deve essere completato entro il 31 dicembre 2027. Ogni Cantone stabilisce il momento del cambio di modello per l’intero territorio cantonale. Adegua le proprie basi legali in tale data. Fino al momento del cambio di modello, continuano a valere le disposizioni relative al modello di dati precedente.</p>
<p class="absatz "><sup>3</sup> La conversione del linguaggio di descrizione dalla norma SN 612030 (edizione 1998, relativa alla misurazione e alla geoinformazione – INTERLIS 1), alla norma eCH‑0031 INTERLIS 2 – Manuale di riferimento (stato: 7 settembre 2016)<sup><a href="#fn-d7e769" id="fnbck-d7e769">15</a></sup>, deve essere completata entro il 31 dicembre 2027.</p>
<p class="absatz "><sup>4</sup> armasuisse Immobili si assume i costi della tenuta a giorno della misurazione ufficiale degli impianti militari convertiti all’uso civile tra il 1° luglio 2008 e l’entrata in vigore della presente ordinanza. </p>
<div class="footnotes">
<p id="fn-d7e742"><sup><a href="#fnbck-d7e742">14</a></sup><sup></sup>  <a href="https://fedlex.data.admin.ch/eli/oc/1994/1864_1864_1864" target="_blank">RU <b>1994</b> 1864</a>; <b></b><a href="https://fedlex.data.admin.ch/eli/oc/2003/112" target="_blank"><b>2003</b> 514</a>; <b></b><a href="https://fedlex.data.admin.ch/eli/oc/2008/386" target="_blank"><b>2008</b> 2759</a></p>
<p id="fn-d7e769"><sup><a href="#fnbck-d7e769">15</a></sup><sup></sup> Queste norme possono essere consultate gratuitamente su Internet all’indirizzo <a href="www.ech.ch" target="_blank">www.ech.ch</a></p>
</div>
</div></article><article id="art_33"><a name="a33"></a><h6 class="heading " role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2024.</p></div></article>
</div></section></main>
</div></body>
</html>
