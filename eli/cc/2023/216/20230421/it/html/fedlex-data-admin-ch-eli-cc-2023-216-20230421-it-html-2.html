<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.362.381.020 --><p class="srnummer ">0.362.381.020 </p>
<p class="ref "><sup> </sup>RU <b>2023</b> 216; FF <b>2022</b> 1421 </p>
<h1 class="erlasstitel botschafttitel ">Scambio di note dell’11 agosto 2021<br>tra la Svizzera e l’Unione europea concernente il recepimento del regolamento (UE) 2021/1134 che modifica i regolamenti (CE) n. 767/2008, (CE) n. 810/2009, (UE) 2016/399, (UE) 2017/2226, (UE) 2018/1240, (UE) 2018/1860, (UE) 2018/1861, (UE) 2019/817 e (UE) 2019/1896 e che abroga le decisioni 2004/512/CE e 2008/633/GAI ai fini della riforma del sistema di informazione visti<br>(Sviluppo dell’acquis di Schengen)</h1>
<p class="erlasssubtitel ">Approvato dall’Assemblea federale il 16 dicembre 2022<sup><a href="#fn-d7e23" id="fnbck-d7e23">1</a></sup><br>Entrato in vigore il 21 aprile 2023</p>
<p class="erlassdatum "> (Stato 21 aprile 2023)</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/fga/2022/3213" target="_blank">FF <b>2022</b> 3213</a></p></div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione</p>
<p></p>
<div class="table layout-table"><table><tr>
<td><p class="man-template-tab-krpr ">Missione della Svizzera <br>presso l’Unione europea</p></td>
<td>
<p class="man-template-tab-krpr ">Bruxelles, 11 agosto 2021</p>
<p class="man-template-tab-krpr "></p>
<p class="man-template-tab-krpr ">Segretariato generale del Consiglio<br>dell’Unione europea<br>Direzione generale<br>Giustizia e affari interni</p>
<p class="man-template-tab-krpr ">Bruxelles</p>
</td>
</tr></table></div>
<p class="absatz ">La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio dell’8 luglio 2021, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d7e63" id="fnbck-d7e63">2</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p class="absatz ">«Conformemente all’articolo 7 paragrafo 2 lettera a primo periodo in combinazione con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl>
<dt></dt>
<dd>Regolamento del Parlamento europeo e del Consiglio che modifica i regolamenti (CE) n. 767/2008, (CE) n. 810/2009, (UE) 2016/399, (UE) 2017/2226, (UE) 2018/1240, (UE) 2018/1860, (UE) 2018/1861, (UE) 2019/817 e (EU) 2019/1896 del Parlamento europeo e del Consiglio e che abroga le decisioni 2004/512/CE e 2008/633/GAI del Consiglio, ai fini della riforma del sistema di informazione visti</dd>
</dl>
<p class=" man-text-align-left "></p>
<dl>
<dt> </dt>
<dd>Documento del Consiglio: PE-CONS 44/21</dd>
<dt></dt>
<dd>Data dell’adozione: 7 luglio 2021»<sup><a href="#fn-d7e87" id="fnbck-d7e87">3</a></sup>
</dd>
</dl>
<p class="absatz ">Conformemente all’articolo 7 paragrafo 2 lettere a e b dell’Accordo di associazione e con riserva del soddisfacimento dei requisiti costituzionali, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p class="absatz ">Conformemente all’articolo 7 paragrafo 2 lettera b dell’Accordo di associazione, la Svizzera informa immediatamente il Segretariato generale del Consiglio dell’Unione europea non appena tutti i requisiti costituzionali sono stati soddisfatti.</p>
<p class="absatz ">Conformemente all’articolo 7 paragrafo 3 dell’Accordo di associazione, la notifica del Consiglio dell’Unione europea dell’8 luglio 2021 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p class="absatz ">Il presente accordo entrerà in vigore alla data della notifica da parte della Svizzera dell’adempimento dei requisiti costituzionali e potrà essere denunciato alle condizioni contenute negli articoli 7 e 17 dell’Accordo di associazione.</p>
<p class="absatz ">Alla data dell’entrata in vigore del presente Accordo prenderà fine lo scambio di note del 24 ottobre 2008<sup><a href="#fn-d7e103" id="fnbck-d7e103">4</a></sup> tra la Svizzera e l’Unione europea concernente il recepimento della decisione 2008/633/GAI relativa all’accesso per la consultazione al sistema di informazione visti (VIS) da parte delle autorità designate degli Stati membri e di Europol.</p>
<p class="absatz ">Una copia della presente nota è trasmessa alla Commissione europea, Segretariato generale, SG.B.2, Bruxelles.</p>
<p class="absatz ">La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea l’espressione della sua più alta considerazione.</p>
<div class="footnotes">
<p id="fn-d7e63"><sup><a href="#fnbck-d7e63">2</a></sup><sup></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d7e87"><sup><a href="#fnbck-d7e87">3</a></sup><sup></sup> Regolamento (UE) 2021/1134 del Parlamento europeo e del Consiglio del 7 luglio 2021 che modifica i regolamenti (CE) n. 767/2008, (CE) n. 810/2009, (UE) 2016/399, (UE) 2017/2226, (UE) 2018/1240, (UE) 2018/1860, (UE) 2018/1861, (UE) 2019/817 e (EU) 2019/1896 del Parlamento europeo e del Consiglio e che abroga le decisioni 2004/512/CE e 2008/633/GAI del Consiglio, ai fini della riforma del sistema di informazione visti, versione secondo GU L 248 del 13.7.2021, pag. 11.</p>
<p id="fn-d7e103"><sup><a href="#fnbck-d7e103">4</a></sup><sup></sup> [<a href="https://fedlex.data.admin.ch/eli/oc/2010/274" target="_blank">RU <b>2010</b> 2075</a>]</p>
</div>
</div></div>
</div></body>
</html>
