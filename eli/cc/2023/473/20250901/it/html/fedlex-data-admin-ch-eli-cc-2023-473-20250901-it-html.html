<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--414.156 --><p class="srnummer">414.156 </p>
<h1 class="erlasstitel botschafttitel">Ordinanza del PF di Zurigo <br>sulle borse e i prestiti di studio</h1>
<h2 class="erlasskurztitel man-space-before-4">(Ordinanza sulle borse di studio del PF di Zurigo)</h2>
<p class="erlassdatum man-space-before-3">del 17 agosto 2023 (Stato 1° settembre 2025)</p>
</div>
<div id="preamble"><div>
<p class="man-template-autor man-space-before-10">La Direzione del Politecnico federale di Zurigo (PF di Zurigo)<span class="man-font-style-normal">,</span></p>
<p class="ingress man-space-before-3">visto l’articolo 25 dell’ordinanza PFZ-PFL del 13 novembre 2003<sup><a href="#fn-d7e22" id="fnbck-d7e22">1</a></sup>,</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d7e22"><sup><a href="#fnbck-d7e22">1</a></sup><sup></sup> <a href="https://fedlex.data.admin.ch/eli/cc/2004/17" target="_blank">RS <b>414.110.37</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Oggetto</a>
</h6>
<div class="collapseable"><p class="absatz man-space-before-4">La presente ordinanza disciplina la concessione di borse e prestiti di studio da parte del PF di Zurigo.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Borse di studio</a>
</h6>
<div class="collapseable">
<p class="absatz man-space-before-4"><sup>1</sup> Le borse di studio sono prestazioni in denaro, uniche o periodiche, concesse per frequentare gli studi presso il PF di Zurigo e che, salvo disposizione contraria della presente ordinanza, non devono essere restituite.</p>
<p class="absatz man-space-before-4"><sup>2</sup> Il PF di Zurigo concede due tipi di borse di studio:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">borse sociali destinate a studenti con difficoltà finanziarie;</dd>
<dt class="man-space-before-4">b. </dt>
<dd class="man-space-before-4">borse di merito destinate a promuovere gli studi di persone che hanno ottenuto risultati eccellenti nel corso della formazione pregressa.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Prestiti di studio</a>
</h6>
<div class="collapseable">
<p class="absatz man-space-before-4"><sup>1</sup> I prestiti di studio sono prestazioni in denaro uniche concesse a studenti del PF di Zurigo che devono essere restituite.</p>
<p class="absatz man-space-before-4"><sup>2</sup> I prestiti di studio possono essere concessi a complemento di una borsa sociale.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Principi</a>
</h6>
<div class="collapseable">
<p class="absatz man-space-before-4"><sup>1</sup> Non sussiste un diritto a ricevere una borsa o un prestito di studio.</p>
<p class="absatz man-space-before-4"><sup>2</sup> L’ottenimento di una borsa sociale o di un prestito di studio non esenta dal pagamento della tassa d’iscrizione o di altre tasse. Nel caso delle borse di merito la tassa d’iscrizione non è dovuta.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Restituzione e obbligo di comunicazione</a>
</h6>
<div class="collapseable">
<p class="absatz man-space-before-4"><sup>1</sup> Se risulta che una borsa o un prestito di studio è stato concesso in base a indicazioni false o incomplete o che durante il periodo di concessione i requisiti non erano più soddisfatti, lo studente deve restituire senza indugio gli importi ricevuti indebitamente.</p>
<p class="absatz man-space-before-4"><sup>2</sup> Lo studente che percepisce una borsa sociale deve comunicare senza indugio qualsiasi cambiamento rilevante ai fini della concessione della borsa, compresi i cambiamenti che interessano la situazione delle persone tenute al suo mantenimento.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Borse sociali</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Sussidiarietà</a>
</h6>
<div class="collapseable"><p class="absatz man-space-before-4">In presenza di altre fonti di finanziamento, le borse sociali sono concesse a titolo sussidiario.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Domanda e concessione</a>
</h6>
<div class="collapseable">
<p class="absatz man-space-before-4"><sup>1</sup> Può richiedere una borsa sociale chi:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">è iscritto presso il PF di Zurigo a un ciclo di studio bachelor o master; e</dd>
<dt class="man-space-before-4">b. </dt>
<dd class="man-space-before-4">non ha ancora completato un ciclo di studio dello stesso livello.</dd>
</dl>
<p class="absatz man-space-before-4"><sup>2</sup> Il rettore del PF di Zurigo decide in merito alla concessione.</p>
<p class="absatz man-space-before-4"><sup>3</sup> Il rettore del PF di Zurigo definisce i requisiti materiali e le modalità di presentazione della domanda. Le informazioni corrispondenti sono pubblicate sul sito Internet del PF di Zurigo.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art.</b><b> </b><b>8</b> Beneficiari</a>
</h6>
<div class="collapseable">
<p class="absatz man-space-before-4"><sup>1</sup> Le borse sociali sono concesse a partire dal primo anno di studio, in via prioritaria a persone che soddisfano uno dei seguenti requisiti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sono di nazionalità svizzera o titolari di un permesso C;</dd>
<dt class="man-space-before-4">b. </dt>
<dd class="man-space-before-4">hanno in Svizzera lo statuto di rifugiato o di apolide;</dd>
<dt class="man-space-before-4">c. </dt>
<dd class="man-space-before-4">sono titolari di un permesso B e risiedono in Svizzera da almeno cinque anni;</dd>
<dt class="man-space-before-4">d. </dt>
<dd class="man-space-before-4">sono titolari di un attestato di cui all’articolo 23 dell’ordinanza del 30 novembre 2010<sup><a href="#fn-d7e194" id="fnbck-d7e194">2</a></sup> sull’ammissione al PF di Zurigo.</dd>
</dl>
<p class="absatz man-space-before-4"><sup>2</sup> Sono concesse in seconda priorità a tutti gli altri studenti a partire dal secondo anno di studio. </p>
<div class="footnotes"><p id="fn-d7e194"><sup><a href="#fnbck-d7e194">2</a></sup><sup></sup> <a href="https://fedlex.data.admin.ch/eli/cc/2011/249" target="_blank">RS <b>414.131.52</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Determinazione dell’ammontare della borsa sociale</a>
</h6>
<div class="collapseable">
<p class="absatz man-space-before-4">L’ammontare della borsa sociale è determinato in base ai seguenti criteri:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">il reddito e la sostanza dello studente e delle persone tenute al suo mantenimento nel suo Paese di residenza principale;</dd>
<dt class="man-space-before-4">b. </dt>
<dd class="man-space-before-4">le ulteriori fonti di finanziamento;</dd>
<dt class="man-space-before-4">c. </dt>
<dd class="man-space-before-4">la situazione sociale e famigliare dello studente.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Importi</a>
</h6>
<div class="collapseable">
<p class="absatz man-space-before-4"><sup>1</sup> L’importo totale dei fondi stanziati per le borse sociali è fissato annualmente.</p>
<p class="absatz man-space-before-4"><sup>2</sup> L’importo massimo mensile è di 1700 franchi.<sup><a href="#fn-d7e247" id="fnbck-d7e247">3</a></sup></p>
<div class="footnotes"><p id="fn-d7e247"><sup><a href="#fnbck-d7e247">3</a></sup><sup></sup> Nuovo testo giusta la cifra I dell’O della Direzione del PF di Zurigo dell’8 lug. 2025, in vigore dal 1° set. 2025 (<a href="https://fedlex.data.admin.ch/eli/oc/2025/461" target="_blank">RU <b>2025</b> 461</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Durata della concessione</a>
</h6>
<div class="collapseable">
<p class="absatz man-space-before-4"><sup>1</sup> Le borse sociali sono concesse per anno di studio.</p>
<p class="absatz man-space-before-4"><sup>2</sup> Possono essere rinnovate annualmente su richiesta.</p>
<p class="absatz man-space-before-4"><sup>3</sup> Sono concesse al massimo per la durata regolamentare degli studi fissata dal PF di Zurigo, con l’aggiunta di due semestri.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Interruzione del versamento</a>
</h6>
<div class="collapseable">
<p class="absatz man-space-before-4">Il versamento è interrotto se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">non è più giustificato dalla situazione sociale, famigliare o finanziaria dello studente o delle persone tenute al suo mantenimento;</dd>
<dt class="man-space-before-4">b. </dt>
<dd class="man-space-before-4">lo studente ha accumulato un ritardo considerevole rispetto al piano di studi.</dd>
</dl>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Casi di rigore</a>
</h6>
<div class="collapseable"><p class="absatz man-space-before-4">Se i requisiti per la concessione di una borsa sociale non sono soddisfatti e se il proseguimento degli studi è a rischio, il rettore del PF di Zurigo può assegnare un contributo di sostegno straordinario in casi di rigore comprovati.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Borse di merito</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Candidatura</a>
</h6>
<div class="collapseable"><p class="absatz man-space-before-4">Chiunque abbia presentato una domanda di ammissione a un ciclo di studio bachelor o master del PF di Zurigo può candidarsi per una borsa di merito.</p></div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Concessione</a>
</h6>
<div class="collapseable">
<p class="absatz man-space-before-4"><sup>1</sup> Il rettore del PF di Zurigo definisce gli organi che emanano raccomandazioni per la concessione delle borse di merito.</p>
<p class="absatz man-space-before-4"><sup>2</sup> Il rettore attribuisce le borse di merito basandosi su tali raccomandazioni.</p>
<p class="absatz man-space-before-4"><sup>3</sup> L’importo massimo mensile è di 2500 franchi.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Durata, sospensione o revoca</a>
</h6>
<div class="collapseable">
<p class="absatz man-space-before-4"><sup>1</sup> Le borse di merito sono concesse al massimo per la durata regolamentare del ciclo di studio.</p>
<p class="absatz man-space-before-4"><sup>2</sup> La borsa di merito può essere sospesa o revocata, in particolare se lo studente è in ritardo rispetto al piano di studi o se i suoi risultati non sono soddisfacenti.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Prestiti di studio</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Concessione e decisione</a>
</h6>
<div class="collapseable">
<p class="absatz man-space-before-4"><sup>1</sup> I prestiti di studio sono concessi alle seguenti persone:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">studenti che frequentano un ciclo di studio bachelor e che hanno superato l’esame di base;</dd>
<dt class="man-space-before-4">b. </dt>
<dd class="man-space-before-4">studenti che frequentano un ciclo di studio master e che hanno completato il proprio ciclo di studio bachelor presso il PF di Zurigo;</dd>
<dt class="man-space-before-4">c. </dt>
<dd class="man-space-before-4">studenti che frequentano un ciclo di studio master e che non hanno completato il proprio ciclo di studio bachelor presso il PF di Zurigo ma che soddisfano uno dei requisiti di cui all’articolo 8 capoverso 1.</dd>
</dl>
<p class="absatz man-space-before-4"><sup>2</sup> Il rettore del PF di Zurigo decide in merito alla loro concessione.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Rimborso</a>
</h6>
<div class="collapseable">
<p class="absatz man-space-before-4"><sup>1</sup> I prestiti di studio fino a 2000 franchi devono essere rimborsati entro dodici mesi. </p>
<p class="absatz man-space-before-4"><sup>2</sup> Le modalità di rimborso dei prestiti di studio da 2001 a 12 000 franchi sono fissate in un contratto di prestito.</p>
<p class="absatz man-space-before-4"><sup>3</sup> I prestiti di studio sono esenti da interessi.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Casi di rigore</a>
</h6>
<div class="collapseable"><p class="absatz man-space-before-4">Se i requisiti per la concessione di un prestito di studio non sono soddisfatti e il proseguimento degli studi è a rischio, il rettore del PF di Zurigo può assegnare un contributo di sostegno straordinario in casi di rigore comprovati.</p></div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Entrata in vigore</a>
</h1>
<div class="collapseable"><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a>
</h6>
<div class="collapseable"><p class="absatz man-space-before-4">La presente ordinanza entra in vigore il 15 settembre 2023.</p></div></article></div></section></main>
</div></body>
</html>
