<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2023-261-20230701-it-docx</title>
</head>
<body><div id="lawcontent">
<div id="preface">
<!--172.220.111.323.1 --><p class="srnummer ">172.220.111.323.1 </p>
<h1 class="erlasstitel botschafttitel ">Ordinanza del DFF <br>concernente un progetto pilota del DFGP volto a esaminare e valutare gli interventi al di fuori degli orari d’esercizio e l’indennità per tali interventi</h1>
<p>del 23 maggio 2023 (Stato 1° luglio 2023)</p>
</div>
<div id="preamble">
<p>Il Dipartimento federale delle finanze (DFF),</p>
<p>visto l’articolo 18<i>a</i> capoverso 2 dell’ordinanza del 3 luglio 2001<sup><a href="#fn-d6e21" id="fnbck-d6e21">1</a></sup> sul personale federale (OPers),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup>  <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p>Il progetto pilota del Centro servizi informatici del Dipartimento federale di giustizia e polizia (CSI-DFGP) ha lo scopo di esaminare e valutare gli interventi del CSI-DFGP al di fuori degli orari d’esercizio svolti nell’ambito dell’utilizzo del modello BizDevOps («business, development and operations») per l’applicazione NewVOSTRA e l’indennità per tali interventi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d<i>’</i>applicazione</a>
</h6>
<div class="collapseable"> <p>La presente ordinanza si applica agli impiegati del CSI-DFGP che lavorano in seno al gruppo incaricato dell’utilizzo del modello BizDevOps per l’applicazione NewVOSTRA.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art 3</b> Partecipazione</a>
</h6>
<div class="collapseable"> <p><sup>1</sup> Gli impiegati partecipano al progetto pilota su base volontaria.</p>
<p><sup>2</sup> Gli impiegati che partecipano al progetto pilota accettano di svolgere interventi al di fuori degli orari d’esercizio del CSI-DFGP (ore 22.00–6.00 nonché la domenica e nei giorni festivi).</p>
<p><sup>3</sup> Gli impiegati vengono contattati all’occorrenza. Di volta in volta sono liberi di decidere se accettare o rifiutare di svolgere l’intervento.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Indennità</a>
</h6>
<div class="collapseable"> <p><sup>1</sup> Gli impiegati ricevono un’indennità forfettaria giornaliera di 240 franchi per gli interventi svolti. </p>
<p><sup>2</sup> La durata complessiva dell’intervento è computata come tempo di lavoro.</p>
<p><sup>3</sup> L’articolo 45 capoverso 1 lettera b OPers non è applicabile.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore e durata di validità</a>
</h6>
<div class="collapseable"> <p>La presente ordinanza entra in vigore il 1° luglio 2023 con effetto sino al 31 gennaio 2024.</p>
</div></article></main>
</div></body>
</html>
