<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-46-317_321_327-19300419-it-docx</title>
</head>
<body><div id="lawcontent">
<div id="preface">
<!--0.946.293.211 --><p class="srnummer">0.946.293.211 </p>
<p> CS <b>14</b> 435</p>
<p>Traduzione<i><sup><a href="#fn-d771e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo commerciale provvisorio<br>tra la Svizzera e l’Egitto</h1>
<?del-struct abstand18pt><p>Scambio di note 19 aprile 1930</p>
<p>Strumenti di ratifica scambiati il 7 giugno 1930</p>
<p>Entrato in vigore il 19 aprile 1930</p>
<p> (Stato 19  aprile 1930)</p>
<div class="footnotes"><p id="fn-d771e15"><sup>1</sup> Dal testo originale francese.</p></div>
</div>
<div id="preamble">
<p>Con Scambio di note 19 aprile 1930 fra il Presidente della Commissione commerciale svizzera al Cairo e il Ministro egiziano degli affari esteri, è stato conchiuso un Accordo commerciale provvisorio tra i due Paesi. Facciamo seguire il testo della nota svizzera, che comprende anche quello della nota egiziana.</p>
<p><b>Nota Svizzera</b></p>
<p>Signor Ministro,</p>
<p>Ho l’onore di accusare ricevimento della lettera di Vostra Eccellenza N. 1-33/2 (180) del 19 aprile 1930, del seguente tenore:</p>
<dl>
<dt>«Riferendomi alle trattative iniziate per la conclusione di un Accordo commerciale provvisorio tra la Confederazione Svizzera e l’Egitto, ho l’onore d’informarLa che il Governo egiziano è disposto ad applicare il trattamento della nazione più favorita a tutti i prodotti del suolo e dell’industria provenienti dalla Svizzera importati in Egitto e destinati al consumo, alla riesportazione o al transito. Provvisoriamente questo trattamento sarà applicato ai prodotti importati in Egitto per la via degli Stati che non hanno ancora conchiuso con l’Egitto degli accordi commerciali.</dt>
<dd></dd>
<dt>Questo regime sarà accordato a condizione della perfetta reciprocità e con riserva del regime accordato ai prodotti sudanesi o che sarà accordato ai prodotti di certi Stati limitrofi in virtù di convenzioni regionali.</dt>
<dd></dd>
<dt>Il presente Accordo si applicherà pure sotto tutti i rapporti al Principato del Liechtenstein fin tanto che quest’ultimo sarà legato alla Confederazione Svizzera dal Trattato d’unione doganale del 29 marzo 1923<sup><a href="#fn-d771e53">2</a></sup>, ed entrerà in vigore non appena Ella mi avrà confermato l’accordo del Governo svizzero. Esso potrà essere disdetto da ciascuna delle Parti contraenti mediante pre­avviso di tre mesi; esso dovrà essere ratificato dalle autorità competenti nei due paesi e lo scambio degli strumenti di ratificazione avrà luogo al Cairo non appena ciò potrà farsi.»</dt>
<dd></dd>
</dl>
<p>In risposta, mi preme di confermare a vostra Eccellenza l’accordo del mio Governo sulle basi qui sopra esposte e colgo l’occasione per rinnovarLe, signor Ministro, i sensi della mia alta considerazione.</p>
<p>(Segue la firma)</p>
<div class="footnotes"><p id="fn-d771e53"><sup>2</sup> <a href="https://fedlex.data.admin.ch/eli/cc/39/551_565_576/20200407">RS <b>0.631.112.514</b></a></p></div>
</div>
</div></body>
</html>
