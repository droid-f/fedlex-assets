<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-807-20180101-it-docx</title>
</head>
<body><div id="lawcontent">
<div id="preface">
<!--510.514 --><p class="srnummer">510.514 </p>
<h1 class="erlasstitel">Ordinanza<br>sulle piazze d’armi, di tiro e d’esercitazione</h1>
<h2 class="erlasskurztitel">(Ordinanza sulle piazze d’armi e di tiro, OPAT)</h2>
<?del-struct abstand18pt><p>del 22 novembre 2017 (Stato 1° gennaio 2018)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 124 capoverso 2 della legge militare del 3 febbraio 1995<sup><a href="#fn-d1422e23">1</a></sup>,</p>
<p>ordina:</p>
<div class="footnotes"><p id="fn-d1422e23"><sup>1</sup> <a href="https://fedlex.data.admin.ch/eli/cc/1995/4093_4093_4093/20200601">RS <b>510.10</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina l’utilizzazione e l’amministrazione delle piazze d’armi, di tiro e d’esercitazione.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni </a>
</h6>
<div class="collapseable"> <p><sup>1</sup> Una piazza d’armi consiste di costruzioni, impianti, installazioni e terreni per l’istruzione, l’alloggio, la sussistenza e il tempo libero. Serve prioritariamente all’istruzione militare in scuole e corsi nonché agli impieghi dell’esercito.</p>
<p><sup>2</sup> Le piazze di tiro e d’esercitazione sono zone nelle quali vengono regolarmente effettuati esercizi di tiro o altre istruzioni militari. Possono consistere di zone delle posizioni, settori di movimento, zone degli obiettivi, zone di sicurezza, alloggi e altre infrastrutture.</p>
<p><sup>3</sup> Il Consiglio federale designa le piazze d’armi, le piazze di tiro e le piazze d’esercitazione nel Piano settoriale militare secondo l’articolo 13 della legge fede­rale del 22 giugno 1979<sup><a href="#fn-d1422e59">2</a></sup> sulla pianificazione del territorio.</p>
<div class="footnotes"><p id="fn-d1422e59"><sup>2</sup> <a href="https://fedlex.data.admin.ch/eli/cc/1979/1573_1573_1573/20190101">RS <b>700</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Occupazione e utilizzazione militari </a>
</h6>
<div class="collapseable"> <p><sup>1</sup> Il Dipartimento federale della difesa, della protezione della popolazione e dello sport (DDPS) gestisce in maniera centralizzata l’occupazione militare delle infrastrutture d’istruzione per garantirne uno sfruttamento ottimale.</p>
<p><sup>2</sup> Designa un comandante per ogni piazza d’armi, di tiro e d’esercitazione.</p>
<p><sup>3</sup> Il comandante è responsabile della sicurezza dell’infrastruttura d’istruzione e della sua utilizzazione militare in conformità delle prescrizioni. Disciplina l’utiliz­zazione militare mediante un ordine della piazza d’armi e un ordine della piazza di tiro o della piazza d’esercitazione ed è responsabile del coordinamento dell’utilizzazione militare e dell’esercizio sulla piazza attribuitagli. È fatto salvo l’articolo 6 capo­verso 2.</p>
<p><sup>4</sup> È il primo interlocutore per i comandanti di truppa, le autorità e i privati. È fatto salvo l’articolo 6 capoverso 2.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Coutilizzazione civile </a>
</h6>
<div class="collapseable"> <p><sup>1</sup> Di principio, non sussiste alcun diritto a una coutilizzazione civile. Sempre che le esigenze militari lo consentano e che siano state rilasciate le necessarie autorizzazioni civili, il DDPS può concordare coutilizzazioni civili contro indennizzo. La priorità delle coutilizzazioni è retta dall’articolo 13 capoverso 2 dell’ordinanza del 5 dicembre 2008<sup><a href="#fn-d1422e96">3</a></sup> sulla gestione immobiliare e la logistica della Confederazione.</p>
<p><sup>2</sup> Alle piazze d’armi cantonali si applica l’articolo 6 capoverso 2.</p>
<div class="footnotes"><p id="fn-d1422e96"><sup>3</sup> <a href="https://fedlex.data.admin.ch/eli/cc/2008/857/20160101">RS <b>172.010.21</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Zone vietate </a>
</h6>
<div class="collapseable"> <p><sup>1</sup> Alla truppa non è consentito utilizzare le zone vietate. Sono considerate zone vietate ai sensi della presente ordinanza:</p>
<dl>
<dt>a.</dt>
<dd>il Parco nazionale svizzero;</dd>
<dt>b.</dt>
<dd>le torbiere alte e le paludi, le zone golenali di importanza nazionale e le bandite di caccia federali.</dd>
</dl>
<p><sup>2</sup> Il DDPS può, d’intesa con l’Ufficio federale dell’ambiente, designare zone secondo il capoverso 1 lettera b come zone a utilizzazione limitata.</p>
<p><sup>3</sup> Le zone a utilizzazione limitata possono essere utilizzate dalla truppa soltanto rispettando le condizioni concordate.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Piazze d’armi cantonali </a>
</h6>
<div class="collapseable"> <p><sup>1</sup> La Confederazione può utilizzare, contro indennizzo, le piazze d’armi cantonali, compresi le costruzioni, gli impianti, le installazioni e i terreni cantonali destinati a scopi militari.</p>
<p><sup>2</sup> Per le piazze d’armi cantonali il DDPS stipula con i Cantoni contratti che disciplinano l’utilizzazione militare e civile, le competenze, l’esercizio, l’indennizzo nonché i diritti e gli obblighi reciproci.</p>
<p><sup>3</sup> I Cantoni assicurano a proprie spese la manutenzione delle loro piazze d’armi e provvedono a mantenere in buono stato le costruzioni, gli impianti, le installazioni e i terreni.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Disciplinamento dell’indennizzo </a>
</h6>
<div class="collapseable"> <p><sup>1</sup> La Confederazione indennizza i Cantoni per l’affitto delle piazze d’armi cantonali con un tasso d’interesse fisso pari al 3 per cento del valore assicurativo degli stabili. Fornisce inoltre un contributo per l’utilizzazione e la manutenzione dei dintorni delle piazze d’armi. Le prestazioni del Cantone per l’esercizio sono indennizzate separatamente.</p>
<p><sup>2</sup> Il tasso d’interesse viene aumentato o ridotto del 0,5 per cento al massimo in funzione della quota parte della Confederazione agli investimenti globali.</p>
<p><sup>3</sup> Il tasso d’interesse è verificato ogni 10 anni e se necessario ridefinito.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Piazze di tiro e d’esercitazione non appartenenti alla Confederazione </a>
</h6>
<div class="collapseable"> <p>L’utilizzazione e l’esercizio di piazze di tiro e d’esercitazione non appartenenti alla Confederazione sono disciplinati contrattualmente con i proprietari fondiari.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Esecuzione </a>
</h6>
<div class="collapseable"> <p>Il DDPS è incaricato dell’esecuzione della presente ordinanza.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Abrogazione di altri atti normativi </a>
</h6>
<div class="collapseable"> <p>Sono abrogate:</p>
<dl>
<dt>1.</dt>
<dd>l’ordinanza del 26 giugno 1996<sup><a href="#fn-d1422e194">4</a></sup> sulle piazze d’armi e di tiro;</dd>
<dt>2.</dt>
<dd>l’ordinanza del DDPS del 26 giugno 1996<sup><a href="#fn-d1422e208">5</a></sup> sulle piazze d’armi e di tiro.</dd>
</dl>
<div class="footnotes">
<p id="fn-d1422e194"><sup>4</sup> [<a href="https://fedlex.data.admin.ch/eli/oc/1996/1963_1963_1963">RU <b>1996</b> 1963</a>]</p>
<p id="fn-d1422e208"><sup>5</sup> [<a href="https://fedlex.data.admin.ch/eli/oc/1996/1968_1968_1968">RU <b>1996</b> 1968</a>]</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2018.</p>
<p></p>
</div></article></main>
</div></body>
</html>
