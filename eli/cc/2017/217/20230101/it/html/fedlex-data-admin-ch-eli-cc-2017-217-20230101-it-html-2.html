<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--513.1--><p class="srnummer ">513.1</p>
<h1 class="erlasstitel botschafttitel ">Ordinanza dell’Assemblea federale <br>sull’organizzazione dell’esercito</h1>
<h2 class="erlasskurztitel ">(Organizzazione dell’esercito, OEs)</h2>
<p class="erlassdatum ">del 18 marzo 2016 (Stato 1° gennaio 2023)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 93 capoverso 2 della legge militare del 3 febbraio 1995<sup><a href="#fn-d7e21" id="fnbck-d7e21">1</a></sup>;<br>visto il messaggio del Consiglio federale del 3 settembre 2014<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2014/1566" target="_blank">FF <b>2014</b> 5939</a></p>
</div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Effettivo regolamentare dell’esercito</a>
</h6>
<div class="collapseable">
<p class="absatz "><sup>1</sup> L’esercito dispone di un effettivo regolamentare di 100 000 persone soggette all’obbligo di prestare servizio militare e di un effettivo reale di al massimo 140 000 persone soggette all’obbligo di prestare servizio militare.</p>
<p class="absatz "><sup>2</sup> L’effettivo regolamentare e l’effettivo reale non comprendono:</p>
<dl>
<dt>a. </dt>
<dd>le reclute;</dd>
<dt>b. </dt>
<dd>il personale del Centro di competenza sport dell’esercito, della giustizia militare, del Servizio della Croce Rossa, degli stati maggiori del Consiglio federale e dei distaccamenti d’esercizio dei Cantoni;</dd>
<dt>c. </dt>
<dd>i militari che non sono né incorporati in una formazione né impiegati nella protezione civile o in altri settori della Rete integrata Svizzera per la sicurezza;</dd>
<dt>d. </dt>
<dd>i militari in ferma continuata che hanno adempiuto il totale obbligatorio di giorni di servizio d’istruzione;</dd>
<dt>e. </dt>
<dd>il personale dell’amministrazione militare della Confederazione e dei Cantoni.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Articolazione dell’esercito</a>
</h6>
<div class="collapseable">
<p class="absatz ">L’esercito si articola in:</p>
<dl>
<dt>a. </dt>
<dd>capo dell’esercito, coadiuvato dallo Stato maggiore dell’esercito;</dd>
<dt>b. </dt>
<dd>Comando Operazioni, comprendente:<dl>
<dt>1. </dt>
<dd>il Servizio informazioni militare,</dd>
<dt>2.<sup><a href="#fn-d7e95" id="fnbck-d7e95">3</a></sup> </dt>
<dd>le Forze terrestri, comprendenti le tre brigate meccanizzate,</dd>
<dt>3.<sup><a href="#fn-d7e110" id="fnbck-d7e110">4</a></sup> </dt>
<dd>le quattro divisioni territoriali,</dd>
<dt>4. </dt>
<dd>il comando polizia militare,</dd>
<dt>5.<sup><a href="#fn-d7e128" id="fnbck-d7e128">5</a></sup> </dt>
<dd>le Forze aeree, comprendenti la brigata d’aviazione e la brigata DTA,</dd>
<dt>6. </dt>
<dd>il Centro di competenza SWISSINT,</dd>
<dt>7.<sup><a href="#fn-d7e146" id="fnbck-d7e146">6</a></sup> </dt>
<dd>il comando forze speciali;</dd>
</dl>
</dd>
<dt>c.<sup><a href="#fn-d7e161" id="fnbck-d7e161">7</a></sup> </dt>
<dd>Base logistica dell’esercito, comprendente la brigata logistica e la Sanità militare;</dd>
<dt>c<sup>bis</sup>.<sup><a href="#fn-d7e178" id="fnbck-d7e178">8</a></sup> </dt>
<dd>Comando Ciber, comprendente la brigata di aiuto alla condotta;</dd>
<dt>d. </dt>
<dd>Comando Istruzione, comprendente:<dl>
<dt>1. </dt>
<dd>l’Istruzione superiore dei quadri,</dd>
<dt>2. </dt>
<dd>cinque formazioni d’addestramento,</dd>
<dt>3. </dt>
<dd>il personale dell’esercito.</dd>
</dl>
</dd>
</dl>
<div class="footnotes">
<p id="fn-d7e95"><sup><a href="#fnbck-d7e95">3</a></sup><sup></sup> Nuovo testo giusta il n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p>
<p id="fn-d7e110"><sup><a href="#fnbck-d7e110">4</a></sup><sup></sup> Nuovo testo giusta il n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p>
<p id="fn-d7e128"><sup><a href="#fnbck-d7e128">5</a></sup><sup></sup> Nuovo testo giusta il n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p>
<p id="fn-d7e146"><sup><a href="#fnbck-d7e146">6</a></sup><sup></sup> Introdotto dal n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p>
<p id="fn-d7e161"><sup><a href="#fnbck-d7e161">7</a></sup><sup></sup> Nuovo testo giusta il n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p>
<p id="fn-d7e178"><sup><a href="#fnbck-d7e178">8</a></sup><sup></sup> Introdotta dal n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Giustizia militare e stati maggiori del Consiglio federale</a>
</h6>
<div class="collapseable">
<p class="absatz "><sup>1</sup> La giustizia militare e gli stati maggiori del Consiglio federale non sottostanno all’autorità di comando dell’esercito.</p>
<p class="absatz "><sup>2</sup> I membri della giustizia militare e degli stati maggiori del Consiglio federale hanno i medesimi diritti e obblighi di tutti gli altri militari.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenze del Consiglio federale</a>
</h6>
<div class="collapseable">
<p class="absatz "><sup>1</sup> Il Consiglio federale determina la struttura dell’esercito entro i limiti della sua articolazione.</p>
<p class="absatz "><sup>2</sup> Determina in particolare le Armi, i servizi ausiliari e le formazioni di professionisti dell’esercito e disciplina i compiti, l’organizzazione, l’istruzione e la chiamata in servizio dei suoi stati maggiori.</p>
<p class="absatz "><sup>3</sup> Provvede affinché i militari di milizia e le comunità linguistiche siano adeguatamente rappresentati negli organi di comando superiori.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenze del DDPS</a>
</h6>
<div class="collapseable">
<p class="absatz "><sup>1</sup> Il Dipartimento federale della difesa, della protezione della popolazione e dello sport (DDPS) disciplina l’organizzazione dettagliata dell’esercito entro i limiti della sua struttura.</p>
<p class="absatz "><sup>2</sup> Disciplina la ripartizione equilibrata degli effettivi tra le formazioni dell’esercito.</p>
<p class="absatz "><sup>3</sup> Provvede affinché le persone soggette all’obbligo di leva siano incorporate in funzioni adeguate.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizione transitoria</a>
</h6>
<div class="collapseable">
<p class="absatz ">Dopo l’entrata in vigore della presente ordinanza il Consiglio federale introduce gradualmente il nuovo ordinamento dell’esercito. Per un periodo transitorio massimo di cinque anni disciplina in particolare:</p>
<dl>
<dt>a. </dt>
<dd>il trasferimento delle singole formazioni di truppa nella nuova organizzazione dell’esercito;</dd>
<dt>b. </dt>
<dd>i cambiamenti di incorporazione e le nuove incorporazioni che il passaggio rende necessari;</dd>
<dt>c. </dt>
<dd>l’articolazione dell’esercito.</dd>
</dl>
</div></article><article id="art_6_a"><a name="a6a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6_a"><b>Art. 6</b><i>a</i></a><sup><a href="#fn-d7e267" id="fnbck-d7e267">9</a></sup><a href="#art_6_a"> Disposizione transitoria della modifica del 18 marzo 2022</a>
</h6>
<div class="collapseable">
<p class="absatz ">Il Consiglio federale istituisce il Comando Ciber entro due anni dall’entrata in vigore della modifica del 18 marzo 2022.</p>
<div class="footnotes"><p id="fn-d7e267"><sup><a href="#fnbck-d7e267">9</a></sup><sup></sup> Introdotto dal n. I dell’O dell’AF del 18 mar. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/718" target="_blank">RU <b>2022</b> 718</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Abrogazione di un altro atto normativo</a>
</h6>
<div class="collapseable">
<p class="absatz ">L’organizzazione dell’esercito del 4 ottobre 2002<sup><a href="#fn-d7e290" id="fnbck-d7e290">10</a></sup> è abrogata.</p>
<div class="footnotes"><p id="fn-d7e290"><sup><a href="#fnbck-d7e290">10</a></sup><sup></sup> [<a href="https://fedlex.data.admin.ch/eli/oc/2003/585" target="_blank">RU <b>2003</b> 4027</a>; <b></b><a href="https://fedlex.data.admin.ch/eli/oc/2004/775" target="_blank"><b>2004 </b>5047 </a>n. III; <b>2007 </b>2971; <b></b><a href="https://fedlex.data.admin.ch/eli/oc/2009/383" target="_blank"><b>2009 </b>3131 </a>n. III, 6921 n. I 6]</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore simultaneamente alla modifica del 18 marzo 2016<sup><a href="#fn-d7e321" id="fnbck-d7e321">11</a></sup> della legge militare del 3 febbraio 1995.</p>
<p class="abstand1seite "></p>
<div class="footnotes"><p id="fn-d7e321"><sup><a href="#fnbck-d7e321">11</a></sup><sup></sup> <a href="https://fedlex.data.admin.ch/eli/oc/2017/215" target="_blank">RU <b>2017</b> 2297</a>. In vigore dal 1° gen. 2018.</p></div>
</div></article></main>
</div></body>
</html>
