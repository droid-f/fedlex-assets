<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-693-20180101-it-docx</title>
</head>
<body><div id="lawcontent">
<div id="preface">
<!--520.312 --><p class="srnummer ">520.312 </p>
<h1 class="erlasstitel botschafttitel ">Ordinanza del DDPS<br>sulla segnalazione dei beni culturali e del personale responsabile della protezione dei beni culturali</h1>
<h2 class="erlasskurztitel ">(OSBC)</h2>
<p>del 14 novembre 2017 (Stato 1° gennaio 2018)</p>
</div>
<div id="preamble">
<p>Il Dipartimento federale della difesa, della protezione della popolazione<br>e dello sport (DDPS),</p>
<p>visto l’articolo 7 capoverso 1 dell’ordinanza del 29 ottobre 2014<sup><a href="#fn-d6e23" id="fnbck-d6e23">1</a></sup> sulla protezione dei beni culturali in caso di conflitti armati, catastrofi e situazioni d’emergenza (OPBC),</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2014/616" target="_blank">RS <b>520.31</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Direttive per la realizzazione dei contrassegni</a>
</h6>
<div class="collapseable"> <p><sup>1</sup> Per la realizzazione dei contrassegni recanti uno o più scudi della protezione dei beni culturali valgono le direttive seguenti:</p>
<dl>
<dt>a. </dt>
<dd>dimensioni: 16 cm × 24 cm;</dd>
<dt>b. </dt>
<dd>materiale: alluminio;</dd>
<dt>c. </dt>
<dd>stampa: serigrafia;</dd>
<dt>d. </dt>
<dd>colori: blu oltremare, RAL 5002, e bianco crema, RAL 9001;</dd>
<dt>e. </dt>
<dd>fissaggio: viti in acciaio inossidabile, distanziatori in acciaio zincato, tasselli in plastica;</dd>
<dt>f. </dt>
<dd>dicitura: «Nationales Kulturgut, Bien culturel national, Bene culturale nazionale» e «Haager Abkommen, 1954 (Art. 16 und 17), Convention de La Haye, 1954 (art. 16 et 17), Convenzione dell’Aia, 1954 (art. 16 e 17)».</dd>
</dl>
<p><sup>2</sup> In caso di conflitto armato, per migliorare la riconoscibilità dei beni culturali è possibile utilizzare anche contrassegni la cui realizzazione non rispetta appieno le direttive di cui al capoverso 1.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Distribuzione e manutenzione dei contrassegni</a>
</h6>
<div class="collapseable"> <p><sup>1</sup> L’Ufficio federale della protezione della popolazione (UFPP) mette a disposizione dei Cantoni i contrassegni, compreso il materiale di fissaggio.</p>
<p><sup>2</sup> La manutenzione dei contrassegni compete ai Cantoni.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Segnalazione dei beni culturali</a>
</h6>
<div class="collapseable"> <p><sup>1</sup> Tutti gli oggetti singoli d’importanza nazionale iscritti nell’Inventario PBC e i rifugi per beni culturali sono contrassegnati con uno scudo semplice.</p>
<p><sup>2</sup> I beni culturali sotto protezione speciale sono contrassegnati con uno scudo ripetuto tre volte.</p>
<p><sup>3</sup> I beni culturali sotto protezione rafforzata sono contrassegnati con almeno uno scudo.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Segnalazione dei beni culturali in tempo di pace</a>
</h6>
<div class="collapseable"> <p><sup>1</sup> I Cantoni che intendono contrassegnare i loro beni culturali già in tempo di pace inoltrano una relativa domanda all’UFPP.</p>
<p><sup>2</sup> I luoghi in cui si presuppone la presenza di resti archeologici non possono essere contrassegnati in tempo di pace.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Apposizione dei contrassegni</a>
</h6>
<div class="collapseable"> <p><sup>1</sup> I contrassegni sono apposti presso l’entrata principale o presso l’accesso principale all’opera.</p>
<p><sup>2</sup> Nel caso di collezioni, i contrassegni sono apposti nella zona d’entrata dell’edificio principale.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Autorizzazione</a>
</h6>
<div class="collapseable"> <p><sup>1</sup> I contrassegni possono essere apposti solo unitamente all’autorizzazione rilasciata dall’ente responsabile della protezione dei beni culturali nel relativo Cantone.</p>
<p><sup>2</sup> L’UFPP provvede alla realizzazione delle autorizzazioni.</p>
<p><sup>3</sup> L’UFPP e l’ente responsabile della protezione dei beni culturali nel relativo Cantone archiviano una copia dell’autorizzazione.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Segnalazione del personale</a>
</h6>
<div class="collapseable"> <p>Nell’espletamento dei loro compiti di protezione, le persone addette alla protezione dei beni culturali devono portare su di sé la carta d’identità e un bracciale recante lo scudo PBC.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Distribuzione delle carte d’identità e dei bracciali</a>
</h6>
<div class="collapseable"> <p><sup>1</sup> L’UFPP mette a disposizione dei Cantoni le carte d’identità e i bracciali PBC.</p>
<p><sup>2</sup> I Cantoni provvedono a compilare le carte d’identità e a consegnarle ai titolari. Le carte d’identità devono recare una foto del titolare e il timbro dell’autorità competente.</p>
<p><sup>3</sup> Le carte d’identità sono valide solo se interamente compilate.</p>
<p><sup>4</sup> I Cantoni tengono un elenco delle carte d’identità consegnate.</p>
<p><sup>5</sup> Al termine della loro attività, i titolari devono immediatamente restituire le carte d’identità all’organo che le ha rilasciate.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Abrogazione di altri atti normativi</a>
</h6>
<div class="collapseable"> <p>Sono abrogate:</p>
<dl>
<dt>a. </dt>
<dd>le prescrizioni del Dipartimento federale di giustizia e polizia del 15 marzo 1989 concernenti l’apposizione dello scudo dei beni culturali;</dd>
<dt>b. </dt>
<dd>le prescrizioni del Dipartimento federale di giustizia e polizia del 15 marzo 1989 concernenti la carta d’identità del personale della protezione dei beni culturali.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2018.</p>
<p></p>
</div></article></main>
</div></body>
</html>
