<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-145-20230901-it-docx-2</title>
</head>
<body><div id="lawcontent">
<div id="preface">
<!--211.223.13 --><p class="srnummer ">211.223.13 </p>
<h1 class="erlasstitel botschafttitel ">Legge federale <br>sulle misure coercitive a scopo assistenziale <br>e i collocamenti extrafamiliari prima del 1981</h1>
<h2 class="erlasskurztitel ">(LMCCE)</h2>
<p>del 30 settembre 2016 (Stato 1° settembre 2023)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 122 capoverso 1, 124 e 173 capoverso 2 della Costituzione federale<sup><a href="#fn-d6e23" id="fnbck-d6e23">1</a></sup>;<br>visto il messaggio del Consiglio federale del 4 dicembre 2015<sup><a href="#fn-d6e33" id="fnbck-d6e33">2</a></sup>,</p>
<p>decreta:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/fga/2016/40" target="_blank">FF <b>2016</b> 73</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo, campo di applicazione e oggetto</a>
</h6>
<div class="collapseable"> <p><sup>1</sup> Scopo della presente legge è il riconoscimento e la riparazione dell’ingiustizia inflitta alle vittime di misure coercitive a scopo assistenziale e di collocamenti extrafamiliari in Svizzera prima del 1981.</p>
<p><sup>2</sup> La legge si applica anche alle persone che hanno subito una misura ordinata prima del 1981, ma eseguita soltanto successivamente.</p>
<p><sup>3</sup> Essa disciplina:</p>
<dl>
<dt>a. </dt>
<dd>il contributo di solidarietà a favore delle vittime;</dd>
<dt>b. </dt>
<dd>l’archiviazione e la consultazione degli atti;</dd>
<dt>c. </dt>
<dd>la consulenza e il sostegno alle persone oggetto di misure;</dd>
<dt>d. </dt>
<dd>gli studi scientifici e l’informazione del pubblico;</dd>
<dt>e. </dt>
<dd>altri provvedimenti nell’interesse delle persone oggetto di misure.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable"> <p>Ai sensi della presente legge s’intende per:</p>
<dl>
<dt>a. </dt>
<dd>
<i>misure coercitive a scopo assistenziale: </i>le misure ordinate in Svizzera prima del 1981 dalle autorità ed eseguite da queste ultime o su loro incarico e sotto la loro vigilanza, al fine di proteggere o educare fanciulli, adolescenti o adulti;</dd>
<dt>b. </dt>
<dd>
<i>collocamenti extrafamiliari</i>: collocamenti di fanciulli e adolescenti al di fuori delle proprie famiglie, in istituti o stabilimenti, presso famiglie ospitanti o affilianti oppure presso aziende commerciali o agricole, ordinati da un’autorità o decisi da privati in Svizzera prima del 1981;</dd>
<dt>c. </dt>
<dd>
<i>persone oggetto di misure:</i> le persone oggetto di misure coercitive a scopo assistenziale o di collocamenti extrafamiliari;</dd>
<dt>d. </dt>
<dd>
<i>vittime: </i>le persone oggetto di misure, la cui integrità fisica, psichica o sessuale o il cui sviluppo intellettivo siano stati lesi in modo diretto e grave in particolare a causa di:<dl>
<dt>1. </dt>
<dd>violenza fisica o psichica,</dd>
<dt>2. </dt>
<dd>abuso sessuale,</dd>
<dt>3. </dt>
<dd>sottrazione del figlio e adozione alle quali si è acconsentito sotto costrizione,</dd>
<dt>4. </dt>
<dd>somministrazione o sperimentazione di farmaci effettuate sotto costrizione o a loro insaputa,</dd>
<dt>5. </dt>
<dd>sterilizzazione o aborto effettuati sotto costrizione o a loro insaputa,</dd>
<dt>6. </dt>
<dd>sfruttamento economico a seguito di un carico di lavoro eccessivo o dell’assenza di una retribuzione adeguata,</dd>
<dt>7. </dt>
<dd>impedimento deliberato dello sviluppo e della realizzazione personali,</dd>
<dt>8. </dt>
<dd>stigmatizzazione sociale;</dd>
</dl>
</dd>
<dt>e. </dt>
<dd>
<i>congiunti:</i> il coniuge o il partner registrato di una persona oggetto di misure, i suoi figli, i suoi genitori nonché le altre persone a lei unite da legami analoghi.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Riconoscimento dell’ingiustizia</a>
</h6>
<div class="collapseable"> <p>La Confederazione riconosce che le vittime hanno subito un’ingiustizia che ha condizionato tutta la loro vita.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Contributo di solidarietà</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Principi</a>
</h6>
<div class="collapseable"> <p><sup>1</sup> Le vittime hanno diritto a un contributo di solidarietà; quest’ultimo è un segno di riconoscimento dell’ingiustizia inflitta e intende contribuire alla sua riparazione.</p>
<p><sup>2</sup> Le vittime non possono far valere ulteriori pretese di indennizzo o di riparazione morale.</p>
<p><sup>3</sup> Il contributo di solidarietà è versato su domanda.</p>
<p><sup>4</sup> Tutte le vittime ricevono lo stesso importo. I contributi versati alle vittime in difficoltà finanziarie nel quadro dell’aiuto immediato volontario non sono dedotti dal contributo di solidarietà.</p>
<p><sup>5</sup> Il diritto al contributo di solidarietà è personale; non è né trasmissibile per successione né cedibile. Se una vittima muore dopo aver presentato la domanda, il contributo confluisce nella massa ereditaria.</p>
<p><sup>6</sup> Per il contributo di solidarietà vale inoltre quanto segue:</p>
<dl>
<dt>a. </dt>
<dd>è fiscalmente parificato ai versamenti a titolo di riparazione morale ai sensi dell’articolo 24 lettera g della legge federale del 14 dicembre 1990<sup><a href="#fn-d6e180" id="fnbck-d6e180">3</a></sup> sull’imposta federale diretta e dell’articolo 7 capoverso 4 lettera i della legge federale del 14 dicembre 1990<sup><a href="#fn-d6e188" id="fnbck-d6e188">4</a></sup> sull’armonizzazione delle imposte dirette dei Cantoni e dei Comuni;</dd>
<dt>b. </dt>
<dd>in termini di diritto in materia di esecuzione e fallimento è parificato alle indennità a titolo di riparazione morale ai sensi dell’articolo 92 capoverso 1 numero 9 della legge federale dell’11 aprile 1889<sup><a href="#fn-d6e200" id="fnbck-d6e200">5</a></sup> sull’esecuzione e sul fallimento;</dd>
<dt>c.<sup><a href="#fn-d6e211" id="fnbck-d6e211">6</a></sup> </dt>
<dd>non comporta una riduzione né delle prestazioni dell’aiuto sociale né delle prestazioni ai sensi della legge federale del 6 ottobre 2006<sup><a href="#fn-d6e228" id="fnbck-d6e228">7</a></sup> sulle prestazioni complementari all’assicurazione per la vecchiaia, i superstiti e l’invalidità (LPC) né delle prestazioni ai sensi della legge federale del 19 giugno 2020<sup><a href="#fn-d6e236" id="fnbck-d6e236">8</a></sup> sulle prestazioni transitorie per i disoccupati anziani.</dd>
</dl>
<div class="footnotes">
<p id="fn-d6e180"><sup><a href="#fnbck-d6e180">3</a></sup> <a href="https://fedlex.data.admin.ch/eli/cc/1991/1184_1184_1184" target="_blank">RS <b>642.11</b></a></p>
<p id="fn-d6e188"><sup><a href="#fnbck-d6e188">4</a></sup> <a href="https://fedlex.data.admin.ch/eli/cc/1991/1256_1256_1256" target="_blank">RS <b>642.14</b></a></p>
<p id="fn-d6e200"><sup><a href="#fnbck-d6e200">5</a></sup> <a href="https://fedlex.data.admin.ch/eli/cc/11/529_488_529" target="_blank">RS <b>281.1</b></a></p>
<p id="fn-d6e211"><sup><a href="#fnbck-d6e211">6</a></sup> Nuovo testo giusta l’all. n. 1 della LF del 19 giu. 2020 sulle prestazioni transitorie per i disoccupati anziani, in vigore dal 1° lug. 2021 (<a href="https://fedlex.data.admin.ch/eli/oc/2021/373" target="_blank">RU <b>2021</b> 373</a>; <a href="https://fedlex.data.admin.ch/eli/fga/2019/2838" target="_blank">FF <b>2019</b> 6861</a>).</p>
<p id="fn-d6e228"><sup><a href="#fnbck-d6e228">7</a></sup> <a href="https://fedlex.data.admin.ch/eli/cc/2007/804" target="_blank">RS <b>831.30</b></a></p>
<p id="fn-d6e236"><sup><a href="#fnbck-d6e236">8</a></sup>  <a href="https://fedlex.data.admin.ch/eli/cc/2021/373" target="_blank">RS <b>837.2</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Domande</a>
</h6>
<div class="collapseable"> <p><sup>1</sup> Le domande per la concessione del contributo di solidarietà vanno presentate all’autorità competente.<sup><a href="#fn-d6e254" id="fnbck-d6e254">9</a></sup></p>
<p><sup>2</sup> Il richiedente deve rendere verosimile di essere una vittima ai sensi della presente legge. A tal fine allega alla domanda gli atti e altri documenti che possono dimostrare la sua qualità di vittima.</p>
<div class="footnotes"><p id="fn-d6e254"><sup><a href="#fnbck-d6e254">9</a></sup>  Nuovo testo giusta il n. I della LF del 19 giu. 2020 (Soppressione del termine di presentazione delle domande per il contributo di solidarietà), in vigore dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esame delle domande e decisione</a>
</h6>
<div class="collapseable"> <p><sup>1</sup> L’autorità competente esamina le domande e decide in merito alla concessione del contributo di solidarietà.</p>
<p><sup>2</sup> Se necessario all’adempimento dei suoi compiti, può trattare dati personali degni di particolare protezione ai sensi dell’articolo 5 lettera c della legge federale del 25 settembre 2020<sup><a href="#fn-d6e286" id="fnbck-d6e286">10</a></sup> sulla protezione dei dati.<sup><a href="#fn-d6e294" id="fnbck-d6e294">11</a></sup></p>
<p><sup>3</sup> Prima di decidere sente la commissione consultiva (art. 18 cpv. 2).</p>
<p><sup>4</sup> ...<sup><a href="#fn-d6e314" id="fnbck-d6e314">12</a></sup></p>
<div class="footnotes">
<p id="fn-d6e286"><sup><a href="#fnbck-d6e286">10</a></sup>  <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e294"><sup><a href="#fnbck-d6e294">11</a></sup> Nuovo testo giusta l’all. 1 n. II 17 della LF del 25 set. 2020 sulla protezione dei dati, in vigore dal 1° set. 2023 (<a href="https://fedlex.data.admin.ch/eli/oc/2022/491" target="_blank">RU <b>2022</b> 491</a>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
<p id="fn-d6e314"><sup><a href="#fnbck-d6e314">12</a></sup>  Abrogato dal n. I della LF del 19 giu. 2020 (Soppressione del termine di presentazione delle domande per il contributo di solidarietà), con effetto dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e333" id="fnbck-d6e333">13</a></sup><a href="#art_7"> Importo, determinazione delle rate e versamento</a>
</h6>
<div class="collapseable"> <p><sup>1</sup> L’importo del contributo di solidarietà è di 25 000 franchi per ogni vittima.</p>
<p><sup>2</sup> È versato alle vittime la cui domanda è stata accolta.</p>
<div class="footnotes"><p id="fn-d6e333"><sup><a href="#fnbck-d6e333">13</a></sup>  Nuovo testo giusta il n. I della LF del 19 giu. 2020 (Soppressione del termine di presentazione delle domande per il contributo di solidarietà), in vigore dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Rimedi giuridici</a>
</h6>
<div class="collapseable"> <p><sup>1</sup> Contro la reiezione della domanda può essere fatta opposizione entro 30 giorni presso l’autorità competente.</p>
<p><sup>2</sup> Per il resto si applicano le disposizioni generali sull’amministrazione della giustizia federale.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Finanziamento</a><sup><a href="#fn-d6e376" id="fnbck-d6e376">14</a></sup><a href="#art_9"> </a>
</h6>
<div class="collapseable"> <p><sup>1</sup> I contributi di solidarietà sono finanziati:</p>
<dl>
<dt>a. </dt>
<dd>dalla Confederazione;</dd>
<dt>b. </dt>
<dd>dai Cantoni mediante liberalità volontarie;</dd>
<dt>c. </dt>
<dd>da terzi mediante liberalità volontarie.</dd>
</dl>
<p><sup>2</sup> ...<sup><a href="#fn-d6e412" id="fnbck-d6e412">15</a></sup></p>
<p><sup>3</sup> Per le liberalità di cui al capoverso 1 lettere b e c vale quanto segue:</p>
<dl>
<dt>a. </dt>
<dd>sono iscritte a titolo di ricavi nel consuntivo della Confederazione;</dd>
<dt>b. </dt>
<dd>sono vincolate ai sensi dell’articolo 53 della legge federale del 7 ottobre 2005<sup><a href="#fn-d6e439" id="fnbck-d6e439">16</a></sup> sulle finanze della Confederazione.</dd>
</dl>
<div class="footnotes">
<p id="fn-d6e376"><sup><a href="#fnbck-d6e376">14</a></sup>  Nuovo testo giusta il n. I della LF del 19 giu. 2020 (Soppressione del termine di presentazione delle domande per il contributo di solidarietà), in vigore dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p>
<p id="fn-d6e412"><sup><a href="#fnbck-d6e412">15</a></sup>  Abrogato dal n. I della LF del 19 giu. 2020 (Soppressione del termine di presentazione delle domande per il contributo di solidarietà), con effetto dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p>
<p id="fn-d6e439"><sup><a href="#fnbck-d6e439">16</a></sup> <a href="https://fedlex.data.admin.ch/eli/cc/2006/227" target="_blank">RS <b>611.0</b></a></p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Archiviazione e consultazione degli atti</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Archiviazione </a>
</h6>
<div class="collapseable"> <p><sup>1</sup> Le autorità della Confederazione, dei Cantoni e dei Comuni provvedono a conservare gli atti riguardanti le misure coercitive a scopo assistenziale e i collocamenti extrafamiliari anteriori al 1981. Il Consiglio federale disciplina i dettagli della conservazione amministrativa, segnatamente la durata e le modalità.</p>
<p><sup>2</sup> Le autorità della Confederazione, dei Cantoni e dei Comuni non possono servirsi degli atti per pronunciare decisioni a discapito delle persone oggetto di misure.</p>
<p><sup>3</sup> Per gli atti che contengono dati personali le autorità della Confederazione e dei Cantoni prevedono termini di protezione che tengano conto degli interessi legittimi delle persone oggetto di misure, dei loro congiunti e della ricerca.</p>
<p><sup>4</sup> Alle istituzioni che si occupavano di misure coercitive a scopo assistenziale o collocamenti extrafamiliari e che secondo il diritto cantonale non sottostanno alle legislazioni cantonali sull’informazione, sulla protezione dei dati e sull’archiviazione si applicano le disposizioni della legislazione sull’informazione, sulla protezione dei dati e sull’archiviazione del Cantone in cui hanno sede. Tali istituzioni provvedono a salvaguardare, valutare, rendere accessibili e conservare in modo corretto i propri atti.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Consultazione degli atti</a>
</h6>
<div class="collapseable"> <p><sup>1</sup> Le persone oggetto di misure hanno diritto a un accesso semplice e gratuito agli atti che le riguardano. Dopo il loro decesso questo diritto è trasmesso ai congiunti.</p>
<p><sup>2</sup> Se necessario per scopi scientifici, hanno diritto di accedere agli atti anche altre persone.</p>
<p><sup>3</sup> Durante il termine di protezione l’accesso agli atti è concesso soltanto se è adempiuta una delle seguenti condizioni:</p>
<dl>
<dt>a. </dt>
<dd>la persona oggetto di misure chiede di accedere ai propri dati personali;</dd>
<dt>b. </dt>
<dd>la persona oggetto di misure acconsente alla divulgazione;</dd>
<dt>c. </dt>
<dd>gli atti sono usati per scopi impersonali, in particolare per scopi scientifici o statistici;</dd>
<dt>d. </dt>
<dd>un’autorità necessita degli atti per adempiere i propri compiti legali;</dd>
<dt>e. </dt>
<dd>sussistono altri interessi particolarmente degni di protezione.</dd>
</dl>
<p><sup>4</sup> Le persone oggetto di misure possono chiedere che i contenuti controversi o inesatti degli atti siano segnalati e che la loro versione dei fatti sia versata agli atti. Non sussiste alcun diritto alla consegna, alla rettifica o alla distruzione degli atti. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Sostegno da parte degli archivi cantonali</a>
</h6>
<div class="collapseable"> <p><sup>1</sup> Gli archivi cantonali e altri archivi dell’ente pubblico sostengono le persone oggetto di misure, i loro congiunti e i servizi di contatto cantonali nella ricerca degli atti.</p>
<p><sup>2</sup> Gli archivi cantonali sostengono anche gli altri archivi dell’ente pubblico nonché le istituzioni di cui all’articolo 10 capoverso 4 nell’adempimento dei loro obblighi.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Depositi a risparmio delle persone oggetto di misure</a>
</h6>
<div class="collapseable"> <p><sup>1</sup> Gli archivi cantonali, altri archivi dell’ente pubblico e le istituzioni di cui all’articolo 10 capoverso 4 accertano, su richiesta delle persone oggetto di misure, se nei loro archivi vi sono informazioni su depositi a risparmio di dette persone. Forniscono consulenza e sostegno alle persone oggetto di misure nella loro ricerca e, dopo il decesso di queste ultime, ai loro congiunti.</p>
<p><sup>2</sup> Se dagli atti risultano indizi secondo cui durante le misure coercitive a scopo assistenziale o i collocamenti extrafamiliari esistevano depositi a risparmio presso una banca, quest’ultima o l’avente causa procede gratuitamente agli accertamenti necessari su richiesta della persona oggetto di misure e, dopo il decesso di quest’ultima, dei suoi congiunti.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: <br>Consulenza e sostegno da parte dei servizi di contatto cantonali</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p><sup>1</sup> I Cantoni gestiscono servizi di contatto per le persone oggetto di misure. Detti servizi offrono consulenza alle persone oggetto di misure e ai loro congiunti e prestano un aiuto immediato nonché un aiuto a più lungo termine ai sensi dell’articolo 2 lettere a e b della legge federale del 23 marzo 2007<sup><a href="#fn-d6e542" id="fnbck-d6e542">17</a></sup> concernente l’aiuto alle vittime di reati (LAV) alle persone che l’autorità competente riconosce come vittime.</p>
<p><sup>2</sup> I servizi di contatto sostengono le persone oggetto di misure nel preparare e presentare le domande per la concessione del contributo di solidarietà.</p>
<p><sup>3</sup> Le persone oggetto di misure e i loro congiunti possono rivolgersi a un servizio di contatto di loro scelta.</p>
<p><sup>4</sup> Il Cantone che fornisce prestazioni a favore di una persona domiciliata in un altro Cantone è indennizzato da quest’ultimo. Si applica l’articolo 18 capoverso 2 LAV.</p>
<div class="footnotes"><p id="fn-d6e542"><sup><a href="#fnbck-d6e542">17</a></sup> <a href="https://fedlex.data.admin.ch/eli/cc/2008/232" target="_blank">RS <b>312.5</b></a></p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Studi scientifici e informazione del pubblico</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Studi scientifici</a>
</h6>
<div class="collapseable"> <p><sup>1</sup> Il Consiglio federale provvede affinché le misure coercitive a scopo assistenziale e i collocamenti extrafamiliari anteriori al 1981 siano oggetto di esaurienti studi scientifici.</p>
<p><sup>2</sup> Una commissione indipendente conduce studi scientifici in merito agli internamenti disposti sulla base di una decisione amministrativa; tiene conto anche di altre misure coercitive a scopo assistenziale e dei collocamenti extrafamiliari.</p>
<p><sup>3</sup> I risultati degli studi scientifici sono pubblicati. I dati personali sono anonimizzati.</p>
<p><sup>4</sup> L’autorità competente provvede, in collaborazione con la commissione indipendente e gli altri organismi responsabili degli studi scientifici, alla diffusione e all’utilizzo dei risultati di tali studi.</p>
<p><sup>5</sup> L’autorità competente può promuovere in particolare:</p>
<dl>
<dt>a. </dt>
<dd>le produzioni mediatiche, le mostre e gli incontri sull’argomento;</dd>
<dt>b. </dt>
<dd>l’inserimento nei materiali didattici della scuola dell’obbligo e delle scuole del livello secondario II;</dd>
<dt>c. </dt>
<dd>la sensibilizzazione dell’opinione pubblica, nonché delle autorità, delle istituzioni e dei privati cui secondo il diritto vigente competono le misure coercitive a scopo assistenziale o i collocamenti extrafamiliari.</dd>
</dl>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Testimonianze commemorative</a>
</h6>
<div class="collapseable"> <p>La Confederazione si impegna affinché i Cantoni promuovano testimonianze commemorative.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Altri provvedimenti</a>
</h1>
<div class="collapseable"><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p>L’autorità competente può adottare altri provvedimenti nell’interesse delle persone oggetto di misure. Può in particolare:</p>
<dl>
<dt>a. </dt>
<dd>sostenere la creazione di una piattaforma per i servizi di ricerca;</dd>
<dt>b. </dt>
<dd>promuovere progetti di aiuto reciproco di organizzazioni delle vittime e delle altre persone oggetto di misure. </dd>
</dl>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Esecuzione</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Autorità competente e commissione consultiva</a>
</h6>
<div class="collapseable"> <p><sup>1</sup> Il Consiglio federale designa l’autorità competente ai sensi della presente legge.</p>
<p><sup>2</sup> Istituisce la commissione consultiva (art. 6 cpv. 3). In quest’ultima sono rappresentate anche le vittime e le altre persone oggetto di misure. </p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Disposizioni di esecuzione</a>
</h6>
<div class="collapseable"> <p>Il Consiglio federale emana le disposizioni di esecuzione. Disciplina in particolare i dettagli:</p>
<dl>
<dt>a. </dt>
<dd>della procedura di domanda per la concessione del contributo di solidarietà (art. 5);</dd>
<dt>b.<sup><a href="#fn-d6e649" id="fnbck-d6e649">18</a></sup> </dt>
<dd>...</dd>
<dt>c. </dt>
<dd>del finanziamento e dell’attuazione di altri provvedimenti secondo l’articolo 17.</dd>
</dl>
<div class="footnotes"><p id="fn-d6e649"><sup><a href="#fnbck-d6e649">18</a></sup>  Abrogata dal n. I della LF del 19 giu. 2020 (Soppressione del termine di presentazione delle domande per il contributo di solidarietà), con effetto dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p></div>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni finali</a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Estinzione dei crediti</a>
</h6>
<div class="collapseable"> <p>I crediti verso le vittime o i loro familiari il cui titolo giuridico risiede direttamente in una misura coercitiva a scopo assistenziale o in un collocamento extrafamiliare si estinguono con l’entrata in vigore della presente legge.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Abrogazione e modifica di altri atti normativi</a>
</h6>
<div class="collapseable"> <p><sup>1</sup> La legge federale del 21 marzo 2014<sup><a href="#fn-d6e691" id="fnbck-d6e691">19</a></sup> concernente la riabilitazione delle persone internate sulla base di una decisione amministrativa è abrogata.</p>
<p><sup>2</sup> ...<sup><a href="#fn-d6e704" id="fnbck-d6e704">20</a></sup></p>
<div class="footnotes">
<p id="fn-d6e691"><sup><a href="#fnbck-d6e691">19</a></sup> [<a href="https://fedlex.data.admin.ch/eli/oc/2014/385" target="_blank">RU <b>2014</b> 2293</a>]</p>
<p id="fn-d6e704"><sup><a href="#fnbck-d6e704">20</a></sup> La mod. può essere consultata alla <a href="https://fedlex.data.admin.ch/eli/oc/2017/145" target="_blank">RU <b>2017</b> 753</a>. </p>
</div>
</div></article><article id="art_21_a"><a name="a21a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21_a"><b>Art. 21</b><i>a</i></a><sup><a href="#fn-d6e717" id="fnbck-d6e717">21</a></sup><a href="#art_21_a"> Disposizioni transitorie della modifica del 20 dicembre 2019</a>
</h6>
<div class="collapseable"> <p><sup>1</sup> L’articolo 4 capoverso 6 lettera c nel tenore della modifica del 20 dicembre 2019 si applica anche ai contributi di solidarietà versati prima dell’entrata in vigore di tale modifica.</p>
<p><sup>2</sup> In deroga all’articolo 53 capoverso 2 della legge federale del 6 ottobre 2000<sup><a href="#fn-d6e743" id="fnbck-d6e743">22</a></sup> sulla parte generale del diritto delle assicurazioni sociali (LPGA), le decisioni sulle prestazioni complementari annue in cui un contributo di solidarietà è stato preso in considerazione nel computo del reddito secondo l’articolo 11 LPC<sup><a href="#fn-d6e751" id="fnbck-d6e751">23</a></sup> sono riconsiderate, su richiesta dell’assicurato, se la presente modifica comporta un aumento della prestazione complementare annua.</p>
<p><sup>3</sup> In deroga all’articolo 24 LPGA, il diritto al versamento retroattivo di prestazioni complementari derivante dalla presente modifica non si estingue.</p>
<div class="footnotes">
<p id="fn-d6e717"><sup><a href="#fnbck-d6e717">21</a></sup> Introdotto dal n. I della LF del 20 dic. 2019 (Concessione di prestazioni complementari alle vittime), in vigore dal 1° mag. 2020 (<a href="https://fedlex.data.admin.ch/eli/oc/2020/242" target="_blank">RU <b>2020</b> 1267</a>; <a href="https://fedlex.data.admin.ch/eli/fga/2019/2754" target="_blank">FF <b>2019</b> 6731 </a><a href="https://fedlex.data.admin.ch/eli/fga/2019/2803" target="_blank">6827</a>).</p>
<p id="fn-d6e743"><sup><a href="#fnbck-d6e743">22</a></sup> <a href="https://fedlex.data.admin.ch/eli/cc/2002/510" target="_blank">RS <b>830.1</b></a></p>
<p id="fn-d6e751"><sup><a href="#fnbck-d6e751">23</a></sup> <a href="https://fedlex.data.admin.ch/eli/cc/2007/804" target="_blank">RS <b>831.30</b></a></p>
</div>
</div></article><article id="art_21_b"><a name="a21b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21_b"><b>Art. 21</b><i>b</i></a><sup><a href="#fn-d6e766" id="fnbck-d6e766">24</a></sup><a href="#art_21_b">  Disposizione transitoria della modifica del 19 giugno 2020</a>
</h6>
<div class="collapseable"> <p>Le domande presentate all’autorità competente tra il 1° aprile 2018 e l’entrata in vigore della presente modifica sono considerate presentate al momento dell’entrata in vigore di quest’ultima. Questo vale anche per le domande presentate nel medesimo periodo e non prese in considerazione perché non adempivano le condizioni per la restituzione del termine di cui all’articolo 24 della legge federale del 20 dicembre 1968<sup><a href="#fn-d6e788" id="fnbck-d6e788">25</a></sup> sulla procedura amministrativa.</p>
<div class="footnotes">
<p id="fn-d6e766"><sup><a href="#fnbck-d6e766">24</a></sup>  Introdotto dal n. I della LF del 19 giu. 2020 (Soppressione del termine di presentazione delle domande per il contributo di solidarietà), in vigore dal 1° nov. 2020 (<a href="https://fedlex.data.admin.ch/eli/oc/2020/766" target="_blank">RU <b>2020</b> 4175</a>; <a href="https://fedlex.data.admin.ch/eli/fga/2020/396" target="_blank">FF <b>2020</b> 1449 </a><a href="https://fedlex.data.admin.ch/eli/fga/2020/398" target="_blank">1463</a>).</p>
<p id="fn-d6e788"><sup><a href="#fnbck-d6e788">25</a></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
</div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Essa sarà pubblicata nel Foglio federale non appena l’iniziativa popolare «Riparazione a favore dei bambini che hanno subito collocamenti coatti e delle vittime di misure coercitive a scopo assistenziale (Iniziativa per la riparazione)» sarà stata ritirata<sup><a href="#fn-d6e809" id="fnbck-d6e809">26</a></sup> o respinta in votazione popolare.</p>
<p><sup>3</sup> Qualora entro dieci giorni dalla scadenza del termine di referendum risulti che questo è decorso infruttuosamente, la presente legge entra in vigore il primo giorno del terzo mese successivo alla scadenza del termine di referendum. </p>
<p><sup>4</sup> Qualora risulti soltanto più tardi che il termine di referendum è decorso infruttuosamente, il Consiglio federale determina l’entrata in vigore della presente legge.</p>
<p><sup>5</sup> In caso di referendum e di accettazione in votazione popolare, la presente legge entra in vigore il giorno successivo all’omologazione dei risultati della votazione.</p>
<p>Data dell’entrata in vigore: 1° aprile 2017<sup><a href="#fn-d6e834" id="fnbck-d6e834">27</a></sup></p>
<p></p>
<div class="footnotes">
<p id="fn-d6e809"><sup><a href="#fnbck-d6e809">26</a></sup> <a href="https://fedlex.data.admin.ch/eli/fga/2016/1691" target="_blank">FF <b>2016</b> 7140</a>, <b></b><a href="https://fedlex.data.admin.ch/eli/fga/2017/131" target="_blank"><b>2017</b> 677</a></p>
<p id="fn-d6e834"><sup><a href="#fnbck-d6e834">27</a></sup> Vedi art. 22 cpv. 3.</p>
</div>
</div></article>
</div></section></main>
</div></body>
</html>
