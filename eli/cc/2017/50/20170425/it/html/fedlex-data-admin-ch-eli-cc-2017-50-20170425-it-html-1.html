<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-50-20170425-it-docx</title>
</head>
<body><div id="lawcontent">
<div id="preface">
<!--935.211 --><p class="srnummer ">935.211 </p>
<h1 class="erlasstitel botschafttitel ">Ordinanza <br>concernente Svizzera Turismo</h1>
<p>del 2 dicembre 2016 (Stato 25  aprile 2017)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 4 capoverso 2 della legge federale del 21 dicembre 1955<sup><a href="#fn-d6e19" id="fnbck-d6e19">1</a></sup> <br>concernente Svizzera Turismo,</p>
<p>ordina:</p>
<div class="footnotes"><p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/1955/1180_1207_1215" target="_blank">RS <b>935.21</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Organizzazione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Sede e disposizioni per l’adempimento del mandato</a>
</h6>
<div class="collapseable"> <p><sup>1</sup> Svizzera Turismo orienta la sua attività ai bisogni del mercato. Collabora strettamente con i promotori locali del turismo e con altre cerchie interessate all’immagine della Svizzera.</p>
<p><sup>2</sup> Stabilisce le esigenze relative alle campagne comuni e provvede a riunire i mezzi finanziari necessari al promovimento della domanda.</p>
<p><sup>3</sup> Ha sede a Zurigo.</p>
<p><sup>4</sup> Può costituire imprese o partecipare a imprese se ciò è necessario per adempiere il mandato legale.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Vigilanza</a>
</h6>
<div class="collapseable"> <p>Svizzera Turismo è sottoposta alla vigilanza della Segreteria di Stato dell’economia (SECO).</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Organi </a>
</h6>
<div class="collapseable"> <p><sup>1</sup> Gli organi di Svizzera Turismo sono:</p>
<dl>
<dt>a. </dt>
<dd>l’assemblea generale;</dd>
<dt>b. </dt>
<dd>il comitato;</dd>
<dt>c. </dt>
<dd>la direzione;</dd>
<dt>d. </dt>
<dd>l’ufficio di revisione.</dd>
</dl>
<p><sup>2</sup> Sotto il profilo del personale gli organi di Svizzera Turismo sono indipendenti gli uni dagli altri.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Membri</a>
</h6>
<div class="collapseable"> <p><sup>1</sup> Possono far parte di Svizzera Turismo:</p>
<dl>
<dt>a. </dt>
<dd>gli enti di diritto pubblico;</dd>
<dt>b. </dt>
<dd>gli istituti della Confederazione e dei Cantoni;</dd>
<dt>c. </dt>
<dd>le persone fisiche e giuridiche e le società di persone domiciliate in Svizzera. </dd>
</dl>
<p><sup>2</sup> Il comitato si pronuncia circa la loro ammissione. Una decisione di diniego può essere impugnata presso l’assemblea generale.</p>
<p><sup>3</sup> La Confederazione è membro di Svizzera Turismo e nell’assemblea generale ha una quota di voto del 20 per cento. In tale funzione è rappresentata dalla SECO. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Quota annua e altre prestazioni finanziarie dei membri</a>
</h6>
<div class="collapseable"> <p><sup>1</sup> La quota annua ammonta a 1810 franchi. Il comitato adegua periodicamente questo importo al rincaro.</p>
<p><sup>2</sup> Svizzera Turismo può concludere con i diversi membri accordi inerenti a prestazioni finanziarie supplementari.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Prestazioni e agevolazioni per i membri</a>
</h6>
<div class="collapseable"> <p><sup>1</sup> Le prestazioni che Svizzera Turismo fornisce a favore dei membri e d’intesa con essi sono fatturate direttamente a questi ultimi.</p>
<p><sup>2</sup> I membri beneficiano di agevolazioni nel campo della consulenza in materia d’offerta e in quello delle campagne comuni oggetto di un appalto.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Convocazione dell’assemblea generale</a>
</h6>
<div class="collapseable"> <p><sup>1</sup> L’assemblea generale ordinaria tiene una seduta all’anno su convocazione del comitato, che indice anche l’ordine del giorno. È diretta dal presidente del comitato.</p>
<p><sup>2</sup> Le assemblee generali straordinarie sono convocate su proposta del Consiglio federale, del comitato o di un quinto dei membri.</p>
<p><sup>3</sup> La convocazione deve avvenire per scritto almeno un mese prima della data dell’assemblea generale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Diritti di voto dei membri e capacità di deliberare dell’assemblea generale</a>
</h6>
<div class="collapseable"> <p><sup>1</sup> Ogni membro dispone di un voto. </p>
<p><sup>2</sup> Se un membro fornisce prestazioni finanziarie supplementari, gli viene attribuito un voto supplementare per ogni frazione corrispondente alla quota annua.</p>
<p><sup>3</sup> Un membro non può accumulare più di un quinto dei voti che possono essere emessi all’assemblea generale.</p>
<p><sup>4</sup> L’assemblea generale è valida indipendentemente dal numero dei votanti presenti. </p>
<p><sup>5</sup> L’assemblea generale decide e nomina secondo la maggioranza assoluta dei voti validi. Se la maggioranza assoluta non è raggiunta, nel turno successivo vale la maggioranza relativa.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Compiti dell’assemblea generale</a>
</h6>
<div class="collapseable"> <p>L’assemblea generale ha i seguenti compiti:</p>
<dl>
<dt>a. </dt>
<dd>nomina sei membri del comitato;</dd>
<dt>b.<sup><a href="#fn-d6e194" id="fnbck-d6e194">2</a></sup> </dt>
<dd>approva il rapporto annuale e il conto annuale;</dd>
<dt>c. </dt>
<dd>si pronuncia su proposte dei membri presentate per scritto almeno 14 giorni prima;</dd>
<dt>d. </dt>
<dd>tratta gli affari che le sono sottoposti dal comitato;</dd>
<dt>e. </dt>
<dd>decide in merito al discarico del comitato;</dd>
<dt>f. </dt>
<dd>nomina l’ufficio di revisione;</dd>
<dt>g. </dt>
<dd>può revocare l’ufficio di revisione.</dd>
</dl>
<div class="footnotes"><p id="fn-d6e194"><sup><a href="#fnbck-d6e194">2</a></sup> Correzione del 25 apr. 2017 (<a href="https://fedlex.data.admin.ch/eli/oc/2017/258" target="_blank">RU <b>2017</b> 2641</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Composizione del comitato, nomina e indennizzo dei membri del comitato</a>
</h6>
<div class="collapseable"> <p><sup>1</sup> Il comitato si compone del presidente e di altri dodici membri. Il rapporto contrattuale tra loro e Svizzera Turismo è disciplinato dal Codice delle obbligazioni<sup><a href="#fn-d6e230" id="fnbck-d6e230">3</a></sup>. </p>
<p><sup>2</sup> Il Consiglio federale nomina:</p>
<dl>
<dt>a. </dt>
<dd>sei membri del comitato;</dd>
<dt>b. </dt>
<dd>il presidente.</dd>
</dl>
<p><sup>3</sup> Il Consiglio federale designa il vicepresidente, che viene scelto in seno al comitato. </p>
<p><sup>4</sup> L’assemblea generale nomina gli altri sei membri del comitato. A questa nomina non partecipano i rappresentanti della Confederazione.</p>
<p><sup>5</sup> La durata del mandato è di quattro anni. È possibile essere rinominati per due volte.</p>
<p><sup>6</sup> In singoli casi motivati il Consiglio federale può prorogare al massimo a 16 anni la durata del mandato di uno dei membri del comitato da esso nominato. L’assemblea generale può avvalersi dello stesso diritto con i membri da essa nominati.</p>
<p><sup>7</sup> I membri del comitato possono essere revocati per motivi gravi dall’organo che li ha nominati.</p>
<p><sup>8</sup> Al momento della nomina dei membri del comitato occorre badare affinché le regioni turistiche del Paese, gli enti responsabili in materia, le regioni linguistiche e i sessi siano adeguatamente rappresentati.</p>
<p><sup>9</sup> I membri del comitato hanno diritto, a prescindere dal grado di occupazione, a un onorario forfettario e a indennità giornaliere per la partecipazione alle riunioni del comitato. L’importo degli onorari forfettari e delle indennità giornaliere dei membri del comitato è disciplinato nell’allegato. Il numero massimo di indennità giornaliere è di 12 l’anno. Per quanto concerne l’onorario e le altre condizioni contrattuali concordate con queste persone si applicano per analogia le disposizioni dell’ordinanza del 19 dicembre 2003<sup><a href="#fn-d6e269" id="fnbck-d6e269">4</a></sup> sulla retribuzione dei quadri.<sup><a href="#fn-d6e277" id="fnbck-d6e277">5</a></sup></p>
<div class="footnotes">
<p id="fn-d6e230"><sup><a href="#fnbck-d6e230">3</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
<p id="fn-d6e269"><sup><a href="#fnbck-d6e269">4</a></sup>  <a href="https://fedlex.data.admin.ch/eli/cc/2004/30" target="_blank">RS <b>172.220.12</b></a></p>
<p id="fn-d6e277"><sup><a href="#fnbck-d6e277">5</a></sup> Correzione del 25 apr. 2017 (<a href="https://fedlex.data.admin.ch/eli/oc/2017/258" target="_blank">RU <b>2017</b> 2641</a>).</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obblighi dei membri del comitato</a>
</h6>
<div class="collapseable"> <p><sup>1</sup> I membri del comitato adempiono i loro compiti e obblighi con la dovuta cura e tutelano in buona fede gli interessi di Svizzera Turismo. </p>
<p><sup>2</sup> I candidati alla nomina nel Comitato dichiarano le loro relazioni d’interesse all’organo preposto alla nomina. </p>
<p><sup>3</sup> I membri del comitato comunicano costantemente al comitato eventuali cambiamenti intervenuti nelle loro relazioni d’interesse. </p>
<p><sup>4</sup> Se il comitato reputa che una relazione d’interesse sia incompatibile con l’appartenenza al comitato, ne informa l’organo che ha nominato il membro in questione.</p>
<p><sup>5</sup> Il comitato rende note nel rapporto annuale le relazioni d’interesse dei suoi membri e adotta misure organizzative per prevenire conflitti di interesse.</p>
<p><sup>6</sup> I membri sono tenuti al segreto d’ufficio durante il loro mandato in seno al comitato e anche dopo la sua cessazione. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Compiti del comitato</a>
</h6>
<div class="collapseable"> <p>Il comitato ha i seguenti compiti:</p>
<dl>
<dt>a. </dt>
<dd>convoca l’assemblea generale annuale e indice l’ordine del giorno;</dd>
<dt>b. </dt>
<dd>presenta proposte al Consiglio federale per la nomina del presidente e la designazione del vicepresidente;</dd>
<dt>c. </dt>
<dd>decide in merito alla costituzione, alla modifica e alla risoluzione del rapporto di lavoro con il direttore e ne stabilisce la retribuzione; la costituzione e la risoluzione del rapporto di lavoro sottostanno all’approvazione del Consiglio federale; </dd>
<dt>d. </dt>
<dd>su richiesta del direttore decide in merito alla costituzione, alla modifica e alla risoluzione dei rapporti di lavoro degli altri membri della direzione; </dd>
<dt>e. </dt>
<dd>esercita la vigilanza sulla direzione;</dd>
<dt>f. </dt>
<dd>su proposta del direttore decide in merito all’apertura, alla trasformazione e alla chiusura di rappresentanze; </dd>
<dt>g. </dt>
<dd>provvede a un adeguato sistema di controllo interno e di gestione dei rischi;</dd>
<dt>h. </dt>
<dd>emana il regolamento organizzativo;</dd>
<dt>i. </dt>
<dd>emana il regolamento del personale;</dd>
<dt>j. </dt>
<dd>approva la strategia di marketing e il preventivo;</dd>
<dt>k. </dt>
<dd>elabora e adotta per ogni esercizio un rapporto annuale che sottopone per approvazione all’assemblea generale e chiede il discarico; il rapporto annuale comprende il conto annuale e la relazione annuale;</dd>
<dt>l. </dt>
<dd>invita i membri di Svizzera Turismo a una conferenza consultiva annuale; durante questa conferenza la strategia di marketing viene valutata e coordinata con le altre attività in materia di comunicazione e di marketing;</dd>
<dt>m. </dt>
<dd>promuove la collaborazione con i finanziatori volontari. </dd>
</dl>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Direzione</a>
</h6>
<div class="collapseable"> <p><sup>1</sup> La direzione è l’organo operativo. È posta sotto la guida di un direttore. </p>
<p><sup>2</sup> La direzione ha in particolare i seguenti compiti:</p>
<dl>
<dt>a. </dt>
<dd>gestisce gli affari;</dd>
<dt>b. </dt>
<dd>elabora le basi decisionali per il comitato;</dd>
<dt>c. </dt>
<dd>presenta regolarmente un rapporto al comitato e lo informa senza indugio in caso di eventi particolari;</dd>
<dt>d. </dt>
<dd>rappresenta Svizzera Turismo all’esterno;</dd>
<dt>e. </dt>
<dd>decide in merito alla costituzione, alla modifica e alla risoluzione dei rapporti di lavoro del personale di Svizzera Turismo; per il personale all’estero assunto in base al diritto locale questa competenza può essere delegata al responsabile della rappresentanza all’estero;</dd>
<dt>f. </dt>
<dd>adempie tutti i compiti che la presente ordinanza non attribuisce a un altro organo.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Statuto del personale</a>
</h6>
<div class="collapseable"> <p><sup>1</sup> Il personale di Svizzera Turismo attivo in Svizzera sottostà al Codice delle obbligazioni<sup><a href="#fn-d6e404" id="fnbck-d6e404">6</a></sup>.</p>
<p><sup>2</sup> Il personale di Svizzera Turismo attivo all’estero è assunto in base al Codice delle obbligazioni o al diritto interno determinante.</p>
<div class="footnotes"><p id="fn-d6e404"><sup><a href="#fnbck-d6e404">6</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Ufficio di revisione</a>
</h6>
<div class="collapseable"> <p><sup>1</sup> L’ufficio di revisione verifica il conto annuale e il bilancio e presenta al comitato un rapporto scritto destinato all’assemblea generale ordinaria.</p>
<p><sup>2</sup> All’ufficio di revisione e all’attività di revisione si applicano per analogia le disposizioni del Codice delle obbligazioni<sup><a href="#fn-d6e428" id="fnbck-d6e428">7</a></sup> sulla revisione ordinaria.</p>
<div class="footnotes"><p id="fn-d6e428"><sup><a href="#fnbck-d6e428">7</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Finanze e contabilità </a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Finanziamento</a>
</h6>
<div class="collapseable"> <p><sup>1</sup> Svizzera Turismo finanzia le sue attività con:</p>
<dl>
<dt>a. </dt>
<dd>i contributi della Confederazione;</dd>
<dt>b. </dt>
<dd>le quote annue;</dd>
<dt>c. </dt>
<dd>il ricavo dell’attività commerciale;</dd>
<dt>d. </dt>
<dd>i contributi volontari;</dd>
<dt>e. </dt>
<dd>gli indennizzi di prestazioni di servizio direttamente computabili;</dd>
<dt>f. </dt>
<dd>le donazioni;</dd>
<dt>g. </dt>
<dd>altre entrate.</dd>
</dl>
<p><sup>2</sup> La SECO e Svizzera Turismo disciplinano l’utilizzo dei fondi federali in una convenzione sui sussidi.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Responsabilità</a>
</h6>
<div class="collapseable"> <p>Svizzera Turismo risponde degli impegni unicamente con il proprio patrimonio.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Esercizio e contabilità</a>
</h6>
<div class="collapseable"> <p><sup>1</sup> L’anno d’esercizio coincide con quello civile. Per la tenuta della contabilità e per la stesura del bilancio si applicano le disposizioni del Codice delle obbligazioni<sup><a href="#fn-d6e492" id="fnbck-d6e492">8</a></sup>.</p>
<p><sup>2</sup> La costituzione di riserve viene dichiarata al Controllo federale delle finanze e alla SECO.</p>
<div class="footnotes"><p id="fn-d6e492"><sup><a href="#fnbck-d6e492">8</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Stipendio massimo del direttore</a>
</h6>
<div class="collapseable"> <p><sup>1</sup> Lo stipendio base del direttore non può superare l’importo massimo delle classi di stipendio 34-37 secondo l’ordinanza del 3 luglio 2001<sup><a href="#fn-d6e513" id="fnbck-d6e513">9</a></sup> sul personale federale.</p>
<p><sup>2</sup> La componente variabile dello stipendio si basa su criteri quantitativi e qualitativi e corrisponde al massimo a 2,5 mensilità.</p>
<div class="footnotes"><p id="fn-d6e513"><sup><a href="#fnbck-d6e513">9</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Prestazioni accessorie a favore dei membri della direzione</a>
</h6>
<div class="collapseable"> <p>Le prestazioni accessorie accordate al direttore e agli altri membri della direzione secondo gli articoli 5 e 9 capoverso 2 dell’ordinanza del 19 dicembre 2003<sup><a href="#fn-d6e533" id="fnbck-d6e533">10</a></sup> sulla retribuzione dei quadri non possono superare il 10 per cento dello stipendio di base. Sono esclusi i premi forfettari di prestazione e le provvigioni secondo l’articolo 5 dell’ordinanza sulla retribuzione dei quadri.</p>
<div class="footnotes"><p id="fn-d6e533"><sup><a href="#fnbck-d6e533">10</a></sup> <a href="https://fedlex.data.admin.ch/eli/cc/2004/30" target="_blank">RS <b>172.220.12</b></a></p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Indennità di partenza</a>
</h6>
<div class="collapseable"> <p><sup>1</sup> Di regola non sono previste indennità di partenza</p>
<p><sup>2</sup> Se in casi eccezionali si giustifica un’indennità di partenza, per calcolarla si devono considerare le ragioni dell’uscita, l’età, la situazione professionale e personale nonché la durata dell’impiego. Se durante il termine di disdetta la persona interessata è stata dispensata da altre prestazioni lavorative, la durata della dispensa dal lavoro è tenuta in considerazione nel calcolo dell’indennità di partenza.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Partecipazione al rapporto del Consiglio federale sulla retribuzione dei quadri</a>
</h6>
<div class="collapseable"> <p>Nell’ambito del rapporto del Consiglio federale alla Delegazione delle finanze delle Camere federali, Svizzera Turismo informa sulle condizioni vigenti nelle imprese e negli istituti della Confederazione per quanto concerne gli onorari dei membri del comitato e la retribuzione dei membri della direzione.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Liquidazione di Svizzera Turismo</a>
</h6>
<div class="collapseable"> <p>Qualora Svizzera Turismo dovesse essere soppressa o sciolta, il Consiglio federale prende i provvedimenti necessari per l’impiego del patrimonio e disciplina la procedura di liquidazione.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni finali</a>
</h1>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Abrogazione di un altro atto normativo</a>
</h6>
<div class="collapseable"> <p>L’ordinanza del 22 novembre 1963<sup><a href="#fn-d6e583" id="fnbck-d6e583">11</a></sup> concernente Svizzera turismo è abrogata.</p>
<div class="footnotes"><p id="fn-d6e583"><sup><a href="#fnbck-d6e583">11</a></sup> [<i>RU <b>1963</b> 1202</i>, <b></b><a href="https://fedlex.data.admin.ch/eli/oc/1973/__1756" target="_blank"><b>1973</b> 1756</a>, <b></b><a href="https://fedlex.data.admin.ch/eli/oc/1983/1549_1549_1549" target="_blank"><b>1983</b> 1549</a>, <b></b><a href="https://fedlex.data.admin.ch/eli/oc/1984/1488_1488_1488" target="_blank"><b>1984</b> 1488</a>, <b></b><a href="https://fedlex.data.admin.ch/eli/oc/1995/1385_1385_1385" target="_blank"><b>1995</b> 1385</a>, <b></b><a href="https://fedlex.data.admin.ch/eli/oc/2007/633" target="_blank"><b>2007</b> 4477 </a>n. IV 78, <b></b><a href="https://fedlex.data.admin.ch/eli/oc/2009/659" target="_blank"><b>2009</b> 5437</a>, <b></b><a href="https://fedlex.data.admin.ch/eli/oc/2010/427" target="_blank"><b>2010</b> 3175 </a>all. 3 n. 9]</p></div>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° febbraio 2017.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 10 cpv. 9)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Onorari forfettari e indennità giornaliere dei membri del comitato</a>
</h2>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p>Categoria</p></th>
<th class=" man-text-align-left "><p>Presidente in franchi</p></th>
<th class=" man-text-align-left "><p>Vicepresidente in franchi</p></th>
<th class=" man-text-align-left "><p>Membro in franchi</p></th>
</tr>
<tr>
<td><p>Onorario forfettario</p></td>
<td><p>36 300</p></td>
<td><p>6 600</p></td>
<td><p>4 000</p></td>
</tr>
<tr>
<td><p>Indennità giornaliera</p></td>
<td><p>     200</p></td>
<td><p>   200</p></td>
<td><p>   200</p></td>
</tr>
</table></div>
<p></p>
</div></section>
</div></section></div>
</div></body>
</html>
