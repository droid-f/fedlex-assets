<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-815-20230101-it-docx-1</title>
</head>
<body><div id="lawcontent">
<div id="preface">
<!--519.2 --><p class="srnummer ">519.2 </p>
<h1 class="erlasstitel botschafttitel ">Ordinanza<br>sulla mobilitazione per determinati servizi d’appoggio e servizi attivi</h1>
<h2 class="erlasskurztitel ">(OMob)</h2>
<p>del 22 novembre 2017 (Stato 1° gennaio 2023)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 72, 79 capoverso 1 e 150 capoverso 1 della legge militare del 3 febbraio 1995<sup><a href="#fn-d6e21" id="fnbck-d6e21">1</a></sup> (LM),<sup><a href="#fn-d6e29" id="fnbck-d6e29">2</a></sup></p>
<p>ordina:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup>  <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d6e29"><sup><a href="#fnbck-d6e29">2</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p>La presente ordinanza disciplina la mobilitazione di militari per prestare:</p>
<dl>
<dt>a. </dt>
<dd>servizio d’appoggio a favore di autorità civili secondo l’articolo 67 LM, a eccezione del servizio d’appoggio per gestire catastrofi in Svizzera secondo l’articolo 70 capoverso 1 lettera b LM;</dd>
<dt>b. </dt>
<dd>servizio d’appoggio per accrescere la prontezza dell’esercito secondo l’articolo 68 LM;</dd>
<dt>c. </dt>
<dd>servizio attivo secondo l’articolo 77 capoverso 3 LM.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Genere, mezzi e momento della chiamata in servizio</a>
</h6>
<div class="collapseable"> <p><sup>1</sup> I militari sono chiamati a prestare servizio mediante chiamata personale o pubblica trasmessa con i mezzi appropriati. </p>
<p><sup>2</sup> La chiamata in servizio deve essere emanata il più presto possibile e comunicata quanto prima ai militari interessati.</p>
<p><sup>3</sup> Il Comando Operazioni decide in merito al genere della chiamata in servizio e ai mezzi necessari alla sua trasmissione. Il Comando Istruzione aiuta ad applicare la decisione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Diffusione della chiamata in servizio</a>
</h6>
<div class="collapseable"> <p>Il Dipartimento federale dell’ambiente, dei trasporti, dell’energia e delle comunicazioni nonché i Cantoni e i Comuni appoggiano con tutti i mezzi a loro disposizione la diffusione delle chiamate in servizio emanate.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Misure preventive</a>
</h6>
<div class="collapseable"> <p><sup>1</sup> L’Aggruppamento Difesa adotta le misure preventive in vista di una probabile mobilitazione.</p>
<p><sup>2</sup> Esso sottopone periodicamente a esame le misure di cui al capoverso 1.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Chiamata in servizio di Svizzeri all’estero per il servizio di difesa nazionale </a>
</h6>
<div class="collapseable"> <p><sup>1</sup> Se necessario per l’esercito, gli Svizzeri all’estero sono chiamati a prestare il servizio di difesa nazionale.</p>
<p><sup>2</sup> Il Comando Operazioni stabilisce il loro luogo d’entrata in servizio, il loro equi-paggiamento e il loro impiego.</p>
<p><sup>3</sup> Non sono chiamati in servizio gli Svizzeri all’estero che possiedono la cittadinanza del loro Stato di domicilio e se questo Stato impedisce l’entrata in servizio. Sono fatti salvi gli accordi internazionali.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obbligo di entrare in servizio e dati sull’entrata in servizio</a>
</h6>
<div class="collapseable"> <p><sup>1</sup> Ogni militare chiamato in servizio è tenuto a entrare in servizio conformemente alla chiamata emanata. Sono fatti salvi le dispense e i congedi rilasciati da un organo competente al riguardo.</p>
<p><sup>2</sup> Per i militari di formazioni con obblighi permanenti di prontezza, il libretto di servizio contiene indicazioni concernenti:</p>
<dl>
<dt>a.<sup><a href="#fn-d6e131" id="fnbck-d6e131">3</a></sup> </dt>
<dd>la designazione della formazione nell’ambito di una mobilitazione;</dd>
<dt>b. </dt>
<dd>il luogo d’entrata in servizio;</dd>
<dt>c. </dt>
<dd>il comportamento in occasione dell’entrata in servizio.</dd>
</dl>
<div class="footnotes"><p id="fn-d6e131"><sup><a href="#fnbck-d6e131">3</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Dispensa o congedo dal servizio d’appoggio o dal servizio attivo</a>
</h6>
<div class="collapseable"> <p><sup>1</sup> Non sussiste alcun diritto a una dispensa o a un congedo dal servizio d’appoggio o dal servizio attivo secondo l’articolo 145 LM. </p>
<p><sup>2</sup> I militari possono, su richiesta, essere dispensati o congedati dal servizio d’appoggio o dal servizio attivo se:</p>
<dl>
<dt>a. </dt>
<dd>nel caso di un servizio d’appoggio o di un servizio attivo devono adempiere nei settori civili della Rete integrata Svizzera per la sicurezza (RSS) un compito importante per il quale non è a disposizione nessun’altra persona idonea; e</dd>
<dt>b. </dt>
<dd>il fabbisogno dell’esercito lo consente.</dd>
</dl>
<p><sup>3</sup> La dispensa è accordata unicamente se:</p>
<dl>
<dt>a. </dt>
<dd>il compito importante deve essere adempiuto verosimilmente durante tutta la durata del servizio; e </dd>
<dt>b. </dt>
<dd>non è sufficiente o non è appropriato un congedo durante parti del servizio.</dd>
</dl>
<p><sup>4</sup> Un congedo è accordato unicamente se l’andamento del servizio lo consente. Per il rimanente si applicano per analogia le disposizioni del Regolamento di servizio dell’esercito svizzero del 22 giugno 1994<sup><a href="#fn-d6e181" id="fnbck-d6e181">4</a></sup> sul congedo personale.</p>
<p><sup>5</sup> Dispense o congedi generali per determinati gruppi di persone che devono adempiere compiti importanti nei settori civili della RSS sono possibili per ovviare a situazioni d’emergenza o di penuria.</p>
<div class="footnotes"><p id="fn-d6e181"><sup><a href="#fnbck-d6e181">4</a></sup> <a href="https://fedlex.data.admin.ch/eli/cc/1995/170_170_170" target="_blank">RS <b>510.107.0</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Compiti importanti</a>
</h6>
<div class="collapseable"> <p>Sono considerati compiti importanti nei settori civili della RSS le attività:</p>
<dl>
<dt>a. </dt>
<dd>che beneficiano di un’esenzione dal servizio secondo l’articolo 18 LM;</dd>
<dt>b. </dt>
<dd>dei Governi di Cantoni e degli Esecutivi di Comuni;</dd>
<dt>c. </dt>
<dd>degli organi di condotta civili della RSS, compresi i comandanti della protezione civile a titolo principale o accessorio;</dd>
<dt>d. </dt>
<dd>delle amministrazioni e delle aziende che riforniscono la popolazione civile, l’esercito e la protezione civile con beni d’importanza vitale;</dd>
<dt>e. </dt>
<dd>degli organi giudiziari.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Domanda di dispensa o congedo dal servizio d’appoggio e dal servizio attivo</a>
</h6>
<div class="collapseable"> <p><sup>1</sup> L’organo responsabile dell’adempimento dei compiti importanti nei settori civili della RSS e la persona interessata presentano congiuntamente la domanda di dispensa o di congedo dal servizio d’appoggio e dal servizio attivo al Comando Istruzione. </p>
<p><sup>2</sup> Il Comando Istruzione valuta la domanda e la trasmette al Comando Operazioni per decisione.</p>
<p><sup>3</sup> La domanda di dispensa deve essere presentata il più presto possibile, ma al più tardi sette giorni dopo la chiamata in servizio per un servizio d’appoggio o un servizio attivo. La domanda di congedo deve essere presentata non appena sono noti i motivi per il congedo.</p>
<p><sup>4</sup> La chiamata in servizio mantiene in ogni caso la sua validità finché la decisione in merito alla domanda di dispensa o di congedo non è passata in giudicato.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Riesame della decisione di dispensa o di congedo</a>
</h6>
<div class="collapseable"> <p><sup>1</sup> Se la domanda è respinta, i richiedenti possono presentare, entro sette giorni, una domanda di riesame.</p>
<p><sup>2</sup> La decisione sulla domanda di riesame è definitiva.</p>
<p><sup>3</sup> Il Comando Operazioni può in ogni momento riesaminare le sue decisioni se le condizioni per una dispensa o un congedo sono mutate.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Annullamento di una decisione di dispensa</a>
</h6>
<div class="collapseable"> <p>Il Comando Operazioni può annullare la dispensa dal servizio d’appoggio o dal servizio attivo se, in occasione di una chiamata, circostanze particolari, quali il numero ridotto di persone chiamate in servizio, giustificano tale misura. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Mobilitazione per il servizio d’appoggio e il servizio attivo: obblighi generali d’esecuzione e di tolleranza dei Cantoni, dei Comuni e dei privati</a><sup><a href="#fn-d6e266" id="fnbck-d6e266">5</a></sup>
</h6>
<div class="collapseable"> <p><sup>1</sup> I Cantoni e i Comuni nonché tutte le persone fisiche e giuridiche eseguono i compiti loro affidati in relazione alla preparazione e all’esecuzione di una mobilitazione per il servizio d’appoggio e il servizio attivo e tollerano l’esecuzione di tali compiti.<sup><a href="#fn-d6e281" id="fnbck-d6e281">6</a></sup></p>
<p><sup>2</sup> Detti compiti comprendono in particolare:</p>
<dl>
<dt>a. </dt>
<dd>la diffusione delle chiamate in servizio;</dd>
<dt>b. </dt>
<dd>l’assistenza in caso di un’eventuale requisizione;</dd>
<dt>c. </dt>
<dd>i controlli dei preparativi per una chiamata in servizio.</dd>
</dl>
<div class="footnotes">
<p id="fn-d6e266"><sup><a href="#fnbck-d6e266">5</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
<p id="fn-d6e281"><sup><a href="#fnbck-d6e281">6</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Mobilitazione per il servizio d’appoggio e il servizio attivo: obblighi specifici dei Cantoni</a><sup><a href="#fn-d6e307" id="fnbck-d6e307">7</a></sup>
</h6>
<div class="collapseable"> <p><sup>1</sup> In caso di mobilitazione per il servizio d’appoggio e il servizio attivo, i Cantoni attivano entro sei ore dalla decisione di chiamata in servizio un organo d’informazione per i militari chiamati in servizio.<sup><a href="#fn-d6e322" id="fnbck-d6e322">8</a></sup></p>
<p><sup>2</sup> L’organo fornisce informazioni sul luogo e sul momento dell’entrata in servizio e sui possibili mezzi di trasporto per l’entrata in servizio.</p>
<div class="footnotes">
<p id="fn-d6e307"><sup><a href="#fnbck-d6e307">7</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
<p id="fn-d6e322"><sup><a href="#fnbck-d6e322">8</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
</div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Mobilitazione per il servizio d’appoggio e il servizio attivo: obblighi specifici dei Comuni</a><sup><a href="#fn-d6e338" id="fnbck-d6e338">9</a></sup>
</h6>
<div class="collapseable"> <p><sup>1</sup> In caso di mobilitazione per il servizio d’appoggio e il servizio attivo, i Comuni diffondono se necessario la chiamata in servizio esponendo gli appositi affissi.<sup><a href="#fn-d6e353" id="fnbck-d6e353">10</a></sup></p>
<p><sup>2</sup> In caso di mobilitazione per il servizio attivo, i Comuni sul cui territorio è ubicato un luogo d’entrata in servizio o con un centro logistico dell’esercito tengono libere le strade e le vie di accesso al luogo dell’entrata in servizio e al centro logistico dell’esercito. Se del caso, deviano gli utenti civili della strada. Garantiscono il servizio invernale su queste strade e vie.</p>
<p><sup>3</sup> In caso di mobilitazione per il servizio d’appoggio e il servizio attivo, i Comuni concedono all’esercito, su richiesta, l’uso di tutti i locali e le piazze indispensabili, adatti e disponibili unitamente alle installazioni e alle attrezzature necessarie per l’alloggio della truppa, compreso il ricovero degli animali dell’esercito, dei veicoli e del materiale.<sup><a href="#fn-d6e368" id="fnbck-d6e368">11</a></sup></p>
<p><sup>4</sup> L’obbligo secondo il capoverso 3 si applica anche in caso di mobilitazione per il servizio d’appoggio.</p>
<div class="footnotes">
<p id="fn-d6e338"><sup><a href="#fnbck-d6e338">9</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
<p id="fn-d6e353"><sup><a href="#fnbck-d6e353">10</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
<p id="fn-d6e368"><sup><a href="#fnbck-d6e368">11</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p>
</div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Obblighi delle imprese di trasporto titolari di una concessione</a>
</h6>
<div class="collapseable"> <p><sup>1</sup> Nel caso di una mobilitazione per il servizio d’appoggio e il servizio attivo, le imprese di trasporto titolari di una concessione sono tenute a trasportare al luogo d’entrata in servizio i militari in uniforme che presentano il libretto di servizio o la chiamata in servizio personale.<sup><a href="#fn-d6e390" id="fnbck-d6e390">12</a></sup></p>
<p><sup>2</sup> I costi di trasporto sono a carico della Confederazione.</p>
<p><sup>3</sup> Per garantire il contatto permanente con l’esercito, le Ferrovie federali svizzere devono designare un organo di collegamento per se stesse e per i contatti con le altre imprese di trasporto titolari di una concessione e devono annunciarlo all’esercito.</p>
<div class="footnotes"><p id="fn-d6e390"><sup><a href="#fnbck-d6e390">12</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/775" target="_blank">RU <b>2022</b> 775</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Modifica di un altro atto normativo</a>
</h6>
<div class="collapseable"> <p>…<sup><a href="#fn-d6e414" id="fnbck-d6e414">13</a></sup></p>
<div class="footnotes"><p id="fn-d6e414"><sup><a href="#fnbck-d6e414">13</a></sup> La mod. può essere consultata alla <a href="https://fedlex.data.admin.ch/eli/oc/2017/815" target="_blank">RU <b>2017</b> 7525</a>.</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2018.</p>
<p></p>
</div></article></main>
</div></body>
</html>
