<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--198.1 --><p class="srnummer ">198.1 </p>
<h1 class="erlasstitel botschafttitel ">Legge federale <br>concernente l’attuazione del Protocollo sulla protezione ambientale relativo al Trattato sull’Antartide</h1>
<p class="erlassdatum ">del 16 dicembre 2016 (Stato 1° giugno 2017)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 74 capoverso 1 della Costituzione federale<sup><a href="#fn-d7e19" id="fnbck-d7e19">1</a></sup>;<br>in esecuzione del Protocollo del 4 ottobre 1991<sup><a href="#fn-d7e30" id="fnbck-d7e30">2</a></sup> sulla protezione ambientale relativo al Trattato del 1° dicembre 1959<sup><a href="#fn-d7e39" id="fnbck-d7e39">3</a></sup> sull’Antartide (Protocollo) e dei suoi allegati I–V;<br>visto il messaggio del Consiglio federale del 4 marzo 2016<sup><a href="#fn-d7e51" id="fnbck-d7e51">4</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e30"><sup><a href="#fnbck-d7e30">2</a></sup><sup></sup> <a href="https://fedlex.data.admin.ch/eli/cc/2017/297" target="_blank">RS <b>0.121.1</b></a></p>
<p id="fn-d7e39"><sup><a href="#fnbck-d7e39">3</a></sup><sup></sup> <a href="https://fedlex.data.admin.ch/eli/cc/1990/1925_1925_1925" target="_blank">RS <b>0.121</b></a></p>
<p id="fn-d7e51"><sup><a href="#fnbck-d7e51">4</a></sup><sup></sup> <a href="https://fedlex.data.admin.ch/eli/fga/2016/464" target="_blank">FF <b>2016</b> 1827</a></p>
</div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"><p class="absatz ">La presente legge si applica alle attività svolte nella regione dell’Antartide ai sensi dell’articolo VI del Trattato del 1° dicembre 1959 sull’Antartide (Antartide), quali le spedizioni, i viaggi, i trasporti per l’approvvigionamento via mare, terra o aria, nonché la costruzione, la trasformazione, lo smantellamento o la gestione di stazioni di ricerca scientifica e di altre installazioni.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Valutazione dell’impatto ambientale</a>
</h6>
<div class="collapseable"><p class="absatz ">Chi intende svolgere un’attività in Antartide deve provvedere a proprie spese affinché sia effettuata la valutazione preliminare dell’impatto ambientale prevista dall’articolo 8 del Protocollo.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Piani di emergenza e contromisure</a>
</h6>
<div class="collapseable">
<p class="absatz "><sup>1</sup> Di fronte a una situazione di emergenza ambientale, chi svolge un’attività in Antartide deve adottare a proprie spese le contromisure di cui all’articolo 15 paragrafo 1 lettera a del Protocollo.</p>
<p class="absatz "><sup>2</sup> Per le attività governative, i piani di emergenza di cui all’articolo 15 paragrafo 1 lettera b del Protocollo sono elaborati dal Dipartimento federale degli affari esteri (DFAE).</p>
<p class="absatz "><sup>3</sup> Per le attività non governative, i piani di emergenza sono elaborati dalla Parte che svolge tali attività.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Attività in Antartide: permesso</a>
</h6>
<div class="collapseable">
<p class="absatz "><sup>1</sup> Le attività in Antartide necessitano del permesso del DFAE se per esse deve essere effettuata una valutazione dell’impatto ambientale secondo l’articolo 8 del Protocollo e se:</p>
<dl>
<dt>a. </dt>
<dd>sono svolte da cittadini svizzeri;</dd>
<dt>b. </dt>
<dd>sono svolte da persone fisiche o giuridiche, di diritto privato o pubblico, con domicilio o sede in Svizzera;</dd>
<dt>c. </dt>
<dd>sono organizzate in Svizzera; o</dd>
<dt>d. </dt>
<dd>sono gestite a partire dalla Svizzera.</dd>
</dl>
<p class="absatz "><sup>2</sup> La richiesta del permesso deve essere presentata almeno cinque mesi prima dello svolgimento dell’attività pianificata.</p>
<p class="absatz "><sup>3</sup> Il permesso è accordato alle seguenti condizioni:</p>
<dl>
<dt>a. </dt>
<dd>l’impatto ambientale delle attività pianificate è tutt’al più minore o transitorio;</dd>
<dt>b. </dt>
<dd>la valutazione dell’impatto ambientale prevista dall’articolo 8 del Protocollo è stata effettuata ed è stato presentato il relativo rapporto;</dd>
<dt>c. </dt>
<dd>dal rapporto risulta che, nello svolgimento delle attività pianificate, le disposizioni del Protocollo possono essere rispettate;</dd>
<dt>d. </dt>
<dd>sono stati presentati i piani di emergenza previsti dall’articolo 15 paragrafo 1 lettera b del Protocollo.</dd>
</dl>
<p class="absatz "><sup>4</sup> Se dalla valutazione preliminare dell’impatto ambientale (all. I art. 2 del Protocollo) risulta probabile più di un impatto minore o transitorio, il DFAE decide tenendo conto del parere del Comitato competente della riunione consultiva del Trattato del 1° dicembre 1959 sull’Antartide in merito all’esame della valutazione globale dell’impatto ambientale.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorità competente secondo gli allegati II e V</a>
</h6>
<div class="collapseable">
<p class="absatz ">Il DFAE rilascia i permessi per le seguenti attività:</p>
<dl>
<dt>a. </dt>
<dd>accesso a un’area antartica specialmente protetta e svolgimento di attività all’interno di tale area (all. V art. 7 del Protocollo);</dd>
<dt>b. </dt>
<dd>prelievo di campioni di fauna e flora indigene o interferenze nocive per la fauna e la flora (all. II art. 3 del Protocollo);</dd>
<dt>c. </dt>
<dd>introduzione di specie non indigene, di parassiti o di malattie (all. II art. 4 par. 1 del Protocollo).</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disposizioni penali</a>
</h6>
<div class="collapseable">
<p class="absatz "><sup>1</sup> È punito con una pena detentiva sino a tre anni o con una pena pecuniaria chi intenzionalmente:</p>
<dl>
<dt>a. </dt>
<dd>svolge senza permesso un’attività per la quale è prescritta una valutazione dell’impatto ambientale;</dd>
<dt>b. </dt>
<dd>senza permesso, interferisce in modo nocivo con la fauna e la flora antartiche oppure preleva animali o piante dall’Antartide (all. II art. 3 del Protocollo);</dd>
<dt>c. </dt>
<dd>introduce senza permesso specie non indigene, parassiti o malattie in Antartide (all. II art. 4 del Protocollo);</dd>
<dt>d. </dt>
<dd>viola le disposizioni sulla gestione dei rifiuti di cui all’allegato III articoli <br>2–7 del Protocollo;</dd>
<dt>e. </dt>
<dd>scarica in mare idrocarburi o miscele di idrocarburi, se ciò non è consentito in base all’allegato I della Convenzione internazionale del 2 novembre 1973 per la prevenzione dell’inquinamento da parte delle navi, nella versione del Protocollo del 17 febbraio 1978<sup><a href="#fn-d7e186" id="fnbck-d7e186">5</a></sup> relativo a tale Convenzione (MARPOL 73/78) (all. IV art. 3 par. 1 del Protocollo);</dd>
<dt>f. </dt>
<dd>scarica in mare sostanze liquide nocive ai sensi dell’allegato II a MARPOL 73/78 oppure prodotti chimici o altre sostanze dannose per l’ambiente marino (all. IV art. 4 del Protocollo);</dd>
<dt>g. </dt>
<dd>in violazione dell’allegato IV articolo 5 paragrafi 1 e 2 del Protocollo smaltisce oggetti in mare;</dd>
<dt>h. </dt>
<dd>smaltisce in mare, a una distanza inferiore alle 12 miglia nautiche dalla terra o dal tavolato di ghiaccio più vicini, rifiuti alimentari di diametro superiore a 25 millimetri (all. IV art. 5 par. 3 del Protocollo);</dd>
<dt>i. </dt>
<dd>in violazione dell’allegato IV articolo 6 del Protocollo scarica in mare, a una distanza inferiore alle 12 miglia nautiche dalla terra o dai tavolati di ghiaccio, acque di scarico non trattate;</dd>
<dt>j. </dt>
<dd>entra senza permesso in un’area antartica specialmente protetta (all. V art. 3 par. 4 del Protocollo);</dd>
<dt>k. </dt>
<dd>danneggia, rimuove o distrugge siti o monumenti storici (all. V art. 8 par. 4 del Protocollo).</dd>
</dl>
<p class="absatz "><sup>2</sup> Se l’autore ha agito per negligenza, la pena è una pena pecuniaria.</p>
<p class="absatz "><sup>3</sup> È punibile anche chi ha commesso il reato all’estero, se si trova in Svizzera e non è estradato. L’articolo 7 capoversi 4 e 5 del Codice penale<sup><a href="#fn-d7e219" id="fnbck-d7e219">6</a></sup> è applicabile.</p>
<div class="footnotes">
<p id="fn-d7e186"><sup><a href="#fnbck-d7e186">5</a></sup><sup></sup> <a href="https://fedlex.data.admin.ch/eli/cc/1988/1652_1652_1652" target="_blank">RS <b>0.814.288.2</b></a></p>
<p id="fn-d7e219"><sup><a href="#fnbck-d7e219">6</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Giurisdizione penale</a>
</h6>
<div class="collapseable"><p class="absatz ">I reati punibili secondo la presente legge sono perseguiti e giudicati dalle autorità del Cantone di Basilea Città. Il Cantone di Basilea Città dispone di quanto ricavato dalle pene pecuniarie inflitte secondo la presente legge.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Disposizioni d’esecuzione</a>
</h6>
<div class="collapseable">
<p class="absatz ">Il Consiglio federale può emanare disposizioni d’esecuzione relative alla presente legge e all’attuazione del Protocollo.</p>
<p class="inkrafttreten ">Data dell’entrata in vigore: 1° giugno 2017<sup><a href="#fn-d7e246" id="fnbck-d7e246">7</a></sup></p>
<div class="footnotes"><p id="fn-d7e246"><sup><a href="#fnbck-d7e246">7</a></sup><sup></sup> DCF del 10 mag. 2017 (<a href="https://fedlex.data.admin.ch/eli/oc/2017/295" target="_blank">RU <b>2017</b> 2835</a>).</p></div>
</div></article></main>
</div></body>
</html>
