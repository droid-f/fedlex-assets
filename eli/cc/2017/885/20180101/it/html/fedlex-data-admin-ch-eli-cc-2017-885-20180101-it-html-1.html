<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-885-20180101-it-docx</title>
</head>
<body><div id="lawcontent">
<div id="preface">
<!--0.923.221 --><p class="srnummer ">0.923.221 </p>
<p> RU <b>2017</b> 7769</p>
<p><i>Traduzione</i></p>
<h1 class="erlasstitel botschafttitel ">Regolamento d’applicazione<br>dell’Accordo tra il Consiglio federale svizzero e il Governo<br>della Repubblica francese concernente l’esercizio della pesca<br>e la protezione dell’ambiente acquatico nella parte del Doubs<br>che forma confine fra i due Stati<b><sup><a href="#fn-d6e25" id="fnbck-d6e25">1</a></sup></b>
</h1>
<p>Concluso mediante scambio di note il 17 novembre 2017</p>
<p>Entrato in vigore il 1° gennaio 2018</p>
<p> (Stato 1° gennaio 2018)</p>
<div class="footnotes"><p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/1993/2445_2445_2445" target="_blank">RS <b>0.923.22</b></a></p></div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Classificazione delle acque del Doubs che formano confine fra la Svizzera e la Francia</a>
</h6>
<div class="collapseable"> <p><sup>1</sup> Le acque del Doubs che formano confine sono classificate in due categorie:</p>
<dl>
<dt>a) </dt>
<dd>la prima comprende le acque popolate principalmente da salmonidi, nonché quelle in cui appare opportuno assicurarne una protezione speciale. Tali acque sono dette di prima categoria;</dd>
<dt>b) </dt>
<dd>la seconda comprende tutte le acque non classificate nella prima categoria. Tali acque sono dette di seconda categoria.</dd>
</dl>
<p><sup>2</sup> Nel Doubs comune:</p>
<dl>
<dt>a) </dt>
<dd>sono considerate acque di seconda categoria:<dl>
<dt>– </dt>
<dd>il lago dei Brenets, da Villers‑le‑Lac fino alle insegne situate fra lo sbarramento galleggiante e il Salto del Doubs; il limite a monte è costituito da due pali collocati sull’una e sull’altra riva del Doubs dalle autorità francesi,</dd>
<dt>– </dt>
<dd>il bacino di Moron, da un punto situato 300 metri a valle del Salto del Doubs fino allo sbarramento di Châtelot; il punto a monte è costituito da due pali collocati sull’una e sull’altra riva del Doubs dalle autorità svizzere e francesi,</dd>
<dt>– </dt>
<dd>il tratto compreso fra la località detta «Les Poteaux» e la cima dello sbarramento a monte di La Rasse,</dd>
<dt>– </dt>
<dd>il tratto compreso fra il luogo sito a 250 metri a valle dello sbarramento inferiore di La Rasse e il cippo 606 (Biaufond);</dd>
</dl>
</dd>
<dt>b) </dt>
<dd>sono considerate acque di prima categoria tutte le acque non menzionate nella lettera a) di cui sopra.</dd>
</dl>
<p><sup>3</sup> Nel Doubs francese:</p>
<dl>
<dt>a) </dt>
<dd>sono considerate acque di seconda categoria:<dl>
<dt>– </dt>
<dd>il bacino del Refrain, dal cippo 606 fino allo sbarramento del Refrain;</dd>
<dt>– </dt>
<dd>il bacino di La Goule, dal vecchio sbarramento della Bouège fino allo sbarramento di La Goule;</dd>
</dl>
</dd>
<dt>b) </dt>
<dd>sono considerate acque di prima categoria tutte le acque non menzionate nella lettera a) di cui sopra.</dd>
</dl>
<p><sup>4</sup> Nel Doubs svizzero tutte le acque sono considerate di prima categoria.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Zone protette</a>
</h6>
<div class="collapseable"> <p><sup>1</sup> Le autorità competenti designano le zone protette nelle quali:</p>
<dl>
<dt>a) </dt>
<dd>la pesca è vietata durante tutto l’anno o una parte di esso;</dd>
<dt>b) </dt>
<dd>è permessa soltanto la pesca a mosca secca;</dd>
<dt>c) </dt>
<dd>l’habitat del pesce, specialmente gli ambienti che presentano un’importanza particolare per la loro riproduzione e crescita, deve essere protetto da qualsiasi influenza nociva.</dd>
</dl>
<p><sup>2</sup> Le autorità si comunicano, il più presto possibile, l’ubicazione delle zone protette.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Attrezzi e metodi di pesca vietati</a>
</h6>
<div class="collapseable"> <p><sup>1</sup> E vietato pescare con le mani, intorbidendo l’acqua o frugando sotto le radici o altri anfratti frequentati dai pesci, nonché utilizzare per l’esercizio della pesca:</p>
<dl>
<dt>a) </dt>
<dd>reti o bertovelli di qualsiasi tipo;</dd>
<dt>b) </dt>
<dd>lo scazzone come esca;</dd>
<dt>c) </dt>
<dd>la sanguinerola come esca introdotta con il cimino della canna sotto una pietra o zolla d’erba; </dd>
<dt>d) </dt>
<dd>ami con ardiglione nelle acque di prima categoria;</dd>
<dt>e) </dt>
<dd>«torchon» o «trimmer» (pesca con la lenza non collegata alla canna).</dd>
</dl>
<p>È inoltre vietato usare lenze con più di due ami e, nelle acque di prima categoria, fissare gli ami al di sopra del piombo o del peso immerso. Le ninfe non sono considerate come piombo o peso immerso.</p>
<p><sup>2</sup> Inoltre, per quanto concerne i metodi e gli attrezzi di pesca, vige la seguente regolamentazione:</p>
<p></p>
<div class="table"><table border="1">
<tr>
<th class=" man-text-align-left "><p>Metodi e attrezzi di pesca</p></th>
<th class=" man-text-align-left "><p>Acque di prima categoria</p></th>
<th class=" man-text-align-left "><p>Acque di seconda categoria</p></th>
</tr>
<tr>
<td><p>Pesca con la lenza</p></td>
<td><p>Autorizzata dal 1° marzo al 30 settembre con al massimo una lenza per pescatore</p></td>
<td>
<p>Autorizzata con al massimo due lenze per pescatore;</p>
<p>possibilità di utilizzare una terza lenza dal 16 giugno all’ultimo giorno di febbraio ma unicamente per la cattura di pesciolini vivi come esca con una canna fissa</p>
</td>
</tr>
<tr>
<td><p>Pesca al traino</p></td>
<td><p>Vietata</p></td>
<td><p>Autorizzata dal 16 giugno all’ultimo giorno di febbraio con al massimo due lenze per per pescatore e al massimo tre lenze per imbarcazione</p></td>
</tr>
<tr>
<td><p>Pesca da un’imbarcazione</p></td>
<td><p>Vietata</p></td>
<td><p>Autorizzata con al massimo due lenze per pescatore</p></td>
</tr>
<tr>
<td><p>Pesca tramite caraffa o bottiglia per sanguinerole</p></td>
<td><p>Autorizzata con una caraffa o bottiglia con una capienza massima di 2 litri per pescatore; numero delle catture limitato (cfr. art. 6 cpv. 3)</p></td>
<td><p>Autorizzata con una caraffa o bottiglia con una capienza massima di 2 litri per pescatore; numero delle catture limitato (cfr. art. 6 cpv. 3)</p></td>
</tr>
<tr>
<td><p>Esche</p></td>
<td><p></p></td>
<td><p></p></td>
</tr>
<tr>
<td><dl>
<dt>– </dt>
<dd>pesciolino vivo</dd>
</dl></td>
<td><p>Vietata, ad eccezione della pesca al luccio e alle medesime condizioni che nelle acque di seconda categoria</p></td>
<td><p>Autorizzata soltanto con le specie presenti naturalmente nel Doubs, salvo che con le specie menzionate all’articolo 4, e a condizione che l’amo sia fissato soltanto alla bocca dell’esca</p></td>
</tr>
<tr>
<td><dl>
<dt>– </dt>
<dd>esche naturali o artificiali seguenti: larva della mosca carnaria, vermi di terra o di farina, uova di pesce</dd>
</dl></td>
<td><p>Vietata</p></td>
<td><p>Autorizzata, salvo che con uova di pesce</p></td>
</tr>
</table></div>
<p><sup>3</sup> Nell’insieme delle acque oggetto dell’Accordo, per esercitare il suo diritto, il pescatore è autorizzato a entrare nel letto bagnato del corso d’acqua soltanto tra il 1° giugno e il 30 settembre, se si tratta di acque di prima categoria e tra il 16 giugno e l’ultimo giorno di febbraio dell’anno seguente, se si tratta di acque di seconda categoria.</p>
<p><sup>4</sup> Dal 1° marzo al 15 giugno, nelle acque di seconda categoria, è vietata la pesca con il pesciolino vivo, con il pesciolino morto, tutte le esche artificiali, streamer o esche naturali manovrate. </p>
<p><sup>5</sup> Nel Doubs comune la pesca con la sanguinerola è vietata prima del 16 giugno nelle acque di seconda categoria.</p>
<p><sup>6</sup> La pesca da un’imbarcazione a motore è vietata sul bacino di Moron.</p>
<p><sup>7</sup> La limitazione emanata dall’autorità competente nei settori del Doubs dove il pesce catturato deve essere rilasciato (settore no-kill) è possibile solamente nel Doubs francese.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Lunghezza minima dei pesci</a>
</h6>
<div class="collapseable"> <p><sup>1</sup> La lunghezza del pesce viene misurata dalla punta del muso all’estremità della pinna caudale normalmente spiegata.</p>
<p><sup>2</sup> I pesci designati in appresso possono essere pescati soltanto se hanno raggiunto la lunghezza minima seguente:</p>
<dl>
<dt>a) </dt>
<dd>trota  30 cm</dd>
<dt>b) </dt>
<dd>temolo 35 cm</dd>
<dt>c) </dt>
<dd>luccio (soltanto nelle acque di seconda categoria) 60 cm</dd>
</dl>
<p>Qualsiasi pesce, morto o vivo, catturato quando non ha ancora raggiunto la lunghezza minima di cui sopra, deve essere immediatamente rimesso in acqua con la massima cura. Se non è possibile staccare il pesce senza mutilarlo, il pescatore deve tagliare il filo della lenza.</p>
<p><sup>3</sup> Previa approvazione della Commissione mista, le autorità competenti possono aumentare le lunghezze minime di cui al paragrafo 2.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Periodi di protezione del pesce</a>
</h6>
<div class="collapseable"> <p><sup>1</sup> Nelle acque di prima categoria, la pesca di qualsiasi specie di pesce e di gambero è vietata dal 1° ottobre all’ultimo giorno di febbraio.</p>
<p><sup>2</sup> La pesca delle diverse specie di pesce è vietata nei periodi seguenti:</p>
<p></p>
<div class="table"><table border="1">
<tr>
<th class=" man-text-align-left "><p>Specie</p></th>
<th class=" man-text-align-left "><p>Acque di prima categoria</p></th>
<th class=" man-text-align-left " colspan="3"><p>Acque di seconda categoria</p></th>
</tr>
<tr>
<td><p>Trota</p></td>
<td><p>dal 1° ottobre all’ultimo giorno di febbraio</p></td>
<td colspan="3"><p>dal 1° ottobre all’ultimo giorno di febbraio</p></td>
</tr>
<tr>
<td><p>Temolo</p></td>
<td><p>dal 1° ottobre al 15 maggio</p></td>
<td colspan="3"><p>dal 1° ottobre al 15 maggio</p></td>
</tr>
<tr>
<td><p>Luccio</p></td>
<td><p></p></td>
<td colspan="3"><p>dal 1° marzo al 15 giugno</p></td>
</tr>
<tr>
<td><p>Re del Doubs o apron</p></td>
<td><p>tutto l’anno</p></td>
<td colspan="3"><p>tutto l’anno</p></td>
</tr>
<tr>
<td><p>Gambero (tranne gambero americano)</p></td>
<td><p>tutto l’anno</p></td>
<td colspan="3"><p>tutto l’anno</p></td>
</tr>
<tr>
<td colspan="3"><p>Le date che precedono sono comprese nei periodi di divieto.</p></td>
<td><p></p></td>
<td><p></p></td>
</tr>
</table></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Restrizioni alla cattura dei pesci</a>
</h6>
<div class="collapseable"> <p><sup>1</sup> Nei percorsi di pesca oggetto dell’Accordo, ogni pescatore può catturare al massimo quattro salmonidi (trote e temoli) al giorno, di cui al massimo due temoli, e 30 salmonidi all’anno. Ogni cattura di salmonide e di luccio deve essere iscritta nel libretto di pesca.</p>
<p><sup>2</sup> Nei percorsi di pesca classificati fra le acque di seconda categoria, ogni pescatore può pescare al massimo tre lucci al giorno.</p>
<p><sup>3</sup> È vietato pescare la sanguinerola per scopi diversi da quello del consumo personale e non commerciale. Il numero massimo di catture è fissato a 30 sanguinerole al giorno per pescatore.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Orari di pesca</a>
</h6>
<div class="collapseable"> <p>La pesca è autorizzata durante le ore seguenti:</p>
<p></p>
<div class="table"><table border="1">
<tr>
<th class=" man-text-align-left "><p>Mese </p></th>
<th class=" man-text-align-left "><p>Ora d’apertura</p></th>
<th class=" man-text-align-left "><p>Ora di chiusura</p></th>
</tr>
<tr>
<td><p>gennaio</p></td>
<td><p>08.00</p></td>
<td><p>17.00</p></td>
</tr>
<tr>
<td><p>febbraio</p></td>
<td><p>07.30</p></td>
<td><p>18.00</p></td>
</tr>
<tr>
<td><p>marzo</p></td>
<td><p>07.00</p></td>
<td><p>19.30</p></td>
</tr>
<tr>
<td><p>aprile</p></td>
<td><p>06.00</p></td>
<td><p>20.00</p></td>
</tr>
<tr>
<td><p>maggio</p></td>
<td><p>05.00</p></td>
<td><p>21.00</p></td>
</tr>
<tr>
<td><p>giugno</p></td>
<td><p>04.00</p></td>
<td><p>21.30</p></td>
</tr>
<tr>
<td><p>luglio</p></td>
<td><p>04.00</p></td>
<td><p>21.30</p></td>
</tr>
<tr>
<td><p>agosto</p></td>
<td><p>05.00</p></td>
<td><p>21.00</p></td>
</tr>
<tr>
<td><p>settembre</p></td>
<td><p>06.00</p></td>
<td><p>20.00</p></td>
</tr>
<tr>
<td><p>ottobre</p></td>
<td><p>07.00</p></td>
<td><p>19.00</p></td>
</tr>
<tr>
<td><p>novembre</p></td>
<td><p>07.30</p></td>
<td><p>17.30</p></td>
</tr>
<tr>
<td><p>dicembre</p></td>
<td><p>08.00</p></td>
<td><p>17.00</p></td>
</tr>
<tr>
<td><p class=" man-text-align-left "></p></td>
<td><p class=" man-text-align-left "></p></td>
<td><p class=" man-text-align-left "></p></td>
</tr>
<tr><td colspan="3"><p>Durante il periodo in cui è in vigore l’ora estiva, occorre aggiungere un’ora a ciascuna delle ore che figurano nella tabella che precede.</p></td></tr>
</table></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Lista delle specie indesiderate</a>
</h6>
<div class="collapseable"> <p>Le specie di pesci e di gamberi definite nella lista seguente sono considerate come indesiderate e la loro introduzione nei settori del Doubs definiti all’articolo 1 è vietata:</p>
<p>Persico trota <i>Micropterus </i>sp., persico sole<i> Lepomis gibbosus</i>, pesce gatto <i>Ameiurus </i>sp., lucioperca <i>Sander lucioperca</i>, salmerino di fonte <i>Salvelinus fontinalis</i>, siluro <i>Silurus glanis</i>, trota iridea <i>Oncorhynchus mykiss</i>, trota di lago canadese<i> Salvelinus namaycush</i> e tutte le specie di gamberi eccetto il gambero di fiume <i>Austropotamobius pallipes</i>.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Deroghe</a>
</h6>
<div class="collapseable"> <p><sup>1</sup> Per quanto concerne il Doubs comune, le autorità competenti possono, di comune intesa e a titolo eccezionale, autorizzare la pesca di pesci destinati alla riproduzione della specie durante i periodi di divieto di pesca.</p>
<p><sup>2</sup> Le autorità competenti dei due Stati possono, a titolo eccezionale e per una durata limitata, derogare, o autorizzare deroghe sotto il loro controllo, agli articoli 2, 3, 4, 5, 6, e 7 del presente Regolamento:</p>
<dl>
<dt>a) </dt>
<dd>per prendere un provvedimento che si riveli necessario dal punto di vista biologico o ecologico;</dd>
<dt>b) </dt>
<dd>per studi scientifici.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Abrogazione</a>
</h6>
<div class="collapseable"> <p>Il Regolamento d’applicazione del 2 giugno 1995<sup><a href="#fn-d6e596" id="fnbck-d6e596">2</a></sup> dell’Accordo del 29 luglio 1991 tra il Consiglio federale svizzero e il Governo della Repubblica francese concernente l’esercizio della pesca e la protezione dell’ambiente acquatico nella parte del Doubs che forma confine fra i due Stati è abrogato.</p>
<div class="footnotes"><p id="fn-d6e596"><sup><a href="#fnbck-d6e596">2</a></sup> [<a href="https://fedlex.data.admin.ch/eli/oc/1996/887_887_887" target="_blank">RU <b>1996</b> 887</a>, <b></b><a href="https://fedlex.data.admin.ch/eli/oc/2003/576" target="_blank"><b>2003</b> 3989</a>, <b></b><a href="https://fedlex.data.admin.ch/eli/oc/2008/546" target="_blank"><b>2008</b> 4025</a>]</p></div>
</div></article></main>
</div></body>
</html>
