<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-229-20200101-it-docx</title>
</head>
<body><div id="lawcontent">
<div id="preface">
<!--916.341.1 --><p class="srnummer ">916.341.1 </p>
<h1 class="erlasstitel botschafttitel ">Ordinanza del DEFR<br>sulla determinazione del peso di macellazione</h1>
<h2 class="erlasskurztitel ">(OPeM)</h2>
<p>del 7 aprile 2017 (Stato 1° gennaio 2020)</p>
</div>
<div id="preamble">
<p>Il Dipartimento federale dell’economia, della formazione e della ricerca (DEFR),</p>
<p>visto l’articolo 5<i>a</i> dell’ordinanza del 26 novembre 2003<sup><a href="#fn-d6e23" id="fnbck-d6e23">1</a></sup> sul bestiame da macello,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2003/791" target="_blank">RS<b> 916.341</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"> <p><sup>1</sup> La presente ordinanza si applica alla determinazione del peso di macellazione di animali delle specie bovina, suina, equina, ovina e caprina.</p>
<p><sup>2</sup> Non si applica alla determinazione del peso di macellazione:</p>
<dl>
<dt>a. </dt>
<dd>di animali malati o infortunati che è necessario abbattere fuori da un macello;</dd>
<dt>b. </dt>
<dd>di animali che su mandato dei produttori di carne sono macellati in vista della commercializzazione diretta o del consumo proprio privato.<sup><a href="#fn-d6e55" id="fnbck-d6e55">2</a></sup>
</dd>
</dl>
<div class="footnotes"><p id="fn-d6e55"><sup><a href="#fnbck-d6e55">2</a></sup> Nuovo testo giusta il n. I dell’O del DEFR del 23 ott. 2019, in vigore il 1° gen. 2020  (<a href="https://fedlex.data.admin.ch/eli/oc/2019/662" target="_blank">RU <b>2019</b> 3671</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obbligo di determinazione del peso di macellazione</a>
</h6>
<div class="collapseable"> <p><sup>1</sup> Il peso di macellazione viene determinato dal macello.</p>
<p><sup>2</sup> Cantoni e Comuni possono delegare a terzi la determinazione del peso di macellazione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Preparazione per la pesatura</a>
</h6>
<div class="collapseable"> <p>Prima della pesatura devono essere svolte, nell’ordine indicato, le operazioni seguenti:</p>
<dl>
<dt>a. </dt>
<dd>le carcasse e le parti di carcassa soggette a controllo sono presentate al controllo delle carni secondo l’articolo 5 dell’ordinanza del DFI del 23 novembre 2005<sup><a href="#fn-d6e91" id="fnbck-d6e91">3</a></sup> concernente l’igiene nella macellazione; </dd>
<dt>b. </dt>
<dd>le parti secondo gli articoli 6–9 e le parti dichiarate non idonee al consumo all’atto del controllo delle carni sono asportate.</dd>
</dl>
<div class="footnotes"><p id="fn-d6e91"><sup><a href="#fnbck-d6e91">3</a></sup> <a href="https://fedlex.data.admin.ch/eli/cc/2005/816" target="_blank">RS <b>817.190.1</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Momento della pesatura</a>
</h6>
<div class="collapseable"> <p>La carcassa è pesata al più tardi 60 minuti dopo lo stordimento dell’animale.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Strumenti di misurazione</a>
</h6>
<div class="collapseable"> <p>Gli strumenti di misurazione utilizzati per la determinazione del peso di macellazione sono conformi ai requisiti dell’ordinanza del 15 febbraio 2006<sup><sup><a href="#fn-d6e121" id="fnbck-d6e121">4</a></sup></sup> sugli strumenti di misurazione e alle disposizioni esecutive del Dipartimento federale di giustizia e polizia.</p>
<div class="footnotes"><p id="fn-d6e121"><sup><a href="#fnbck-d6e121">4</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Carcasse di animali delle specie bovina ed equina</a>
</h6>
<div class="collapseable"> <p>Dalle carcasse di animali delle specie bovina ed equina devono essere asportate le seguenti parti:</p>
<dl>
<dt>a. </dt>
<dd>la testa, senza la carne del collo, recisa fra l’occipite e la prima vertebra cervicale; la vena giugulare con i tessuti adiposi annessi senza la muscolatura; gli accumuli e le stagnazioni di sangue senza muscolatura; i linfonodi cervicali anteriori profondi (<i>Lnn. cervicales profundi craniales</i>) e i linfonodi retrofaringei laterali (<i>Lnn. retropharyngei laterales</i>);</dd>
<dt>b. </dt>
<dd>nel caso degli animali della specie equina: oltre alle parti menzionate alla lettera a, l’accumulo di grasso sotto la criniera;</dd>
<dt>c. </dt>
<dd>i piedi, alla prima articolazione sopra l’osso dello stinco (<i>os metacarpale </i>e <i>os metatarsale</i>);</dd>
<dt>d. </dt>
<dd>la pelle, senza carne e senza grasso;</dd>
<dt>e. </dt>
<dd>gli organi della cavità toracica, della cavità addominale e della cavità pelvica con il grasso annesso, il grasso nella cavità pelvica (grasso perineale), nonché i reni con il grasso renale; l’accumulo di grasso sulla parete addominale interna non può essere asportato prima della pesatura;</dd>
<dt>f. </dt>
<dd>i vasi sanguigni principali lungo la colonna vertebrale nella cavità toracica e nella cavità addominale, nonché il diaframma all’attaccatura delle costole;</dd>
<dt>g. </dt>
<dd>il mesentere (<i>mesogastrium </i>e <i>mesenterium</i>) con il grasso annesso e i linfonodi dell’intestino;</dd>
<dt>h. </dt>
<dd>la laringe (<i>larynx</i>)<i> </i>con i muscoli annessi, la trachea, la faringe (<i>pharynx</i>), l’esofago e, se presente, il timo (animella);</dd>
<dt>i. </dt>
<dd>il midollo spinale;</dd>
<dt>j. </dt>
<dd>gli organi urinari e gli organi genitali, nonché il grasso dei testicoli;</dd>
<dt>k. </dt>
<dd>la mammella e il grasso della mammella;</dd>
<dt>l. </dt>
<dd>la coda, compreso il tasto in corrispondenza dell’attaccatura della coda (muscolo coccigeo laterale, <i>musculus coccygicus lateralis</i>), recisa tra l’osso sacro e la prima vertebra caudale;</dd>
<dt>m. </dt>
<dd>la cartilagine xifoidea;</dd>
<dt>n. </dt>
<dd>l’accumulo di grasso annesso all’anca.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Carcasse di animali delle specie ovina e caprina</a>
</h6>
<div class="collapseable"> <p>Dalle carcasse di animali delle specie ovina e caprina devono essere asportate le seguenti parti:</p>
<dl>
<dt>a. </dt>
<dd>la testa, senza la carne del collo, recisa fra l’occipite e la prima vertebra cervicale; la vena giugulare con i tessuti adiposi annessi, senza muscolatura; gli accumuli e le stagnazioni di sangue senza la muscolatura; i linfonodi cervicali anteriori profondi (<i>Lnn.</i> <i>cervicales profundi craniales</i>) e i linfonodi retrofaringei laterali (<i>Lnn.</i> <i>retropharyngei laterales</i>);</dd>
<dt>b </dt>
<dd>nel caso di agnelli e capretti: la vena giugulare con un taglio parallelo all’asse del collo; </dd>
<dt>c. </dt>
<dd>i piedi alla prima articolazione sopra l’osso dello stinco (<i>os metacarpale </i>e <i>os metatarsale</i>);</dd>
<dt>d. </dt>
<dd>la pelle, senza carne e senza grasso;</dd>
<dt>e. </dt>
<dd>gli organi della cavità toracica, della cavità addominale e della cavità pelvica con il grasso annesso, il grasso nella cavità pelvica (grasso perineale), nonché i reni con il grasso renale;</dd>
<dt>f. </dt>
<dd>i vasi sanguigni principali lungo la colonna vertebrale nella cavità toracica e nella cavità addominale, nonché il diaframma all’attaccatura delle costole;</dd>
<dt>g. </dt>
<dd>la laringe <i>(larynx) </i>con i muscoli annessi, le amigdale (anello linfatico faringeo), la trachea, la faringe <i>(pharynx) </i>e<i> </i>l’esofago;</dd>
<dt>h. </dt>
<dd>il midollo spinale, se è stato aperto il canale spinale;</dd>
<dt>i. </dt>
<dd>gli organi urinari e gli organi genitali;</dd>
<dt>j. </dt>
<dd>la mammella e il grasso della mammella;</dd>
<dt>k. </dt>
<dd>la coda.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Carcasse di animali della specie suina, escluse le scrofe madri e i verri adulti</a>
</h6>
<div class="collapseable"> <p><sup>1</sup> Dalle carcasse di animali della specie suina, escluse le scrofe madri e i verri adulti, devono essere asportate le seguenti parti:</p>
<dl>
<dt>a. </dt>
<dd>gli unghioni;</dd>
<dt>b. </dt>
<dd>gli organi della cavità toracica, della cavità addominale e della cavità pelvica con il grasso annesso, il grasso nella cavità pelvica (grasso perineale), nonché i reni con il grasso renale e il grasso addominale (sugna);</dd>
<dt>c. </dt>
<dd>i vasi sanguigni principali lungo la colonna vertebrale nella cavità toracica e nella cavità addominale, nonché il diaframma all’attaccatura delle costole;</dd>
<dt>d. </dt>
<dd>gli occhi, le palpebre e i condotti uditivi esterni;</dd>
<dt>e. </dt>
<dd>la laringe (<i>larynx</i>) con i muscoli annessi, le amigdale (anello linfatico faringeo), la trachea, la faringe (<i>pharynx</i>), i linfonodi cervicali superficiali ventrali (<i>Lnn. cervicales superficiales ventrales</i>); l’esofago; </dd>
<dt>f. </dt>
<dd>gli accumuli e le stagnazioni di sangue senza muscolatura;</dd>
<dt>g. </dt>
<dd>il midollo spinale, se è stato aperto il canale spinale;</dd>
<dt>h. </dt>
<dd>gli organi urinari e gli organi genitali.</dd>
</dl>
<p><sup>2</sup> I produttori e i trasformatori di carni possono concordare supplementi di peso uniformi, se, per motivi di tecnica di macellazione, la lingua e il cervello sono stati asportati e non sono stati pesati insieme alla carcassa.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Carcasse di scrofe madri e verri adulti</a>
</h6>
<div class="collapseable"> <p><sup>1</sup> Dalle carcasse di scrofe madri e verri adulti devono essere asportate le seguenti parti:</p>
<dl>
<dt>a. </dt>
<dd>la testa, senza la carne del collo, recisa fra l’occipite e la prima vertebra cervicale;</dd>
<dt>b. </dt>
<dd>i piedi alla prima articolazione sopra l’osso dello stinco (<i>os metacarpale </i>e <i>os metatarsale</i>);</dd>
<dt>c. </dt>
<dd>gli organi della cavità toracica, della cavità addominale e della cavità pelvica con il grasso annesso, il grasso nella cavità pelvica (grasso perineale), nonché i reni con il grasso renale e il grasso addominale (sugna);</dd>
<dt>d. </dt>
<dd>i vasi sanguigni principali lungo la colonna vertebrale nella cavità toracica e nella cavità addominale, nonché il diaframma all’attaccatura delle costole;</dd>
<dt>e. </dt>
<dd>il midollo spinale;</dd>
<dt>f. </dt>
<dd>gli organi urinari e gli organi genitali, nel caso delle scrofe madri le ghiandole mammarie.</dd>
</dl>
<p><sup>2</sup> I produttori e i trasformatori di carni possono concordare supplementi di peso uniformi, se, per motivi di tecnica di macellazione, le scrofe madri sono scuoiate.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Divieto di asportare altre parti</a>
</h6>
<div class="collapseable"> <p>Prima della pesatura è vietato asportare parti diverse da quelle menzionate negli articoli 6–9.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d6e365" id="fnbck-d6e365">5</a></sup>
</h6>
<div class="collapseable"><div class="footnotes"><p id="fn-d6e365"><sup><a href="#fnbck-d6e365">5</a></sup> Abrogato dal n. I dell’O del DEFR del 23 ott. 2019, con effetto dal 1° gen. 2020  (<a href="https://fedlex.data.admin.ch/eli/oc/2019/662" target="_blank">RU <b>2019</b> 3671</a>).</p></div></div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Esecuzione</a>
</h6>
<div class="collapseable"> <p><sup>1</sup> Il controllo della determinazione del peso di macellazione è di competenza dell’organizzazione incaricata secondo l’articolo 26 capoverso 1 lettera a<sup>bis</sup> dell’ordinanza del 26 novembre 2003 sul bestiame da macello.</p>
<p><sup>2</sup> Se sospetta un’infrazione alla presente ordinanza, l’Ufficio federale dell’agricoltura avvia un’indagine. Se dall’indagine emerge che un’infrazione è stata commessa, esso dispone una misura amministrativa secondo l’articolo 169 della legge del 29 aprile 1998<sup><a href="#fn-d6e392" id="fnbck-d6e392">6</a></sup> sull’agricoltura.<sup><a href="#fn-d6e400" id="fnbck-d6e400">7</a></sup></p>
<div class="footnotes">
<p id="fn-d6e392"><sup><a href="#fnbck-d6e392">6</a></sup> <a href="https://fedlex.data.admin.ch/eli/cc/1998/3033_3033_3033" target="_blank">RS <b>910.1</b></a></p>
<p id="fn-d6e400"><sup><a href="#fnbck-d6e400">7</a></sup> Nuovo testo giusta il n. I dell’O del DEFR del 23 ott. 2019, in vigore il 1° gen. 2020  (<a href="https://fedlex.data.admin.ch/eli/oc/2019/662" target="_blank">RU <b>2019</b> 3671</a>).</p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° maggio 2017.</p>
<p></p>
</div></article></main>
</div></body>
</html>
