<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-812-20221110-it-docx-1</title>
</head>
<body><div id="lawcontent">
<div id="preface">
<!--512.43--><p class="srnummer ">512.43</p>
<h1 class="erlasstitel botschafttitel ">Ordinanza<br>sul contributo per la formazione per i quadri di milizia dell’esercito</h1>
<h2 class="erlasskurztitel ">(OCFQE)</h2>
<p>del 22 novembre 2017 (Stato 10 novembre 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 29<i>a</i> capoverso 2 della legge militare del 3 febbraio 1995<sup><a href="#fn-d6e23" id="fnbck-d6e23">1</a></sup> (LM),</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Contributo per la formazione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Condizioni</a>
</h6>
<div class="collapseable"> <p><sup>1</sup> Hanno diritto alla concessione di un contributo per la formazione i quadri di milizia dell’esercito che abbiano assolto con successo la scuola per i quadri e il servizio pratico nell’ambito di una formazione di sottufficiale, sottufficiale superiore o di ufficiale fino al livello di stato maggiore del corpo di truppa.<sup><a href="#fn-d6e46" id="fnbck-d6e46">2</a></sup></p>
<p><sup>2</sup> Non ne hanno diritto i quadri di milizia che non hanno prestato servizio pratico prima dell’ottenimento del grado secondo l’articolo 2.</p>
<div class="footnotes"><p id="fn-d6e46"><sup><a href="#fnbck-d6e46">2</a></sup> Nuovo testo giusta il n. I dell’O del 22 apr. 2020, in vigore dal 1° giu. 2020  (<a href="https://fedlex.data.admin.ch/eli/oc/2020/308" target="_blank">RU <b>2020</b> 1549</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d6e61" id="fnbck-d6e61">3</a></sup><a href="#art_2"> Importo del contributo per la formazione</a>
</h6>
<div class="collapseable"> <p><sup>1</sup> Il contributo per la formazione per un avanzamento militare ammonta al massimo agli importi seguenti:</p>
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p>franchi</p></th>
</tr>
<tr>
<td><dl>
<dt>a. </dt>
<dd>per i sottufficiali:</dd>
</dl></td>
<td><p class=" man-text-align-right "></p></td>
</tr>
<tr>
<td><dl>
<dt>1. </dt>
<dd>sergente in generale:</dd>
</dl></td>
<td><p>3 000</p></td>
</tr>
<tr>
<td><dl>
<dt>2. </dt>
<dd>sergente in servizio pratico abbreviato dovuto all’inizio degli studi:</dd>
</dl></td>
<td><p>2 800</p></td>
</tr>
<tr>
<td><dl>
<dt>b. </dt>
<dd>per i sottufficiali superiori:</dd>
</dl></td>
<td><p class=" man-text-align-right "></p></td>
</tr>
<tr>
<td><dl>
<dt>1. </dt>
<dd>furiere e sergente maggiore capo in generale:</dd>
</dl></td>
<td><p>10 100</p></td>
</tr>
<tr>
<td><dl>
<dt>2. </dt>
<dd>furiere e sergente maggiore capo in servizio pratico abbreviato dovuto all’inizio degli studi:</dd>
</dl></td>
<td><p>9 400</p></td>
</tr>
<tr>
<td><dl>
<dt>3. </dt>
<dd>sergente maggiore nella funzione di sottufficiale del posto di direzione del fuoco:</dd>
</dl></td>
<td><p>4 300</p></td>
</tr>
<tr>
<td><dl>
<dt>4. </dt>
<dd>sergente maggiore nella funzione di sottufficiale del posto di direzione del fuoco in servizio pratico abbreviato dovuto all’inizio degli studi:</dd>
</dl></td>
<td><p>4 000</p></td>
</tr>
<tr>
<td><dl>
<dt>5. </dt>
<dd>aiutante sottufficiale e aiutante di stato maggiore: </dd>
</dl></td>
<td><p>3 300</p></td>
</tr>
<tr>
<td><dl>
<dt>c. </dt>
<dd>per gli ufficiali subalterni:</dd>
</dl></td>
<td><p class=" man-text-align-right "></p></td>
</tr>
<tr>
<td><dl>
<dt>1. </dt>
<dd>tenente in generale:</dd>
</dl></td>
<td><p>10 600</p></td>
</tr>
<tr>
<td><dl>
<dt>2. </dt>
<dd>tenente in servizio pratico abbreviato dovuto all’inizio degli studi:</dd>
</dl></td>
<td><p>9 900</p></td>
</tr>
<tr>
<td><dl>
<dt>d. </dt>
<dd>per i capitani:</dd>
</dl></td>
<td><p class=" man-text-align-right "></p></td>
</tr>
<tr>
<td><dl>
<dt>1. </dt>
<dd>capitano in generale:</dd>
</dl></td>
<td><p>3 300</p></td>
</tr>
<tr>
<td><dl>
<dt>2. </dt>
<dd>capitano nella funzione di comandante d’unità:</dd>
</dl></td>
<td><p>11 300</p></td>
</tr>
<tr>
<td><dl>
<dt>3. </dt>
<dd>capitano nella funzione di comandante d’unità in servizio pratico abbreviato dovuto all’inizio degli studi:</dd>
</dl></td>
<td><p>10 600</p></td>
</tr>
<tr>
<td><dl>
<dt>e. </dt>
<dd>per gli ufficiali superiori: maggiore e tenente colonnello</dd>
</dl></td>
<td><p>3 300</p></td>
</tr>
</table></div>
<p><sup>2</sup> Per i medici militari, i dentisti militari, i farmacisti militari e i medici del Servizio della Croce Rossa il contributo per la formazione si fonda sulla categoria di grado degli ufficiali subalterni di cui al capoverso 1.</p>
<p><sup>3</sup> Per i capitani nella funzione di quartiermastri, che hanno assolto una scuola per i quadri e un servizio pratico per il grado di primotenente, il contributo per la formazione si fonda sull’importo per capitano in generale secondo il capoverso 1.</p>
<p><sup>4</sup> All’interno della stessa categoria di grado di cui al capoverso 1 l’importo corrispondente è concesso una sola volta. Fanno eccezione l’avanzamento ad aiutante sottufficiale e ad aiutante di stato maggiore. In tali casi, è concesso un solo importo supplementare secondo il capoverso 1 lettera b numero 5.</p>
<p><sup>5</sup> Nel caso di avanzamenti militari attraverso varie categorie di grado di cui al capoverso 1, gli importi sono addizionati, eccezion fatta nel caso di avanzamenti militari a sergente, furiere, sergente maggiore capo, sergente maggiore e tenente.</p>
<div class="footnotes"><p id="fn-d6e61"><sup><a href="#fnbck-d6e61">3</a></sup> Nuovo testo giusta il n. I dell’O del 22 apr. 2020, in vigore dal 1° giu. 2020  (<a href="https://fedlex.data.admin.ch/eli/oc/2020/308" target="_blank">RU <b>2020</b> 1549</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Durata ed eccezioni</a>
</h6>
<div class="collapseable"> <p><sup>1</sup> Il diritto alla riscossione di un contributo per la formazione sussiste di principio fino al termine dell’obbligo di prestare servizio militare secondo l’articolo 13 LM.</p>
<p><sup>2</sup> Si deroga a tale principio nel caso di:</p>
<dl>
<dt>a. </dt>
<dd>
<i>militari in ferma continuata:</i> il diritto cessa al raggiungimento del limite d’età del grado corrispondente conformemente all’articolo 13 capoverso 1 LM;</dd>
<dt>b. </dt>
<dd>
<i>proscioglimento anticipato dall’obbligo di prestare servizio militare per inidoneità al servizio:</i> il diritto cessa con l’accertamento, da parte della Commissione per la visita sanitaria, dell’inidoneità al servizio, <inl>eccetto in caso di </inl><inl>infortuni</inl><inl> causati dal servizio militare</inl>;</dd>
<dt>c. </dt>
<dd>
<i>militari che presentano una domanda di ammissione al servizio civile:</i> il diritto cessa con la presentazione della domanda di ammissione al servizio civile;</dd>
<dt>d. </dt>
<dd>
<i>esenzione dal servizio secondo l’articolo 18 LM:</i> durante il periodo di esenzione dal servizio non sussiste alcun diritto alla riscossione del contributo per la formazione;</dd>
<dt>e. </dt>
<dd>
<i>esclusione dall’esercito secondo l’articolo 22 LM:</i> durante il periodo di esclusione non sussiste alcun diritto alla riscossione del contributo per la formazione; </dd>
<dt>f. </dt>
<dd>
<i>degradazione secondo l’articolo 22a LM:</i> il diritto decade con la degradazione.</dd>
</dl>
<p><sup>3</sup> Il diritto al contributo per la formazione è personale e non può essere trasferito a terzi.</p>
<p><sup>4</sup> I contributi per la formazione non riscossi entro il termine del periodo di validità del diritto decadono.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Formazioni e formazioni continue</a>
</h6>
<div class="collapseable"> <p><sup>1</sup> È possibile ricevere il contributo per la formazione per le seguenti formazioni e formazioni continue in ambito civile:</p>
<dl>
<dt>a. </dt>
<dd>formazioni e formazioni continue professionali svolte da un istituto di formazione in Svizzera;</dd>
<dt>b. </dt>
<dd>formazioni linguistiche svolte da un istituto di formazione in Svizzera.<sup><a href="#fn-d6e319" id="fnbck-d6e319">4</a></sup>
</dd>
</dl>
<p><sup>2</sup> Il contributo per la formazione serve esclusivamente a finanziare le tasse universitarie, scolastiche, di corsi ed esami.</p>
<div class="footnotes"><p id="fn-d6e319"><sup><a href="#fnbck-d6e319">4</a></sup> Nuovo testo giusta il n. I dell’O del 22 apr. 2020, in vigore dal 1° giu. 2020  (<a href="https://fedlex.data.admin.ch/eli/oc/2020/308" target="_blank">RU <b>2020</b> 1549</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Competenza e procedura</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenza</a>
</h6>
<div class="collapseable"> <p>Il Comando Istruzione decide in merito alle domande di riscossione di contributi per la formazione.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Domanda di pagamento</a>
</h6>
<div class="collapseable"> <p><sup>1</sup> Una domanda può essere inoltrata al Comando Istruzione: </p>
<dl>
<dt>a. </dt>
<dd>al più tardi 12 mesi dopo che il militare ha frequentato in modo completo o parziale una formazione o una formazione continua in ambito civile di cui all’articolo 4; e</dd>
<dt>b. </dt>
<dd>dopo che è stata prodotta la prova che la fattura è pagata.</dd>
</dl>
<p><sup>2</sup> Occorre inoltrare la seguente documentazione:</p>
<dl>
<dt>a.<sup><a href="#fn-d6e366" id="fnbck-d6e366">5</a></sup> </dt>
<dd>l’attestato di formazione o di formazione continua, incluse:<dl>
<dt>1. </dt>
<dd>una descrizione precisa del contenuto della formazione o formazione continua conclusa,</dd>
<dt>2. </dt>
<dd>l’indicazione della durata della formazione o formazione continua conclusa,</dd>
<dt>3. </dt>
<dd>una conferma firmata da un rappresentante dell’istituto di formazione che la persona interessata ha concluso la corrispondente formazione o formazione continua;</dd>
</dl>
</dd>
<dt>b. </dt>
<dd>la fattura o il relativo giustificativo del pagamento;</dd>
<dt>c. </dt>
<dd>l’apposito modulo debitamente compilato e firmato.</dd>
</dl>
<p><sup>3</sup> Le domande che non vengono corredate di sufficiente documentazione entro il termine di cui al capoverso 1 lettera a possono essere respinte.<sup><a href="#fn-d6e396" id="fnbck-d6e396">6</a></sup></p>
<div class="footnotes">
<p id="fn-d6e366"><sup><a href="#fnbck-d6e366">5</a></sup> Nuovo testo giusta il n. I dell’O del 22 apr. 2020, in vigore dal 1° giu. 2020  (<a href="https://fedlex.data.admin.ch/eli/oc/2020/308" target="_blank">RU <b>2020</b> 1549</a>).</p>
<p id="fn-d6e396"><sup><a href="#fnbck-d6e396">6</a></sup> Correzione del 10 nov. 2022 (<a href="https://fedlex.data.admin.ch/eli/oc/2022/664" target="_blank">RU <b>2022</b> 664</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Particolarità per il calcolo del diritto</a>
</h6>
<div class="collapseable"> <p><sup>1</sup> L’importo approvato del contributo per la formazione viene versato all’avente diritto su un conto a suo nome ed esclusivamente in franchi svizzeri entro 45 giorni dalla data in cui la decisione sulla domanda di contributo per la formazione è passata in giudicato.</p>
<p><sup>2</sup> Il contributo per la formazione è versato al massimo fino all’ammontare dell’importo della fattura già pagata dalla persona richiedente e nei limiti del saldo disponibile.</p>
<p><sup>3</sup> Nel caso in cui la formazione o formazione continua in ambito civile sia stata frequentata ma non portata a termine, il contributo per la formazione verrà versato proporzionalmente ai giorni completi di frequenza.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni finali</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Disposizione transitoria</a>
</h6>
<div class="collapseable"> <p>Sussiste un diritto alla concessione di contributi per la formazione per gli avanzamenti militari iniziati non prima del 1° luglio 2017 e non ancora conclusi al 31 dicembre 2017.</p>
</div></article><article id="art_8_a"><a name="a8a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_a"><b>Art. 8</b><i>a</i></a><sup><a href="#fn-d6e439" id="fnbck-d6e439">7</a></sup><a href="#art_8_a"> Disposizione transitoria della modifica del 22 aprile 2020</a>
</h6>
<div class="collapseable"> <p class=" man-text-align-left ">Sussiste un diritto alla concessione di contributi per la formazione per gli avanzamenti militari a sottufficiale che sono iniziati al più presto il 1° gennaio 2020 oppure che in tale data non erano ancora conclusi.</p>
<div class="footnotes"><p id="fn-d6e439"><sup><a href="#fnbck-d6e439">7</a></sup> Introdotto dal n. I dell’O del 22 apr. 2020, in vigore dal 1° giu. 2020 (<a href="https://fedlex.data.admin.ch/eli/oc/2020/308" target="_blank">RU <b>2020</b> 1549</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2018.</p>
<p></p>
</div></article>
</div></section></main>
</div></body>
</html>
