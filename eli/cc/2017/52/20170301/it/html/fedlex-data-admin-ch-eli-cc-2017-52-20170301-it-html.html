<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2017-52-20170301-it-docx</title>
</head>
<body><div id="lawcontent">
<div id="preface">
<!--0.420.514.1 --><p class="srnummer">0.420.514.1 </p>
<p> RU <b>2017</b> 197</p>
<p><i>Traduzione</i><sup><a href="#fn-d932e14">1</a></sup></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra il Consiglio federale svizzero e il Governo del Principato del Liechtenstein sulla promozione dell’innovazione fondata sulla scienza</h1>
<?del-struct abstand18pt><p>Concluso l’11 novembre 2016<br>Entrato in vigore mediante scambio di note il 1° marzo 2017</p>
<p> (Stato 1° marzo 2017)</p>
<div class="footnotes"><p id="fn-d932e14"><sup>1</sup> Dal testo originale tedesco.</p></div>
</div>
<div id="preamble">
<p>Il Consiglio federale Svizzero<br>e<br>il Governo del Principato del Liechtenstein,</p>
<p>nell’intento</p>
<p>di consolidare le relazioni amichevoli tra i due Stati limitrofi nel settore della promozione dell’innovazione fondata sulla scienza; e</p>
<p>di rafforzare i rapporti, già stretti, tra i centri di ricerca e i partner attuatori nel set­tore dell’innovazione svizzeri e del Liechtenstein,</p>
<p>hanno convenuto quanto segue:</p>
</div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Scopo dell’Accordo </a>
</h1>
<div class="collapseable"> <p>Il presente Accordo disciplina la collaborazione tra la Confederazione Svizzera e il Principato del Liechtenstein nel settore della promozione dell’innovazione, allo scopo di favorire, nell’interesse dell’economia e della società dei due Stati limitrofi, l’innovazione fondata sulla scienza e consentire ai partner attuatori svizzeri e del Liechtenstein di cooperare, indipendentemente dalla loro provenienza, con i centri di ricerca di entrambi i Paesi che sono maggiormente qualificati per la realizzazione dei rispettivi progetti.</p>
</div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Competenze </a>
</h1>
<div class="collapseable"> <p>Gli organi incaricati dell’attuazione del presente Accordo sono:</p>
<dl>
<dt>–</dt>
<dd>in Svizzera, la Commissione per la tecnologia e l’innovazione (CTI), dal 2018 Agenzia svizzera per la promozione dell’innovazione, Innosuisse (di seguito «CTI»); </dd>
<dt>–</dt>
<dd>nel Principato del Liechtenstein, l’Ufficio dell’economia pubblica (<i>Amt für Volkswirtschaft</i>, di seguito «AVW»).</dd>
</dl>
<p>I due organi comunicano direttamente tra loro.</p>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Prestazioni della CTI </a>
</h1>
<div class="collapseable"> <section id="lvl_3/lvl_d565e6"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_d565e6">3.1 Valutazione delle domande di sussidio </a>
</h2>
<div class="collapseable"> <p>La CTI valuta le domande di sussidio trasmesse direttamente o per il tramite dell’AVW dai seguenti partner di progetti di innovazione: </p>
<dl>
<dt>a.</dt>
<dd>centri di ricerca del Liechtenstein e partner attuatori del Liechtenstein;</dd>
<dt>b.</dt>
<dd>centri di ricerca del Liechtenstein e partner attuatori svizzeri; e</dd>
<dt>c.</dt>
<dd>centri di ricerca svizzeri e partner attuatori del Liechtenstein.</dd>
</dl>
<p>La CTI valuta le domande sulla base del diritto svizzero.</p>
<p>Nel caso di partenariati di progetto secondo le lettere a e b, la CTI trasmette il risultato della valutazione all’AVW. L’AVW avvia la procedura relativa al finanziamento sotto la sua responsabilità sulla base del diritto del Liechtenstein.</p>
<p>Nei casi di cui alla lettera c, la CTI può assumere il finanziamento dei progetti se una parte importante dei vantaggi economici è a favore della Svizzera. Negli altri casi trasmette il risultato della valutazione all’AVW, che successivamente avvia la procedura relativa al finanziamento sulla base del diritto del Liechtenstein.</p>
</div></section><section id="lvl_3/lvl_d565e7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_d565e7">3.2 Assistenza scientifica </a>
</h2>
<div class="collapseable"> <p>La CTI garantisce l’assistenza scientifica sulla base del diritto svizzero ai progetti di cui al numero 3.1 lettere a–c promossi dall’AVW e ne rende conto all’AVW.</p>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Prestazioni dell’AVW </a>
</h1>
<div class="collapseable"> <p>L’AVW trasmette alla CTI per valutazione le domande di sussidio ricevute.</p>
<p>La CTI fattura all’AVW un importo forfetario per singolo caso, calcolato secondo le disposizioni dell’ordinanza del DEFR del 7 dicembre 2010<sup><a href="#fn-d932e106">2</a></sup> sull’indennità dei membri della CTI, per la valutazione di ogni domanda di sussidio per progetti di cui al numero 3.1 lettere a e b, nonché per l’assistenza scientifica a un progetto promosso dall’AVW. Per le domande di sussidio di cui al numero 3.1 lettera c, le prestazioni sono fatturate soltanto se l’AVW assume il finanziamento del progetto.</p>
<div class="footnotes"><p id="fn-d932e106"><sup>2</sup> <a href="https://fedlex.data.admin.ch/eli/cc/2010/860/20130101">RS <b>172.327.7</b></a></p></div>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Protezione dei dati </a>
</h1>
<div class="collapseable"> <p>La collaborazione nel quadro del presente Accordo è soggetta alle pertinenti disposizioni nazionali in materia di protezione dei dati.</p>
</div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Entrata in vigore, durata e disdetta </a>
</h1>
<div class="collapseable"> <p>Le Parti si notificano l’adempimento delle rispettive condizioni interne necessarie per l’entrata in vigore. Il presente Accordo entra in vigore il primo giorno del secondo mese successivo a detta notifica. È determinante il giorno di ricezione dell’ultima notifica.</p>
<p>Il presente Accordo è concluso per un periodo di quattro anni. Le Parti verificano l’Accordo dopo due anni dall’entrata in vigore.</p>
<p>Il presente Accordo può essere disdetto da entrambe le Parti contraenti per la fine dell’anno, rispettando un preavviso di un anno.</p>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Composizione delle controversie </a>
</h1>
<div class="collapseable"> <p>Le questioni inerenti all’interpretazione e all’applicazione dell’Accordo sono composte in via amichevole mediante negoziati.</p>
<p>Fatto a Berna l’11 novembre 2016, in doppio esemplare originale in lingua tedesca.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:<br>Il segretario di Stato per la formazione,<br>la ricerca e l’innovazione</p>
<p>Mauro Dell’Ambrogio</p>
</td>
<td>
<p>Per il <br>Governo del Principato del Liechtenstein:<br>Il ministro dell’interno,<br>della giustizia e dell’economia</p>
<p>Thomas Zwiefelhofer</p>
</td>
</tr></table></div>
<p></p>
</div></section></main>
</div></body>
</html>
