<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--531.35 --><p class="srnummer">531.35 </p>
<h1 class="erlasstitel botschafttitel">Ordinanza<br>sull’organizzazione del settore dell’energia elettrica<br>per garantire l’approvvigionamento economico del Paese</h1>
<h2 class="erlasskurztitel man-space-before-4">(OOSE)</h2>
<p class="erlassdatum man-space-before-3">del 10 maggio 2017 (Stato 1° gennaio 2025)</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visti gli articoli 57 capoverso 1 e 60 capoverso 1 della legge federale del 17 giugno 2016<sup><a href="#fn-d10852e24" id="fnbck-d10852e24">1</a></sup> sull’approvvigionamento economico del Paese (LAP); <br>visti gli articoli 8<i>c</i> capoversi 1 e 2 e 15<i>a</i> capoverso 3 della legge del 23 marzo 2007<sup><a href="#fn-d10852e42" id="fnbck-d10852e42">2</a></sup> sull’approvvigionamento elettrico (LAEl),<sup><a href="#fn-d10852e53" id="fnbck-d10852e53">3</a></sup></p>
<p class="man-template-verb man-space-before-3 man-space-after-18">ordina:</p>
<div class="footnotes">
<p id="fn-d10852e24"><sup><a href="#fnbck-d10852e24">1</a></sup><sup></sup>  <a href="https://fedlex.data.admin.ch/vocabulary/legal-taxonomy/7641" target="_blank" data-rs-uri="https://fedlex.data.admin.ch/eli/cc/2017/308" data-rs="531" data-lang="it">RS <b>531</b></a></p>
<p id="fn-d10852e42"><sup><a href="#fnbck-d10852e42">2</a></sup><sup></sup>  <a href="https://fedlex.data.admin.ch/vocabulary/legal-taxonomy/8592" target="_blank" data-rs-uri="https://fedlex.data.admin.ch/eli/cc/2007/418" data-rs="734.7" data-lang="it">RS <b>734.7</b></a></p>
<p id="fn-d10852e53"><sup><a href="#fnbck-d10852e53">3</a></sup><sup></sup> Nuovo testo giusta la cifra I dell’O del 20 nov. 2024, in vigore dal 1° gen. 2025 (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p>
</div>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Compiti dell’AES</a>
</h6>
<div class="collapseable">
<p class="absatz man-space-before-4"><sup>1</sup> L’Associazione delle aziende elettriche svizzere (AES) adotta le misure preparatorie necessarie nei settori della produzione, dell’acquisto, del trasporto, della distribuzione e del consumo di energia elettrica in vista di una situazione di grave penuria.</p>
<p class="absatz man-space-before-4"><sup>2</sup> L’AES tiene conto delle condizioni regionali e tecniche, in particolare delle funzioni della società nazionale di rete e della Commissione federale dell’energia elettrica (ElCom).</p>
<p class="absatz man-space-before-4"><sup>3</sup> Coordina i compiti dei suoi membri.</p>
<p class="absatz man-space-before-4"><sup>4</sup> Se l’AES istituisce un’organizzazione particolare per garantire l’approvvigionamento del Paese in energia elettrica, le imprese che non sono membri dell’AES possono assoggettarsi volontariamente a tale organizzazione.</p>
</div></article><article id="art_1_a"><a name="a1a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_a"><b>Art. 1</b><i>a</i></a><sup><a href="#fn-d10852e96" id="fnbck-d10852e96">4</a></sup><a href="#art_1_a"> Sistema di monitoraggio: gestione e accesso</a>
</h6>
<div class="collapseable">
<p class="absatz man-space-before-4"><sup>1</sup> La società nazionale di rete gestisce un sistema di monitoraggio per osservare la situazione in materia di approvvigionamento e i suoi sviluppi nel settore dell’energia elettrica.</p>
<p class="absatz man-space-before-4"><sup>2</sup> Accorda al settore specializzato Energia l’accesso al sistema di monitoraggio mediante procedura di richiamo e gli presenta periodicamente un rapporto sull’evoluzione della situazione in materia di approvvigionamento.</p>
<div class="footnotes"><p id="fn-d10852e96"><sup><a href="#fnbck-d10852e96">4</a></sup><sup></sup> Introdotto dalla cifra I dell’O del 4 mag. 2022, in vigore dal 1° giu. 2022 (<a href="https://fedlex.data.admin.ch/eli/oc/2022/285" target="_blank">RU <b>2022</b> 285</a>).</p></div>
</div></article><article id="art_1_b"><a name="a1b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_b"><b>Art. 1</b><i>b</i></a><sup><a href="#fn-d10852e124" id="fnbck-d10852e124">5</a></sup><a href="#art_1_b"> Sistema di monitoraggio: trattamento dei dati</a>
</h6>
<div class="collapseable">
<p class="absatz man-space-before-4"><sup>1</sup> Il sistema di monitoraggio comprende dati riguardanti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la produzione e il consumo di energia elettrica in Svizzera;</dd>
<dt class="man-space-before-4">b. </dt>
<dd class="man-space-before-4">le capacità di importazione e di esportazione della Svizzera;</dd>
<dt class="man-space-before-4">c. </dt>
<dd class="man-space-before-4">l’autoapprovvigionamento della Svizzera;</dd>
<dt class="man-space-before-4">d. </dt>
<dd class="man-space-before-4">il livello di riempimento, di afflusso e deflusso dei bacini di accumulazione in Svizzera;</dd>
<dt class="man-space-before-4">e. </dt>
<dd class="man-space-before-4">i prezzi del mercato spot e i prezzi a termine sulle piazze di contrattazione dell’energia elettrica in Europa;</dd>
<dt class="man-space-before-4">f. </dt>
<dd class="man-space-before-4">le temperature e la quantità di precipitazioni in Europa centrale nonché le riserve di neve in Svizzera.<sup><a href="#fn-d10852e173" id="fnbck-d10852e173">6</a></sup>
</dd>
</dl>
<p class="absatz man-space-before-4"><sup><inl>2</inl></sup><inl> I dati sono a disposizione del settore specializzato Energia per un periodo di 20 anni dalla data della loro registrazione. Il settore specializzato Energia può usarli per </inl><inl>osservare</inl><inl> la situazione in materia di approvvigionamento e analizzare gli sviluppi nel settore dell’energia elettrica.</inl><sup><a href="#fn-d10852e194" id="fnbck-d10852e194">7</a></sup></p>
<p class="absatz man-space-before-4"><sup>3</sup> La società nazionale di rete adotta misure organizzative e tecniche per garantire la registrazione automatica del trattamento dei dati e impedire il trattamento non autorizzato dei dati. Definisce le misure in un regolamento sul trattamento dei dati.</p>
<p class="absatz man-space-before-4"><sup><inl>4</inl></sup><inl> La società nazionale di rete, in accordo con il settore specializzato Energia, può trasmettere dati aggregati o anonimizzati ai seguenti servizi, qualora ne abbiano bisogno per l’adempimento del loro mandato legale:</inl></p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la ElCom;</dd>
<dt class="man-space-before-4">b. </dt>
<dd class="man-space-before-4">l’Ufficio federale dell’energia;</dd>
<dt class="man-space-before-4">c. </dt>
<dd class="man-space-before-4">altre autorità federali e cantonali;</dd>
<dt class="man-space-before-4">d. </dt>
<dd class="man-space-before-4">l’AES e la sua organizzazione incaricata di garantire l’approvvigionamento del Paese in energia elettrica (art. 1 cpv. 4).<sup><a href="#fn-d10852e244" id="fnbck-d10852e244">8</a></sup>
</dd>
</dl>
<p class="absatz man-space-before-4"><sup><inl>4bis</inl></sup><inl> In accordo con il settore specializzato Energia, può trasmettere i dati secondo il capoverso 1 lettera d senza che siano stati aggregati o anonimizzati, se tali dati sono necessari per l’adempimento dei seguenti compiti legali:</inl></p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">procedura di attribuzione nel quadro dell’acquisto di prestazioni di servizio relative al sistema da parte della società nazionale di rete;</dd>
<dt class="man-space-before-4">b. </dt>
<dd class="man-space-before-4">analisi della situazione in materia di approvvigionamento;</dd>
<dt class="man-space-before-4">c. </dt>
<dd class="man-space-before-4">sorveglianza delle riserve di energia;</dd>
<dt class="man-space-before-4">d. </dt>
<dd class="man-space-before-4">verifica dei piani pluriennali della società nazionale di rete.<sup><a href="#fn-d10852e290" id="fnbck-d10852e290">9</a></sup>
</dd>
</dl>
<p class="absatz man-space-before-4"><sup>5</sup> I destinatari dei dati adottano le misure organizzative e tecniche necessarie a garantire che i dati siano utilizzati esclusivamente per lo scopo indicato.</p>
<p class="absatz man-space-before-4"><sup>6</sup> La società nazionale di rete, il settore specializzato Energia e l’AES sono tenuti al segreto (art. 63 LAP) sull’osservazione della situazione in materia di approvvigionamento di energia elettrica e sulle informazioni che vi sono connesse. Possono utilizzare i dati provenienti dal sistema di monitoraggio unicamente per gli scopi dell’approvvigionamento economico del Paese. </p>
<div class="footnotes">
<p id="fn-d10852e124"><sup><a href="#fnbck-d10852e124">5</a></sup><sup></sup> Introdotto dalla cifra I dell’O del 4 mag. 2022, in vigore dal 1° giu. 2022 (<a href="https://fedlex.data.admin.ch/eli/oc/2022/285" target="_blank">RU <b>2022</b> 285</a>).</p>
<p id="fn-d10852e173"><sup><a href="#fnbck-d10852e173">6</a></sup><sup></sup> Nuovo testo giusta la cifra I dell’O del 20 nov. 2024, in vigore dal 1° gen. 2025  (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p>
<p id="fn-d10852e194"><sup><a href="#fnbck-d10852e194">7</a></sup><sup></sup> Nuovo testo giusta la cifra I dell’O del 20 nov. 2024, in vigore dal 1° gen. 2025  (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p>
<p id="fn-d10852e244"><sup><a href="#fnbck-d10852e244">8</a></sup><sup></sup> Nuovo testo giusta la cifra I dell’O del 20 nov. 2024, in vigore dal 1° gen. 2025  (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p>
<p id="fn-d10852e290"><sup><a href="#fnbck-d10852e290">9</a></sup><sup></sup> Introdotto dalla cifra I dell’O del 20 nov. 2024, in vigore dal 1° gen. 2025  (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d10852e313" id="fnbck-d10852e313">10</a></sup><a href="#art_2"> Compiti del settore specializzato Energia</a>
</h6>
<div class="collapseable">
<p class="absatz man-space-before-4"><sup>1</sup> Il settore specializzato Energia decide il genere e l’entità delle misure preparatorie e definisce i requisiti applicabili al sistema di monitoraggio.</p>
<p class="absatz man-space-before-4"><sup>2</sup> Vigila sui lavori preparatori dell’AES e sulla gestione del sistema di monitoraggio ed è autorizzato a impartire all’AES e alla società nazionale di rete istruzioni al riguardo.</p>
<div class="footnotes"><p id="fn-d10852e313"><sup><a href="#fnbck-d10852e313">10</a></sup><sup></sup> Nuovo testo giusta la cifra I dell’O del 4 mag. 2022, in vigore dal 1° giu. 2022  (<a href="https://fedlex.data.admin.ch/eli/oc/2022/285" target="_blank">RU <b>2022</b> 285</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Collaborazione</a>
</h6>
<div class="collapseable"><p class="absatz man-space-before-4">In situazioni di grave penuria il settore specializzato Energia e l’AES collaborano con l’Ufficio federale dell’energia, ElCom, la società nazionale di rete, l’esercito, la protezione della popolazione e i Cantoni.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d10852e348" id="fnbck-d10852e348">11</a></sup><a href="#art_4"><i></i> <i></i>Indennizzo</a>
</h6>
<div class="collapseable">
<p class="absatz man-space-before-4">Il Dipartimento federale dell’economia, della formazione e della ricerca stabilisce nei limiti dei fondi stanziati l’indennizzo dell’AES per l’adempimento dei compiti di cui all’articolo 1.</p>
<div class="footnotes"><p id="fn-d10852e348"><sup><a href="#fnbck-d10852e348">11</a></sup><sup></sup> Nuovo testo giusta la cifra I dell’O del 20 nov. 2024, in vigore dal 1° gen. 2025  (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p></div>
</div></article><article id="art_4_a"><a name="a4a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d10852e373" id="fnbck-d10852e373">12</a></sup><a href="#art_4_a"><i></i> <i></i>Costi di rete computabili</a>
</h6>
<div class="collapseable">
<p class="absatz man-space-before-4"><sup>1</sup> I costi sostenuti dai gestori di rete, dai produttori e dai gestori di impianti di stoccaggio per la preparazione e l’esecuzione delle misure secondo l’articolo 1 nonché per il monitoraggio dell’elettricità secondo gli articoli 1<i>a</i> e 1<i>b</i> sono considerati costi di rete computabili secondo l’articolo 15<i>a</i> LAEl. </p>
<p class="absatz man-space-before-4"><sup>2</sup> Il finanziamento dei costi secondo il capoverso 1 è da considerarsi parte del corrispettivo per l’utilizzazione della rete di trasporto analogamente ai costi per le prestazioni di servizio relative al sistema e per la riserva di energia (art. 15 cpv. 2 lett. a LAEl). Tale parte di corrispettivo per l’utilizzazione della rete deve figurare nella fattura insieme ai costi per la riserva di energia come voce separata.</p>
<p class="absatz man-space-before-4"><sup>3</sup> L’Ufficio federale per l’approvvigionamento economico del Paese (UFAE) collabora con la ElCom per il controllo dei costi e consulta la ElCom prima di prendere decisioni. L’UFAE e la ElCom possono scambiarsi i dati e le informazioni necessari per il coordinamento e il controllo delle informazioni delle imprese.</p>
<div class="footnotes"><p id="fn-d10852e373"><sup><a href="#fnbck-d10852e373">12</a></sup><sup></sup> Introdotto dalla cifra I dell’O del 20 nov. 2024, in vigore dal 1° gen. 2025  (<a href="https://fedlex.data.admin.ch/eli/oc/2024/704" target="_blank">RU <b>2024</b> 704</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Esecuzione</a>
</h6>
<div class="collapseable"><p class="absatz man-space-before-4">Il settore specializzato Energia esegue la presente ordinanza.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Abrogazione di un altro atto normativo</a>
</h6>
<div class="collapseable">
<p class="absatz man-space-before-4">L’ordinanza del 10 dicembre 2010<sup><a href="#fn-d10852e429" id="fnbck-d10852e429">13</a></sup> sull’organizzazione di esecuzione dell’approvvigionamento economico del Paese nell’ambito dell’industria dell’energia elettrica è abrogata.</p>
<div class="footnotes"><p id="fn-d10852e429"><sup><a href="#fnbck-d10852e429">13</a></sup><sup></sup> [<a href="https://fedlex.data.admin.ch/eli/oc/2011/2" target="_blank">RU <b>2011</b> 3</a>]</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable"><p class="absatz man-space-before-4">La presente ordinanza entra in vigore il 1° giugno 2017.</p></div></article></main>
</div></body>
</html>
