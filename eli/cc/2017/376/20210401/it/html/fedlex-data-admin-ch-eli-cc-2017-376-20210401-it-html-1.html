<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--431.841 --><p class="srnummer ">431.841 </p>
<h1 class="erlasstitel botschafttitel ">Ordinanza<br>sul Registro federale degli edifici e delle abitazioni</h1>
<h2 class="erlasskurztitel ">(OREA)</h2>
<p class="erlassdatum ">del 9 giugno 2017 (Stato 1° aprile 2021)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 10 capoverso 3<sup>bis</sup> della legge del 9 ottobre 1992<sup><a href="#fn-d7e23" id="fnbck-d7e23">1</a></sup> <br>sulla statistica federale (LStat),</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1993/2080_2080_2080" target="_blank">RS <b>431.01</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo del Registro federale degli edifici e delle abitazioni</a>
</h6>
<div class="collapseable">
<p class="absatz "><sup>1</sup> L’Ufficio federale di statistica (UST) tiene per scopi di statistica, ricerca o pianificazione il Registro federale degli edifici e delle abitazioni (REA) come sistema informativo di riferimento.</p>
<p class="absatz "><sup>2</sup> Il REA serve anche all’esecuzione di altri compiti legali.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz ">Nella presente ordinanza si intende per:</p>
<dl>
<dt>a. </dt>
<dd>
<i>progetto di costruzione:</i> oggetto che richiede un’autorizzazione edilizia secondo l’articolo 22 della legge del 22 giugno 1979<sup><a href="#fn-d7e65" id="fnbck-d7e65">2</a></sup> sulla pianificazione del territorio (LPT);</dd>
<dt>b. </dt>
<dd>
<i>edificio:</i> costruzione immobiliare duratura, coperta, ben ancorata al terreno, in grado di accogliere persone e che serve per l’abitazione, il lavoro, la formazione, la cultura, lo sport o per qualsiasi altra attività umana; se si tratta di case abbinate, a gruppi o a schiera è considerata edificio indipendente ogni costruzione dotata di una propria entrata dall’esterno e separata dalle altre costruzioni da un muro divisorio verticale portante dal piano terra al tetto; </dd>
<dt>c. </dt>
<dd>
<i>abitazione:</i> insieme di locali secondo la definizione dell’articolo 2 capoverso 1 della legge del 20 marzo 2015<sup><a href="#fn-d7e84" id="fnbck-d7e84">3</a></sup> sulle abitazioni secondarie (LASec);</dd>
<dt>d. </dt>
<dd>
<i>entrata dell’edificio:</i> accesso all’edificio dall’esterno; l’entrata è identificata dall’indirizzo dell’edificio;</dd>
<dt>e. </dt>
<dd>
<i>indirizzo dell’edificio:</i> indicazione dell’indirizzo secondo l’articolo 26<i>b</i> dell’ordinanza del 21 maggio 2008<sup><a href="#fn-d7e105" id="fnbck-d7e105">4</a></sup> sui nomi geografici (ONGeo) e coordinate dell’indirizzo dell’edificio.<i> </i>
</dd>
</dl>
<div class="footnotes">
<p id="fn-d7e65"><sup><a href="#fnbck-d7e65">2</a></sup><sup></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p>
<p id="fn-d7e84"><sup><a href="#fnbck-d7e84">3</a></sup><sup></sup> <a href="https://fedlex.data.admin.ch/eli/cc/2015/886" target="_blank">RS <b>702</b></a></p>
<p id="fn-d7e105"><sup><a href="#fnbck-d7e105">4</a></sup><sup></sup> <a href="https://fedlex.data.admin.ch/eli/cc/2008/393" target="_blank">RS <b>510.625</b></a></p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Organizzazione, gestione e contenuto del REA</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti dell’UST</a>
</h6>
<div class="collapseable">
<p class="absatz "><sup>1</sup> L’UST gestisce, aggiorna e pubblica regolarmente un catalogo delle caratteristiche del REA che contiene le modalità, le nomenclature e le liste di codici. A questo scopo collabora con i servizi federali, cantonali e comunali che utilizzano il REA.</p>
<p class="absatz "><sup>2</sup> Dopo avere consultato i Cantoni definisce le esigenze qualitative minime che i dati devono soddisfare.</p>
<p class="absatz "><sup>3</sup> Definisce, per gli identificatori e le caratteristiche contenuti nel REA, le modalità, le nomenclature e le liste di codici corrispondenti.</p>
<p class="absatz "><sup>4</sup> Emana, in collaborazione con l’Ufficio federale dello sviluppo territoriale e l’Ufficio federale di topografia, una direttiva sulla definizione degli edifici di cui all’articolo 2 lettera b, allo scopo di garantire una gestione standardizzata dei dati contenuti del REA.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Collaborazione dell’UST con altri servizi</a>
</h6>
<div class="collapseable">
<p class="absatz ">L’UST lavora in collaborazione con:</p>
<dl>
<dt>a. </dt>
<dd>i servizi statistici della Confederazione, dei Cantoni e dei Comuni;</dd>
<dt>b. </dt>
<dd>gli uffici cantonali e comunali delle costruzioni;</dd>
<dt>c. </dt>
<dd>i servizi delle misurazioni catastali della Confederazione, dei Cantoni e dei Comuni;</dd>
<dt>d. </dt>
<dd>i servizi cantonali di coordinamento;</dd>
<dt>e. </dt>
<dd>i servizi cantonali e comunali incaricati dei registri riconosciuti.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Compiti dei Cantoni</a>
</h6>
<div class="collapseable">
<p class="absatz "><sup>1</sup> Ogni Cantone designa un servizio responsabile del coordinamento delle attività connesse al REA e comunica all’UST quali sono i servizi responsabili dell’aggiornamento dei dati.</p>
<p class="absatz "><sup>2</sup> D’intesa con l’UST, il servizio cantonale di coordinamento si assicura che i dati del REA siano aggiornati regolarmente.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Registri cantonali e comunali riconosciuti</a>
</h6>
<div class="collapseable">
<p class="absatz "><sup>1</sup> L’UST può delegare ai Cantoni o alle grandi città che gestiscono un registro (riconosciuto) il controllo della qualità e il supporto ai servizi responsabili dell’aggiornamento dei dati, a condizione che tale registro:</p>
<dl>
<dt>a. </dt>
<dd>sia fondato su una base legale, cantonale o comunale, che ne disciplini il funzionamento e ne designi il servizio incaricato; </dd>
<dt>b. </dt>
<dd>sia conforme alle esigenze qualitative minime che i dati devono soddisfare secondo l’articolo 3 capoverso 2;</dd>
<dt>c. </dt>
<dd>comprenda almeno 25 000 edifici e 100 000 abitazioni o contenga tutti i dati di un Cantone.</dd>
</dl>
<p class="absatz "><sup>2</sup> Se queste condizioni sono adempiute, l’UST stipula una convenzione con il servizio incaricato del registro e versa un’indennità finanziaria annua. Questa indennità è costituta da un importo di base massimo di 5000 franchi per registro e da un importo, calcolato in base al numero di edifici e abitazioni, di 15 centesimi per edificio con uso abitativo, 5 centesimi per edificio senza uso abitativo e 1 centesimo per abitazione. Quale importo minimo è garantita l’indennità versata nel 2016.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Oggetti registrati nel REA</a>
</h6>
<div class="collapseable">
<p class="absatz "><sup>1</sup> Nel REA sono registrati gli oggetti seguenti:</p>
<dl>
<dt>a. </dt>
<dd>i progetti di costruzione, al più tardi al momento del rilascio dell’autorizzazione edilizia;</dd>
<dt>b. </dt>
<dd>tutti gli edifici con le loro entrate (compresi gli indirizzi) e, nel caso degli edifici con uso abitativo, le rispettive abitazioni;</dd>
<dt>c. </dt>
<dd>altri oggetti costruiti o altri tipi di progetti di costruzione.</dd>
</dl>
<p class="absatz "><sup>2 </sup>Gli edifici progettati e le loro entrate e abitazioni devono essere registrati al più tardi al momento del rilascio dell’autorizzazione edilizia.</p>
<p class="absatz "><sup>3</sup> L’UST definisce nel catalogo delle caratteristiche in quali casi gli oggetti di cui al capoverso 1 sono esonerati dalla registrazione nel REA.</p>
<p class="absatz "><sup>4</sup> Gli oggetti, le costruzioni e le installazioni militari soggetti all’ordinanza del 2 maggio 1990<sup><a href="#fn-d7e221" id="fnbck-d7e221">5</a></sup> concernente la protezione delle opere militari non sono registrati nel REA.</p>
<div class="footnotes"><p id="fn-d7e221"><sup><a href="#fnbck-d7e221">5</a></sup><sup></sup> <a href="https://fedlex.data.admin.ch/eli/cc/1990/854_854_854" target="_blank">RS <b>510.518.1</b></a></p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Informazioni registrate nel REA</a>
</h6>
<div class="collapseable">
<p class="absatz "><sup>1</sup> Per ogni progetto di costruzione sono registrate nel REA le informazioni seguenti:</p>
<dl>
<dt>a. </dt>
<dd>identificatore dei progetti di costruzione (EPROID) attribuito dall’UST; </dd>
<dt>b. </dt>
<dd>Comune politico;</dd>
<dt>c. </dt>
<dd>riferimento ai fondi;</dd>
<dt>d. </dt>
<dd>descrizione del progetto di costruzione;</dd>
<dt>e. </dt>
<dd>committente;</dd>
<dt>f. </dt>
<dd>genere di lavori;</dd>
<dt>g. </dt>
<dd>costi del progetto;</dd>
<dt>h. </dt>
<dd>stato del progetto (stato di avanzamento del progetto); </dd>
<dt>i. </dt>
<dd>tipo di deroga all’autorizzazione edilizia;</dd>
<dt>j. </dt>
<dd>numero di edifici del progetto di costruzione; </dd>
<dt>k. </dt>
<dd>numero di abitazioni del progetto di costruzione.</dd>
</dl>
<p class="absatz "><sup>2</sup> Per ogni edificio sono registrate nel REA le informazioni seguenti:</p>
<dl>
<dt>a. </dt>
<dd>identificatore dell’edificio (EGID) attribuito dall’UST;</dd>
<dt>b. </dt>
<dd>numero dell’edificio attribuito dal Cantone o dal comune; </dd>
<dt>c. </dt>
<dd>identificatore dell’entrata dell’edificio (EDID) attribuito dall’UST;</dd>
<dt>d. </dt>
<dd>Comune politico;</dd>
<dt>e. </dt>
<dd>riferimento ai fondi;</dd>
<dt>f. </dt>
<dd>indicazione dell’indirizzo secondo gli articoli 26<i>a</i> e 26<i>b</i> ONGeo<sup><a href="#fn-d7e300" id="fnbck-d7e300">6</a></sup>;</dd>
<dt>g. </dt>
<dd>categoria dell’edificio;</dd>
<dt>h. </dt>
<dd>stato dell’edificio (progettato, terminato, demolito);</dd>
<dt>i. </dt>
<dd>data o periodo di costruzione e data o periodo di demolizione dell’edificio; </dd>
<dt>j. </dt>
<dd>dimensioni dell’edificio (superfici, volumi);</dd>
<dt>k. </dt>
<dd>struttura dell’edificio (numero di piani);</dd>
<dt>l. </dt>
<dd>installazioni tecniche principali dell’edificio (sistema di riscaldamento, rifugio);</dd>
<dt>m. </dt>
<dd>appartenenza a zone statistiche, quartieri e altre unità territoriali infracomunali.</dd>
</dl>
<p class="absatz "><sup>3</sup>  Per ogni abitazione sono registrate nel REA le informazioni seguenti:</p>
<dl>
<dt>a. </dt>
<dd>identificatore dell’abitazione (EWID) attribuito dall’UST;</dd>
<dt>b. </dt>
<dd>numero dell’abitazione attribuito dal Cantone o dal comune;</dd>
<dt>c. </dt>
<dd>riferimento ai fondi nel caso di abitazioni in proprietà per piani;</dd>
<dt>d. </dt>
<dd>ubicazione dell’abitazione nell’edificio;</dd>
<dt>e. </dt>
<dd>data o periodo di costruzione e data o periodo di demolizione dell’abitazione;</dd>
<dt>f. </dt>
<dd>stato dell’abitazione (progettato, terminato, demolito);</dd>
<dt>g. </dt>
<dd>dimensioni dell’abitazione (superficie);</dd>
<dt>h. </dt>
<dd>struttura dell’abitazione (numero di locali, equipaggiata di cucina, su più piani);</dd>
<dt>i. </dt>
<dd>destinazione dell’abitazione;</dd>
<dt>j. </dt>
<dd>limitazione d’uso dell’abitazione (secondo la LASec).</dd>
</dl>
<p class="absatz "><sup>4</sup> Un’informazione secondo i capoversi 1–3 può essere suddivisa in una o più caratteristiche.</p>
<p class="absatz "><sup>5</sup> Nel catalogo delle caratteristiche l’UST può dichiarare alcune caratteristiche facoltative.</p>
<p class="absatz "><sup>6</sup> L’UST può fare figurare nel REA caratteristiche o indicazioni complementari necessarie a tenere il registro o a effettuare elaborazioni statistiche. Queste informazioni non sono accessibili a terzi.</p>
<div class="footnotes"><p id="fn-d7e300"><sup><a href="#fnbck-d7e300">6</a></sup><sup></sup> <a href="https://fedlex.data.admin.ch/eli/cc/2008/393" target="_blank">RS <b>510.625</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Fonti dei dati</a>
</h6>
<div class="collapseable">
<p class="absatz "><sup>1</sup> Le fonti sono in primo luogo i dati ammnistrativi della Confederazione, dei Cantoni e dei Comuni, che possono fornire le informazioni di cui all’articolo 8 capoversi 1–3.</p>
<p class="absatz "><sup>2</sup> Per l’aggiornamento delle informazioni registrate nel REA possono essere utilizzate in particolare le fonti seguenti:</p>
<dl>
<dt>a. </dt>
<dd>fascicoli dei Cantoni e dei Comuni concernenti le autorizzazioni edilizie e i collaudi dei lavori;</dd>
<dt>b. </dt>
<dd>serie di dati di base della misurazione ufficiale;</dd>
<dt>c. </dt>
<dd>serie di dati di base dei registri fondiari cantonali;</dd>
<dt>d. </dt>
<dd>dati di riferimento relativi agli edifici e alle abitazioni per la determinazione del valore fiscale;</dd>
<dt>e. </dt>
<dd>registri amministrativi delle assicurazioni immobiliari cantonali;</dd>
<dt>f. </dt>
<dd>raccolte di dati della Posta, dei servizi di telecomunicazione, dei fornitori di elettricità e di gas nonché dei gestori delle reti di riscaldamento a distanza;</dd>
<dt>g. </dt>
<dd>notifiche di committenti, architetti, proprietari e società di gestione immobiliare;</dd>
<dt>h. </dt>
<dd>dati di altre rilevazioni statistiche a condizione che l’utilizzo nel REA sia espressamente menzionato nell’allegato dell’ordinanza del 30 giugno 1993<sup><a href="#fn-d7e412" id="fnbck-d7e412">7</a></sup> sulle rilevazioni statistiche;</dd>
<dt>i. </dt>
<dd>dati rilevati in occasione di controlli cantonali e comunali di impianti di combustione; </dd>
<dt>j. </dt>
<dd>dati rilevati per il rilascio di certificati energetici cantonali degli edifici (CECE).</dd>
</dl>
<p class="absatz "><sup>3</sup> Per l’aggiornamento del REA i dati dei registri della Confederazione, dei Cantoni e dei Comuni sono messi gratuitamente a disposizione dall’UST o da un servizio incaricato di un registro riconosciuto. </p>
<p class="absatz "><sup>4</sup> Le persone fisiche o giuridiche e le istituzioni con compiti di diritto pubblico sono tenute a fornire le informazioni di cui all’articolo 8.</p>
<div class="footnotes"><p id="fn-d7e412"><sup><a href="#fnbck-d7e412">7</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Aggiornamento dei registri</a>
</h6>
<div class="collapseable">
<p class="absatz "><sup>1</sup> I servizi comunali o cantonali responsabili dell’aggiornamento dei dati registrano in modo costante nel REA o in un registro riconosciuto tutte le informazioni relative ai progetti di costruzione, agli edifici e alle abitazioni secondo l’articolo 8. L’aggiornamento deve essere formalmente concluso al più tardi alla fine di ogni trimestre, entro un termine di 30 giorni. </p>
<p class="absatz "><sup>2</sup> I servizi incaricati dei registri riconosciuti trasmettono all’UST i dati sugli edifici e sulle abitazioni almeno una volta al mese. La trasmissione e l’importazione dei dati avvengono per quanto possibile in modo standardizzato e automatizzato.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Supporto ai Comuni</a>
</h6>
<div class="collapseable">
<p class="absatz "><sup>1</sup> In collaborazione con i servizi cantonali di coordinamento, l’UST assicura un supporto ai servizi comunali incaricati dell’aggiornamento del registro non collegato a un registro riconosciuto.</p>
<p class="absatz "><sup>2</sup> Il servizio incaricato di un registro riconosciuto fornisce supporto nella loro attività ai servizi comunali incaricati dell’aggiornamento del registro, i quali aggiornano le loro informazioni nel registro riconosciuto corrispondente, e definisce in quale forma le informazioni necessarie devono essere introdotte nel registro riconosciuto.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Controllo e correzione dei dati</a>
</h6>
<div class="collapseable">
<p class="absatz "><sup>1</sup> L’UST verifica la qualità dei dati destinati alla registrazione elettronica nel REA che sono estratti dai registri riconosciuti e da tutte le altre fonti.</p>
<p class="absatz "><sup>2</sup> Mette a disposizione un servizio di verifica automatizzato volto a garantire che i dati trasmessi dai registri riconosciuti soddisfino le esigenze qualitative di cui all’articolo 3 capoverso 2.</p>
<p class="absatz "><sup>3</sup> Verifica inoltre regolarmente la qualità dei dati del REA e notifica al servizio responsabile del loro aggiornamento o al servizio incaricato di un registro riconosciuto, a scopo di rielaborazione, le anomalie e gli errori riscontrati. </p>
<p class="absatz "><sup>4</sup> Se i dati registrati risultano incompleti o errati oppure se presentano anomalie l’UST ne ordina la correzione fissando un termine per provvedervi. </p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Interfacce</a>
</h6>
<div class="collapseable">
<p class="absatz "><sup>1</sup> L’UST mette a disposizione dei servizi responsabili dell’aggiornamento dei dati del REA un’applicazione informatica per la registrazione e la gestione dei dati.</p>
<p class="absatz "><sup>2</sup> Stabilisce le interfacce per lo scambio di dati tra il REA e i registri riconosciuti come anche tra il REA e i Comuni che non sono collegati a un registro riconosciuto. Prima di apportare modifiche, consulta i servizi incaricati dei registri riconosciuti. Per l’applicazione concede scadenze appropriate.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Impiego e comunicazione dei dati</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Impiego dei dati per scopi statistici da parte dell’UST</a>
</h6>
<div class="collapseable">
<p class="absatz "><sup>1</sup> Il REA funge da base per le rilevazioni statistiche dell’UST.</p>
<p class="absatz "><sup>2</sup> Sulla scorta dei dati del REA l’UST può in particolare:</p>
<dl>
<dt>a. </dt>
<dd>realizzare elaborazioni statistiche;</dd>
<dt>b. </dt>
<dd>estrarre campioni per rilevazioni in tutti i settori statistici.</dd>
</dl>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Impiego e comunicazione dei dati per scopi di statistica, ricerca e pianificazione e per l’esecuzione di compiti legali</a>
</h6>
<div class="collapseable">
<p class="absatz "><sup>1</sup> L’UST consente di accedere on line ai dati del REA per eseguire lavori statistici, di ricerca e di pianificazione nonché per l’esecuzione di compiti legali:</p>
<dl>
<dt>a. </dt>
<dd>ai servizi statistici e ai centri di ricerca federali, cantonali e comunali;</dd>
<dt>b. </dt>
<dd>ad altri servizi pubblici, istituzioni di diritto pubblico e terzi incaricati da un servizio pubblico.</dd>
</dl>
<p class="absatz "><sup>2</sup> L’accesso ai dati è possibile previa domanda scritta e motivata indirizzata all’UST.</p>
<p class="absatz "><sup>3</sup> L’accesso è limitato ai dati che riguardano il territorio del servizio secondo il capoverso 1 e ai dati necessari per l’esecuzione di un compito legale.</p>
<p class="absatz "><sup>4</sup> Su richiesta l’UST può trasmettere dati dei livelli di autorizzazione all’accesso A e B secondo l’allegato 1 risultanti da elaborazioni individuali.</p>
<p class="absatz "><sup>5</sup> I dati del livello di autorizzazione all’accesso B secondo l’allegato 1 devono essere distrutti una volta ultimato il compito legale.</p>
<p class="absatz "><sup>6</sup> I servizi che beneficiano di un’autorizzazione d’accesso secondo il capoverso 1 possono comunicare i dati a terzi se la loro legislazione cantonale lo prevede e se i terzi necessitano i dati per scopi di statistica, ricerca, pianificazione o l’esecuzione di un compito legale. Il trattamento dei dati da parte di terzi deve avvenire conformemente alle disposizioni della presente ordinanza.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Pubblicazione dei dati del REA</a>
</h6>
<div class="collapseable"><p class="absatz ">L’UST pubblica in Internet i dati del REA del livello di autorizzazione all’accesso A secondo l’allegato 1.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Emolumenti</a>
</h6>
<div class="collapseable">
<p class="absatz "><sup>1</sup> L’impiego dei dati messi a disposizione in Internet è gratuito.</p>
<p class="absatz "><sup>2</sup> L’accesso ai dati del REA per i servizi che beneficiano di un’autorizzazione secondo l’articolo 15 capoverso 1 è gratuito.</p>
<p class="absatz "><sup>3</sup> È riscosso un emolumento per il ricevimento di dati del REA risultanti da un’elaborazione individuale. </p>
<p class="absatz "><sup>4</sup> La riscossione degli emolumenti da parte dell’UST è disciplinata nell’ordinanza del 25 giugno 2003<sup><a href="#fn-d7e566" id="fnbck-d7e566">8</a></sup> sugli emolumenti e le indennità per le prestazioni di servizi statistici delle unità amministrative della Confederazione.</p>
<div class="footnotes"><p id="fn-d7e566"><sup><a href="#fnbck-d7e566">8</a></sup><sup></sup> <a href="https://fedlex.data.admin.ch/eli/cc/2003/326" target="_blank">RS <b>431.09</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Sicurezza dei dati</a>
</h1>
<div class="collapseable"><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><a href="#fn-d7e580" id="fnbck-d7e580">9</a></sup>
</h6>
<div class="collapseable">
<p class="absatz ">La sicurezza dei dati è disciplinata:</p>
<dl>
<dt>a. </dt>
<dd>nell’ordinanza del 14 giugno 1993<sup><a href="#fn-d7e599" id="fnbck-d7e599">10</a></sup> relativa alla legge federale sulla protezione dei dati;</dd>
<dt>b. </dt>
<dd>nell’ordinanza del 27 maggio 2020<sup><a href="#fn-d7e612" id="fnbck-d7e612">11</a></sup> sui ciber-rischi.</dd>
</dl>
<div class="footnotes">
<p id="fn-d7e580"><sup><a href="#fnbck-d7e580">9</a></sup><sup></sup> Nuovo testo giusta l’all. n. 25 dell’O del 24 feb. 2021, in vigore dal 1° apr. 2021  (<a href="https://fedlex.data.admin.ch/eli/oc/2021/132" target="_blank">RU <b>2021</b> 132</a>).</p>
<p id="fn-d7e599"><sup><a href="#fnbck-d7e599">10</a></sup><sup></sup>  <a href="https://fedlex.data.admin.ch/eli/cc/2022/568" target="_blank">RS <b>235.11</b></a></p>
<p id="fn-d7e612"><sup><a href="#fnbck-d7e612">11</a></sup><sup></sup>  <a href="https://fedlex.data.admin.ch/eli/cc/2020/416" target="_blank">RS <b>120.73</b></a></p>
</div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Abrogazione e modifica di altri atti normativi</a>
</h6>
<div class="collapseable"><p class="absatz ">L’abrogazione e la modifica di altri atti normativi sono disciplinate nell’allegato 2. </p></div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Disposizioni transitorie</a>
</h6>
<div class="collapseable"><p class="absatz ">Gli edifici senza uso abitativo che non sono ancora registrati nel REA devono esservi registrati entro il 31 dicembre 2020. L’UST elabora in collaborazione con i Cantoni e i servizi delle misurazioni catastali una procedura per il trasferimento di tali dati.</p></div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° luglio 2017.</p></div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p class="titelanhtext ">(art. 15 e 16)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Accesso ai dati del Registro federale degli edifici e delle abitazioni</a>
</h2>
<div class="collapseable">
<p></p>
<div class="table"><table border="1">
<tr>
<th class=" man-text-align-left ">
<p class="man-template-tab-kpf ">Livelli di autorizzazione all’accesso</p>
<p class="man-template-tab-kpf ">Livello A – dati accessibili al pubblico</p>
<p class="man-template-tab-kpf ">Livello B – dati accessibili con restrizioni</p>
<p class="man-template-tab-kpf ">Livello C – dati non accessibili</p>
</th>
<th class=" man-text-align-left "><p class="man-template-tab-kpf ">Livello A / B / C</p></th>
</tr>
<tr>
<td><p class="man-template-tab-utit-kurs tab-utit8pt-kurs man-font-style-italic ">Informazioni concernenti gli edifici</p></td>
<td><p class="man-template-tab-utit-kurs tab-utit8pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Identificatore dell’edificio (EGID) attribuito dall’UST </p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Numero dell’edificio attribuito dal Cantone o dal comune</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Comune politico</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Riferimento ai fondi</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Indicazione dell’indirizzo secondo gli articoli 26<i>a</i> e 26<i>b</i> ONGeo<sup><a href="#fn-d7e711" id="fnbck-d7e711">12</a></sup></p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Categoria dell’edificio </p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Stato dell’edificio (progettato, terminato, demolito)</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Data o periodo di costruzione e data o periodo di demolizione dell’edificio</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Dimensioni dell’edificio (superfici, volumi)</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Struttura dell’edificio (numero di piani)</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Installazioni tecniche principali dell’edificio (sistema di riscaldamento, rifugio)</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Appartenenza a zone statistiche, quartieri e altre unità territoriali infracomunali    </p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Persona di riferimento per l’edificio</p></td>
<td><p class="man-template-tab-krpr ">C</p></td>
</tr>
<tr>
<td><p class="man-template-tab-utit-kurs tab-utit8pt-kurs man-font-style-italic ">Informazioni concernenti le abitazioni</p></td>
<td><p class="man-template-tab-utit-kurs tab-utit8pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Identificatore dell’abitazione (EWID) attribuito dall’UST </p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Numero dell’abitazione attribuito dal Cantone o dal comune</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Riferimento ai fondi nel caso di abitazioni in proprietà per piani</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Ubicazione dell’abitazione nell’edificio</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Data o periodo di costruzione e data o periodo di demolizione dell’abitazione</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Stato dell’abitazione (progettato, terminato, demolito)</p></td>
<td><p class="man-template-tab-krpr ">A</p></td>
</tr>
<tr>
<td><p class="man-template-tab-krpr ">Dimensioni dell’abitazione (superficie)</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Struttura dell’abitazione (numero di locali, equipaggiata di cucina, su più piani)</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Destinazione dell’abitazione (secondo la LASec<sup><a href="#fn-d7e846" id="fnbck-d7e846">13</a></sup>)</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Limitazione d’uso dell’abitazione (secondo la LASec)</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-utit-kurs tab-utit8pt-kurs man-font-style-italic ">Informazioni concernenti i progetti di costruzione</p></td>
<td><p class="man-template-tab-utit-kurs tab-utit8pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Identificatore del progetto di costruzione (EPROID) attribuito dall’UST </p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Comune politico</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Riferimento ai fondi</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Descrizione del progetto di costruzione</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Committente</p></td>
<td><p class="man-template-tab-krpr ">C</p></td>
</tr>
<tr>
<td><p class="man-template-tab-krpr ">Genere di lavori </p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Costi del progetto</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Stato del progetto (stato di avanzamento del progetto)</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Tipo di deroga all’autorizzazione edilizia  </p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Numero di edifici del progetto di costruzione</p></td>
<td><p class="man-template-tab-krpr ">B</p></td>
</tr>
<tr>
<td><p class="man-template-tab-krpr ">Numero di abitazioni del progetto di costruzione</p></td>
<td><p class="man-template-tab-krpr ">B</p></td>
</tr>
</table></div>
<div class="footnotes">
<p id="fn-d7e711"><sup><a href="#fnbck-d7e711">12</a></sup><sup></sup>  <a href="https://fedlex.data.admin.ch/eli/cc/2008/393" target="_blank">RS <b>510.625</b></a></p>
<p id="fn-d7e846"><sup><a href="#fnbck-d7e846">13</a></sup><sup></sup> <a href="https://fedlex.data.admin.ch/eli/cc/2015/886" target="_blank">RS <b>702</b></a></p>
</div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p class="titelanhtext ">(art. 19)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Abrogazione e modifica di altri atti normativi</a>
</h2>
<div class="collapseable">
<p class="zifferrmi ">I</p>
<p class="absatz ">L’ordinanza del 31 maggio 2000<sup><a href="#fn-d7e959" id="fnbck-d7e959">14</a></sup> sul Registro federale degli edifici e delle abitazioni è abrogata.</p>
<p class="zifferrmii ">II</p>
<p class="absatz ">Gli atti normativi qui appresso sono modificati come segue:</p>
<p class="absatz ">...<sup><a href="#fn-d7e999" id="fnbck-d7e999">15</a></sup></p>
<p class="abstand1seite "></p>
<div class="footnotes">
<p id="fn-d7e959"><sup><a href="#fnbck-d7e959">14</a></sup><sup></sup> [<a href="https://fedlex.data.admin.ch/eli/oc/2000/239" target="_blank">RU <b>2000</b> 1555</a>, <b></b><a href="https://fedlex.data.admin.ch/eli/oc/2004/432" target="_blank"><b>2004</b> 3367</a>, <b></b><a href="https://fedlex.data.admin.ch/eli/oc/2005/490" target="_blank"><b>2005</b> 3381</a>, <b></b><a href="https://fedlex.data.admin.ch/eli/oc/2007/413" target="_blank"><b>2007</b> 3399 </a><a href="https://fedlex.data.admin.ch/eli/oc/2007/868" target="_blank">6719 </a>all. n. 7, <b></b><a href="https://fedlex.data.admin.ch/eli/oc/2012/570" target="_blank"><b>2012</b> 4707</a>]</p>
<p id="fn-d7e999"><sup><a href="#fnbck-d7e999">15</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2017/376" target="_blank">RU<b> 2017 </b>3459</a>.</p>
</div>
</div></section>
</div></section>
</div>
</div></body>
</html>
