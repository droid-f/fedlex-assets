<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2002-244-20020501-it-docx-1</title>
</head>
<body><div id="lawcontent">
<div id="preface">
<!--172.220.113.41 --><p class="srnummer">172.220.113.41 </p>
<h1 class="erlasstitel">Ordinanza<br>sulla commissione paritetica di riesame delle valutazioni delle funzioni nel settore dei PF</h1>
<?del-struct abstand18pt><p>dell’11 aprile 2002 (Stato 1° maggio 2002)</p>
</div>
<div id="preamble">
<p>Il Consiglio dei PF,</p>
<p>visti l’articolo 37 capoverso 3 della legge del 24 marzo 2000<sup><a href="#fn-d457e22">1</a></sup> sul personale federale e l’articolo 2 capoverso 2 dell’ordinanza quadro LPers del 20 dicembre 2000<sup><a href="#fn-d457e31">2</a></sup>,</p>
<p>ordina:</p>
<div class="footnotes">
<p id="fn-d457e22"><sup>1</sup> <a href="https://fedlex.data.admin.ch/eli/cc/2001/123/20180101">RS <b>172.220.1</b></a></p>
<p id="fn-d457e31"><sup>2</sup> <a href="https://fedlex.data.admin.ch/eli/cc/2001/124/20190101">RS <b>172.220.11</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo della commissione </a>
</h6>
<div class="collapseable"> <p><sup>1</sup> Per il riesame delle valutazioni delle funzioni ai sensi dell’articolo 25 capoverso 2 dell’OPers settore dei PF del 15 marzo 2001<sup><a href="#fn-d457e55">3</a></sup> è istituita una commissione.</p>
<p><sup>2</sup> La commissione emana raccomandazioni in merito alla classificazione in caso di controversie sulle valutazioni delle funzioni.</p>
<p><sup>3</sup> La commissione può inoltre essere adita per riesaminare la classificazione di gruppi di funzioni o per valutare modelli di classificazione e per emanare raccoman­dazioni in merito.</p>
<div class="footnotes"><p id="fn-d457e55"><sup>3</sup> <a href="https://fedlex.data.admin.ch/eli/cc/2001/279/20190701">RS <b>172.220.113</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Composizione </a>
</h6>
<div class="collapseable"> <p><sup>1</sup> La commissione è costituita in modo paritetico. Essa si compone di un presidente, di quattro membri e di quattro sostituti che rappresentano i datori di lavoro come pure di quattro membri e di quattro sostituti che rappresentano i salariati.</p>
<p><sup>2</sup> Il delegato e vicepresidente del Consiglio dei PF designa, su proposta dei due PF e dei quattro istituti di ricerca, i membri e i sostituti che rappresentano i datori di lavoro. Egli affida a un membro del suo staff la presidenza della commissione.</p>
<p><sup>3</sup> Le associazioni del personale designano i membri e i sostituti che rappresentano i salariati.</p>
<p><sup>4</sup> Per il resto la commissione si organizza in modo autonomo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Legittimazione attiva </a>
</h6>
<div class="collapseable"> <p><sup>1</sup> Può adire la commissione per chiedere il riesame di una decisione in materia di classificazione presa dal Consiglio dei PF, dal relativo PF o dal relativo istituto di ricerca:</p>
<dl>
<dt>a. </dt>
<dd>la persona direttamente toccata dalla decisione in materia di classificazione, entro 30 giorni dalla notifica scritta della decisione;</dd>
<dt>b. </dt>
<dd>l’autorità di ricorso nel quadro di una procedura di ricorso, a condizione che la procedura di ricorso venga sospesa.</dd>
</dl>
<p><sup>2</sup> L’istanza deve essere corredata di una conclusione motivata.</p>
<p><sup>3</sup> Ogni membro e ogni sostituto della commissione può chiedere che sia riesaminata la classificazione di gruppi di funzioni o che siano valutati i modelli di classifica­zione del Consiglio dei PF, di un PF, di un istituto di ricerca o del settore dei PF.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Segreteria </a>
</h6>
<div class="collapseable"> <p><sup>1</sup> Lo stato maggiore del Consiglio dei PF gestisce la segreteria della commissione.</p>
<p><sup>2</sup> La segreteria prepara i documenti necessari per la decisione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Attività </a>
</h6>
<div class="collapseable"> <p><sup>1</sup> La commissione è convocata dal presidente.</p>
<p><sup>2</sup> Essa decide sulla base dei documenti scritti in suo possesso e può incaricare una delegazione di effettuare accertamenti sul posto di lavoro delle persone interessate.</p>
<p><sup>3</sup> I membri la cui imparzialità potrebbe essere compromessa a causa di un coinvol­gimento personale devono astenersi dal deliberare.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Quorum </a>
</h6>
<div class="collapseable"> <p><sup>1</sup> La commissione può deliberare se oltre al presidente sono presenti almeno due rappresentanti dei datori di lavoro e due rappresentanti dei salariati.</p>
<p><sup>2</sup> La decisione è presa a maggioranza semplice. Il presidente non vota, ma decide in caso di parità.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Raccomandazioni  </a>
</h6>
<div class="collapseable"> <p><sup>1</sup> La commissione trasmette le sue raccomandazioni al Consiglio dei PF, al relativo PF o al relativo istituto di ricerca come pure alla persona che ha chiesto il riesame o all’autorità di ricorso ai sensi dell’articolo 3 capoverso 1.</p>
<p><sup>2</sup> Se la commissione è adita ai sensi dell’articolo 3 capoverso 1 lettera a, il Consiglio dei PF, il relativo PF o il relativo istituto di ricerca prende entro 30 giorni una nuova decisione in merito alla classificazione e la comunica alla persona interessata e alla commissione. Nella decisione deve essere tenuto conto della raccomandazione della commissione; decisioni divergenti devono essere motivate.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° maggio 2002.</p>
</div></article></main>
</div></body>
</html>
