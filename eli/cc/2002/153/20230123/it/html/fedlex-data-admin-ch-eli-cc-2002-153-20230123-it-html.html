<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2002-153-20230123-it-docx</title>
</head>
<body><div id="lawcontent">
<div id="preface">
<!--935.61--><p class="srnummer ">935.61</p>
<h1 class="erlasstitel botschafttitel ">Legge federale<br>sulla libera circolazione degli avvocati</h1>
<h2 class="erlasskurztitel ">(Legge sugli avvocati, LLCA)</h2>
<p>del 23 giugno 2000 (Stato 23 gennaio 2023)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 95 della Costituzione federale<sup><a href="#fn-d6e22" id="fnbck-d6e22">1</a></sup>;<br>in esecuzione dell’Accordo del 21 giugno 1999<sup><a href="#fn-d6e33" id="fnbck-d6e33">2</a></sup> tra la Confederazione Svizzera,<br>da una parte, e la Comunità europea e i suoi Stati membri, dall’altra, sulla libera<br>circolazione delle persone;<br>visto il messaggio del Consiglio federale del 28 aprile 1999<sup><a href="#fn-d6e50" id="fnbck-d6e50">3</a></sup>,</p>
<p>decreta:</p>
<div class="footnotes">
<p id="fn-d6e22"><sup><a href="#fnbck-d6e22">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/cc/2002/243" target="_blank">RS <b>0.142.112.681</b> </a></p>
<p id="fn-d6e50"><sup><a href="#fnbck-d6e50">3</a></sup> <a href="https://fedlex.data.admin.ch/eli/fga/1999/1_6013_5331_4983" target="_blank">FF <b>1999 </b>4983</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: In generale </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Oggetto </a>
</h6>
<div class="collapseable"> <p>La presente legge garantisce la libera circolazione degli avvocati e stabilisce i prin­cipi applicabili all’esercizio dell’avvocatura in Svizzera.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo di applicazione personale </a>
</h6>
<div class="collapseable"> <p><sup>1</sup> La presente legge si applica ai titolari di una patente di avvocato che esercitano la rappresentanza in giudizio in Svizzera nell’ambito di un monopolio.</p>
<p><sup>2</sup> Determina le modalità secondo cui possono esercitare la rappresentanza in giudizio:</p>
<dl>
<dt>a. </dt>
<dd>gli avvocati cittadini degli Stati membri dell’Unione europea (UE) o del­l’As­sociazione europea di libero scambio (AELS);</dd>
<dt>b. </dt>
<dd>gli avvocati cittadini del Regno Unito di Gran Bretagna e Irlanda del Nord ai quali si applica la parte quarta dell’Accordo del 25 febbraio 2019<sup><a href="#fn-d6e106" id="fnbck-d6e106">4</a></sup> tra la Confederazione Svizzera e il Regno Unito di Gran Bretagna e Irlanda del Nord sui diritti dei cittadini in seguito al recesso del Regno Unito dal­l’Unione europea e dall’Accordo sulla libera circolazione delle persone.<inl name="w:snapToGrid" md="S" id="d6e533" xmlns:tmp="urn:com:c-moria:legi4ch:xslt:temp"></inl><sup><a href="#fn-d6e116" id="fnbck-d6e116">5</a></sup><inl md="E" id="d6e533" xmlns:tmp="urn:com:c-moria:legi4ch:xslt:temp"></inl>
</dd>
</dl>
<p><sup>3</sup> Tali modalità si applicano anche ai cittadini svizzeri abilitati a esercitare l’avvo­catura in uno Stato membro dell’UE o dell’AELS<sup><a href="#fn-d6e137" id="fnbck-d6e137">6</a></sup> con uno dei titoli professionali elencati nel­l’allegato.</p>
<p><sup>4</sup> Le disposizioni concernenti gli avvocati cittadini degli Stati membri dell’UE o dell’AELS sono applicabili per analogia agli avvocati cittadini del Regno Unito di cui al capoverso 2 lettera b.<sup><a href="#fn-d6e158" id="fnbck-d6e158">7</a></sup></p>
<div class="footnotes">
<p id="fn-d6e106"><sup><a href="#fnbck-d6e106">4</a></sup> <a href="https://fedlex.data.admin.ch/eli/cc/2020/1059" target="_blank">RS <b>0.142.113.672</b></a></p>
<p id="fn-d6e116"><sup><a href="#fnbck-d6e116">5</a></sup> Nuovo testo giusta l’all. n. 2 del DF del 25 set. 2020 che approva e traspone nel diritto svizzero l’Accordo tra la Svizzera e il Regno Unito sui diritti dei cittadini in seguito  al recesso del Regno Unito dall’Unione europea e dall’Accordo sulla libera circolazione delle persone, in vigore dal 1° mar. 2021 (<a href="https://fedlex.data.admin.ch/eli/oc/2021/85" target="_blank">RU <b>2021</b> 85</a>; <a href="https://fedlex.data.admin.ch/eli/fga/2020/226" target="_blank">FF <b>2020</b> 915</a>).</p>
<p id="fn-d6e137"><sup><a href="#fnbck-d6e137">6</a></sup> Nuova espr. giusta il n. I della LF del 22 mar. 2002, in vigore dal 1° ago. 2002  (<a href="https://fedlex.data.admin.ch/eli/oc/2002/318" target="_blank">RU <b>2002</b> 2134</a>; <a href="https://fedlex.data.admin.ch/eli/fga/2002/337" target="_blank">FF <b>2002</b> 2381</a>). Di detta mod. è tenuto conto in tutto il presente testo.</p>
<p id="fn-d6e158"><sup><a href="#fnbck-d6e158">7</a></sup> Introdotto dall’all. n. 2 del DF del 25 set. 2020 che approva e traspone nel diritto svizzero l’Accordo tra la Svizzera e il Regno Unito sui diritti dei cittadini in seguito al recesso del Regno Unito dall’Unione europea e dall’Accordo sulla libera circolazione delle persone, in vigore dal 1° mar. 2021 (<a href="https://fedlex.data.admin.ch/eli/oc/2021/85" target="_blank">RU <b>2021</b> 85</a>; <a href="https://fedlex.data.admin.ch/eli/fga/2020/226" target="_blank">FF <b>2020</b> 915</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Rapporti con il diritto cantonale </a>
</h6>
<div class="collapseable"> <p><sup>1</sup> Rimane salvo il diritto dei Cantoni di stabilire, nei limiti della presente legge, le esigenze cui è subordinato l’ottenimento della patente di avvocato.</p>
<p><sup>2</sup> Lo stesso vale per il diritto dei Cantoni di abilitare i titolari delle patenti di avvo­cato da essi rilasciate a esercitare la rappresentanza dinanzi alle loro autorità giudi­ziarie.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Libera circolazione intercantonale e registro cantonale degli avvocati </a>
</h1>
<div class="collapseable">
<br><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Principio della libera circolazione intercantonale </a>
</h6>
<div class="collapseable"> <p>L’avvocato iscritto in un registro cantonale degli avvocati può esercitare la rappre­sentanza in giudizio in Svizzera senza ulteriore autorizzazione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Registro cantonale degli avvocati </a>
</h6>
<div class="collapseable"> <p><sup>1</sup> Ogni Cantone istituisce un registro degli avvocati che dispongono di un indirizzo professionale nel territorio cantonale e adempiono le condizioni di cui agli articoli 7 e 8.</p>
<p><sup>2</sup> Il registro contiene i dati personali seguenti:</p>
<dl>
<dt>a. </dt>
<dd>il cognome, il nome, la data di nascita e il luogo di origine o la cittadinanza;</dd>
<dt>b. </dt>
<dd>una copia della patente di avvocato;</dd>
<dt>c. </dt>
<dd>i documenti attestanti l’adempimento delle condizioni di cui all’articolo 8;</dd>
<dt>d. </dt>
<dd>il o gli indirizzi professionali e, se del caso, il nome dello studio legale;</dd>
<dt>e. </dt>
<dd>le misure disciplinari non cancellate.</dd>
</dl>
<p><sup>3</sup> È tenuto dall’autorità cantonale incaricata della sorveglianza degli avvocati.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Iscrizione nel registro </a>
</h6>
<div class="collapseable"> <p><sup>1</sup> Il titolare di una patente cantonale di avvocato che intende esercitare la rappresen­tanza in giudizio deve chiedere di essere iscritto nel registro del Cantone in cui ha l’indirizzo professionale.</p>
<p><sup>2</sup> L’autorità di sorveglianza lo iscrive se constata che sono adempiute le condizioni di cui agli articoli 7 e 8.</p>
<p><sup>3</sup> Pubblica l’iscrizione in un organo ufficiale cantonale.<sup> </sup></p>
<p><sup>4</sup> Le iscrizioni nel registro cantonale possono essere impugnate mediante ricorso anche dall’associazione degli avvocati del Cantone interessato.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e283" id="fnbck-d6e283">8</a></sup><a href="#art_7"> Condizioni di formazione </a>
</h6>
<div class="collapseable"> <p><sup>1</sup> Per poter essere iscritto nel registro, l’avvocato dev’essere titolare di una patente. I Cantoni possono rilasciare la patente soltanto alle seguenti condizioni:</p>
<dl>
<dt>a. </dt>
<dd>studi in giurisprudenza conclusi con l’ottenimento di una licenza o di un diploma di <i>master </i>conferiti da un’università svizzera oppure di un diploma equivalente conferito da un’università di uno Stato con il quale la Svizzera ha concluso un accordo sul riconoscimento reciproco dei diplomi;</dd>
<dt>b. </dt>
<dd>un praticantato di almeno un anno svolto in Svizzera e concluso con il superamento di un esame vertente su conoscenze giuridiche teoriche e pratiche.</dd>
</dl>
<p><sup>2</sup> I Cantoni in cui l’italiano è lingua ufficiale possono riconoscere un diploma estero equivalente alla licenza o al diploma di <i>master</i> ottenuto dopo studi in giurisprudenza in lingua italiana.</p>
<p><sup>3</sup> Il diploma di <i>bachelor</i> in giurisprudenza è sufficiente per l’ammissione al praticantato.</p>
<div class="footnotes"><p id="fn-d6e283"><sup><a href="#fnbck-d6e283">8</a></sup> Nuovo testo giusta il n. I della LF del 23 giu. 2006, in vigore dal 1° gen. 2007 (<a href="https://fedlex.data.admin.ch/eli/oc/2006/668" target="_blank">RU <b>2006</b> 4399</a>; <a href="https://fedlex.data.admin.ch/eli/fga/2005/1029" target="_blank">FF <b>2005</b> 5907</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Condizioni personali </a>
</h6>
<div class="collapseable"> <p><sup>1</sup> Per poter essere iscritto nel registro, l’avvocato deve adempiere le condizioni per­sonali seguenti:</p>
<dl>
<dt>a. </dt>
<dd>avere l’esercizio dei diritti civili;</dd>
<dt>b.<sup><a href="#fn-d6e356" id="fnbck-d6e356">9</a></sup> </dt>
<dd>non aver subito condanne penali pronunciate per fatti incompatibili con la professione di avvocato, salvo che tali condanne non figurino più nell’estrat­to per privati di cui all’articolo 41 della legge del 17 giugno 2016<sup><a href="#fn-d6e375" id="fnbck-d6e375">10</a></sup> sul casellario giudiziale;</dd>
<dt>c. </dt>
<dd>non essere gravato da attestati di carenza di beni;</dd>
<dt>d. </dt>
<dd>essere in grado di esercitare in piena indipendenza; può essere impiegato sol­tanto di persone iscritte a loro volta in un registro cantonale.</dd>
</dl>
<p><sup>2</sup> L’avvocato impiegato di un’organizzazione di pubblica utilità riconosciuta può chiedere di essere iscritto nel registro se adempie le condizioni di cui al capoverso 1 lettere a-c e se la rappresentanza in giudizio si limita esclusivamente a mandati affi­datigli nell’ambito dello scopo perseguito da tale organizzazione.</p>
<div class="footnotes">
<p id="fn-d6e356"><sup><a href="#fnbck-d6e356">9</a></sup> Nuovo testo giusta l’all. 1 n. 13 della L del 17 giu. 2016 sul casellario giudiziale, in vigore dal 23 gen. 2023 (<a href="https://fedlex.data.admin.ch/eli/oc/2022/600" target="_blank">RU <b>2022</b> 600</a>; <a href="https://fedlex.data.admin.ch/eli/fga/2014/1229" target="_blank">FF <b>2014</b> 4929</a>).</p>
<p id="fn-d6e375"><sup><a href="#fnbck-d6e375">10</a></sup> <a href="https://fedlex.data.admin.ch/eli/cc/2022/600" target="_blank">RS <b>330</b></a></p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Radiazione dal registro </a>
</h6>
<div class="collapseable"> <p>L’avvocato che non adempie più una delle condizioni di iscrizione è radiato dal regi­stro.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Consultazione del registro </a>
</h6>
<div class="collapseable"> <p><sup>1</sup> Il registro può essere consultato:</p>
<dl>
<dt>a. </dt>
<dd>dalle autorità giudiziarie e amministrative federali e cantonali dinanzi alle quali l’avvocato esercita la sua attività;</dd>
<dt>b. </dt>
<dd>dalle autorità giudiziarie e amministrative degli Stati membri dell’UE o dell’AELS dinanzi alle quali un avvocato iscritto nel registro esercita le sue attività;</dd>
<dt>c. </dt>
<dd>dalle autorità cantonali di sorveglianza degli avvocati;</dd>
<dt>d. </dt>
<dd>dall’avvocato, per le indicazioni che lo concernono.</dd>
</dl>
<p><sup>2</sup> Chiunque ha il diritto di sapere se un avvocato è iscritto nel registro e se è sospeso o definitivamente escluso dall’esercizio dell’avvocatura.</p>
</div></article><article id="art_10_a"><a name="a10a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_a"><b>Art. 10</b><i>a</i></a><sup><a href="#fn-d6e451" id="fnbck-d6e451">11</a></sup><a href="#art_10_a"> Notifica </a>
</h6>
<div class="collapseable"> <p>I dati del registro necessari per l’attribuzione e l’utilizzo del numero d’identifica­zione delle imprese ai sensi della legge federale del 18 giugno 2010<sup><a href="#fn-d6e473" id="fnbck-d6e473">12</a></sup> sul numero d’identifica­zione delle imprese sono inoltre comunicati all’Ufficio federale di statistica.</p>
<div class="footnotes">
<p id="fn-d6e451"><sup><a href="#fnbck-d6e451">11</a></sup> Introdotto dall’all. n. 3 della LF del 18 giu. 2010 sul numero d’identificazione delle imprese, in vigore dal 1° gen. 2011 (<a href="https://fedlex.data.admin.ch/eli/oc/2010/705" target="_blank">RU <b>2010</b> 4989</a>; <a href="https://fedlex.data.admin.ch/eli/fga/2009/1395" target="_blank">FF <b>2009</b> 6817</a>).</p>
<p id="fn-d6e473"><sup><a href="#fnbck-d6e473">12</a></sup> <a href="https://fedlex.data.admin.ch/eli/cc/2010/705" target="_blank">RS <b>431.03</b></a></p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Denominazione professionale </a>
</h6>
<div class="collapseable"> <p><sup>1</sup> L’avvocato fa uso del suo titolo professionale di origine o del titolo equivalente del Cantone nel cui registro è iscritto.</p>
<p><sup>2</sup> Nelle relazioni d’affari menziona la sua iscrizione in un registro cantonale.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Regole professionali e sorveglianza disciplinare </a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Regole professionali </a>
</h6>
<div class="collapseable"> <p>L’avvocato è soggetto alle regole professionali seguenti:</p>
<dl>
<dt>a. </dt>
<dd>esercita la professione con cura e diligenza;</dd>
<dt>b. </dt>
<dd>esercita la sua attività professionale in piena indipendenza, a proprio nome e sotto la propria responsabilità; </dd>
<dt>c. </dt>
<dd>evita qualsiasi conflitto tra gli interessi del suo cliente e quelli delle persone con cui ha rapporti professionali o privati;</dd>
<dt>d. </dt>
<dd>può pubblicizzare i servizi offerti, sempreché la pubblicità si limiti a fatti oggettivi e risponda ai bisogni d’informazione del pubblico;</dd>
<dt>e. </dt>
<dd>prima della conclusione di una causa, non può stipulare un accordo nel quale il suo cliente s’impegni a versargli parte dei proventi della causa anziché onorari; non può inoltre impegnarsi a rinunciare all’onorario in caso di soc­combenza;</dd>
<dt>f.<sup><a href="#fn-d6e540" id="fnbck-d6e540">13</a></sup> </dt>
<dd>dev’essere assicurato contro le conseguenze della sua responsabilità civile professionale secondo la natura e l’entità dei rischi connessi con la sua attività; la copertura assicurativa deve ammontare almeno a 1 milione di franchi all’anno; in luogo dell’assicurazione di responsabilità civile possono essere fornite garanzie equivalenti;</dd>
<dt>g. </dt>
<dd>è tenuto ad assumere le difese d’ufficio e ad accettare i mandati di gratuito pa­trocinio nel Cantone nel cui registro è iscritto;</dd>
<dt>h. </dt>
<dd>custodisce separatamente dal proprio patrimonio gli averi che gli sono affi­dati;</dd>
<dt>i. </dt>
<dd>all’atto dell’accettazione del mandato spiega al cliente i principi della fattura­zione; lo informa inoltre regolarmente, o su sua domanda, circa l’importo degli onorari dovuti;</dd>
<dt>j. </dt>
<dd>comunica all’autorità di sorveglianza qualsiasi modifica relativa alle indica­zioni del registro che lo concernono.</dd>
</dl>
<div class="footnotes"><p id="fn-d6e540"><sup><a href="#fnbck-d6e540">13</a></sup> Nuovo testo giusta il n. I della LF del 23 giu. 2006, in vigore dal 1° gen. 2007 (<a href="https://fedlex.data.admin.ch/eli/oc/2006/668" target="_blank">RU <b>2006</b> 4399</a>, <b></b><a href="https://fedlex.data.admin.ch/eli/oc/2007/365" target="_blank"><b>2007</b> 2785</a>; <a href="https://fedlex.data.admin.ch/eli/fga/2005/1029" target="_blank">FF <b>2005</b> 5907</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Segreto professionale </a>
</h6>
<div class="collapseable"> <p><sup>1</sup> L’avvocato è tenuto, senza limiti di tempo e nei confronti di tutti, al segreto profes­sionale su quanto gli è stato confidato dai clienti a causa della sua professione. Il fatto di essere dispensato dal segreto professionale non obbliga l’avvocato a divul­gare quanto gli è stato confidato.</p>
<p><sup>2</sup> Vigila affinché i suoi ausiliari rispettino il segreto professionale.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Autorità cantonale di sorveglianza </a>
</h6>
<div class="collapseable"> <p>Ogni Cantone designa un’autorità incaricata della sorveglianza degli avvocati che esercitano la rappresentanza in giudizio nel suo territorio.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a><sup><a href="#fn-d6e621" id="fnbck-d6e621">14</a></sup><a href="#art_15"> Obbligo di comunicazione </a>
</h6>
<div class="collapseable"> <p><sup>1</sup> Le autorità giudiziarie e amministrative cantonali comunicano senza indugio all’au­torità di sorveglianza del loro Cantone l’inadempimento delle condizioni per­so­nali di cui all’articolo 8, nonché i fatti che potrebbero costituire una violazione delle regole professionali.</p>
<p><sup>2</sup> Le autorità giudiziarie e amministrative federali comunicano senza indugio all’au­torità di sorveglianza del Cantone nel cui registro è iscritto l’avvocato l’ina­dem­pimento delle condizioni personali di cui all’articolo 8, nonché i fatti che potrebbero costituire una violazione delle regole professionali.</p>
<div class="footnotes"><p id="fn-d6e621"><sup><a href="#fnbck-d6e621">14</a></sup> Nuovo testo giusta il n. I della LF del 23 giu. 2006, in vigore dal 1° gen. 2007 (<a href="https://fedlex.data.admin.ch/eli/oc/2006/668" target="_blank">RU <b>2006</b> 4399</a>; <a href="https://fedlex.data.admin.ch/eli/fga/2005/1029" target="_blank">FF <b>2005</b> 5907</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Procedimento disciplinare in un altro Cantone </a>
</h6>
<div class="collapseable"> <p><sup>1</sup> L’autorità di sorveglianza che apre un procedimento disciplinare contro un avvo­cato non iscritto nel registro cantonale ne informa l’autorità di sorveglianza del Cantone nel cui registro è iscritto l’avvocato.</p>
<p><sup>2</sup> Se intende infliggere una misura disciplinare, consente all’autorità di sorveglianza del Cantone nel cui registro è iscritto l’avvocato di presentare osservazioni sul risultato dell’inchiesta.</p>
<p><sup>3</sup> L’esito del procedimento è notificato all’autorità di sorveglianza del Cantone nel cui registro è iscritto l’avvocato.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Misure disciplinari </a>
</h6>
<div class="collapseable"> <p><sup>1</sup> In caso di violazione della presente legge, l’autorità di sorveglianza può infliggere le misure disciplinari seguenti:</p>
<dl>
<dt>a. </dt>
<dd>l’avvertimento;</dd>
<dt>b. </dt>
<dd>l’ammonimento;</dd>
<dt>c. </dt>
<dd>la multa fino a 20 000 franchi;</dd>
<dt>d. </dt>
<dd>la sospensione dall’esercizio dell’avvocatura per due anni al massimo;</dd>
<dt>e. </dt>
<dd>il divieto definitivo di esercitare.</dd>
</dl>
<p><sup>2</sup> La multa può essere cumulata con la sospensione dall’esercizio dell’avvocatura o con il divieto definitivo di esercitare.</p>
<p><sup>3</sup> Ove necessario, l’autorità di sorveglianza può decidere la sospensione anche a titolo cautelare.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Validità della sospensione dall’esercizio dell’avvocatura e del divieto definitivo di esercitare </a>
</h6>
<div class="collapseable"> <br><p><sup>1</sup> La sospensione dall’esercizio dell’avvocatura e il divieto definitivo di esercitare sono validi in tutto il territorio della Confederazione.</p>
<p><sup>2</sup> Sono comunicati alle autorità di sorveglianza degli altri Cantoni.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Prescrizione </a>
</h6>
<div class="collapseable"> <p><sup>1</sup> L’azione disciplinare si prescrive in un anno dal giorno in cui l’autorità di sorve­glianza è venuta a conoscenza dei fatti contestati.</p>
<p><sup>2</sup> La prescrizione è interrotta da qualsiasi atto istruttorio dell’autorità di sorveglianza.</p>
<p><sup>3</sup> L’azione disciplinare decade definitivamente dieci anni dopo la commissione dei fatti contestati.</p>
<p><sup>4</sup> Se la violazione delle regole professionali costituisce reato, il termine di prescri­zione più lungo previsto dal diritto penale si applica anche all’azione disciplinare.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Cancellazione delle misure disciplinari </a>
</h6>
<div class="collapseable"> <p><sup>1</sup> L’avvertimento, l’ammonimento e la multa sono cancellati dal registro cinque anni dopo essere stati pronunciati.</p>
<p><sup>2</sup> La sospensione dall’esercizio dell’avvocatura è cancellata dal registro dieci anni dopo la fine della sua validità.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Prestazione di servizi da parte degli avvocati degli Stati membri dell’UE o dell’AELS </a>
</h1>
<div class="collapseable">
<br><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Principi </a>
</h6>
<div class="collapseable"> <p><sup>1</sup> Il cittadino di uno Stato membro dell’UE o dell’AELS abilitato a esercitare l’avvocatura nello Stato di provenienza con uno dei titoli professionali elencati nell’allegato può esercitare la rappresentanza in giudizio in Svizzera a titolo di pre­stazione di servizi.</p>
<p><sup>2</sup> L’avvocato prestatore di servizi non è iscritto nel registro cantonale degli avvocati.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Prova della qualità di avvocato </a>
</h6>
<div class="collapseable"> <p>Le autorità giudiziarie federali e cantonali e le autorità di sorveglianza degli avvocati possono chiedere al prestatore di servizi di documentare la sua qualità di avvocato.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Obbligo di agire di concerto con un avvocato iscritto nel registro </a>
</h6>
<div class="collapseable"> <p>Nell’esercizio delle attività per le quali è obbligatorio il ministero di un avvocato, l’avvocato prestatore di servizi agisce di concerto con un avvocato iscritto nel regi­stro cantonale degli avvocati.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Denominazione professionale </a>
</h6>
<div class="collapseable"> <p>L’avvocato prestatore di servizi fa uso del suo titolo professionale di origine espresso nella lingua o in una delle lingue ufficiali dello Stato di provenienza, con indicazione dell’organizzazione professionale cui appartiene o della giurisdizione presso la quale è abilitato a esercitare in applicazione della legislazione di tale Stato.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Regole professionali </a>
</h6>
<div class="collapseable"> <p>L’avvocato prestatore di servizi è soggetto alle regole professionali di cui all’arti­colo 12, eccettuata quella concernente le difese d’ufficio e i mandati di gratuito patrocinio (lett. g) e quella relativa al registro (lett. j).</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Comunicazione delle misure disciplinari </a>
</h6>
<div class="collapseable"> <p>L’autorità di sorveglianza informa l’autorità competente dello Stato di provenienza delle misure disciplinari inflitte all’avvocato prestatore di servizi.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Esercizio permanente dell’avvocatura, con il titolo professionale di origine, da parte degli avvocati degli Stati membri dell’UE o dell’AELS </a>
</h1>
<div class="collapseable">
<br><br><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Principi </a>
</h6>
<div class="collapseable"> <p><sup>1</sup> Il cittadino di uno Stato membro dell’UE o dell’AELS abilitato a esercitare l’avvocatura nello Stato di provenienza con uno dei titoli elencati nell’allegato può esercitare permanentemente la rappresentanza in giudizio in Svizzera con il proprio titolo professionale di origine se è iscritto presso un’autorità cantonale di sorve­glianza degli avvocati.</p>
<p><sup>2</sup> Gli articoli 23–25 si applicano anche agli avvocati di cui al capoverso 1.</p>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Iscrizione presso l’autorità di sorveglianza </a>
</h6>
<div class="collapseable"> <p><sup>1</sup> L’autorità di sorveglianza tiene un albo pubblico degli avvocati degli Stati membri dell’UE o dell’AELS autorizzati a esercitare permanentemente la rappresentanza in giudizio in Svizzera con il loro titolo professionale di origine.</p>
<p><sup>2</sup> L’avvocato si iscrive presso l’autorità di sorveglianza del Cantone in cui dispone di un indirizzo professionale. Documenta la sua qualità di avvocato presentando un documento attestante che è iscritto presso l’autorità competente dello Stato di prove­nienza; tale attestato non deve essere stato rilasciato prima dei tre mesi precedenti la sua presentazione.</p>
<p><sup>3</sup> Dopo aver iscritto l’avvocato all’albo, l’autorità di sorveglianza ne informa l’auto­rità competente dello Stato di provenienza.</p>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Cooperazione con l’autorità competente dello Stato di provenienza </a>
</h6>
<div class="collapseable"> <p><sup>1</sup> Prima di aprire un procedimento disciplinare contro un avvocato cittadino di uno Stato membro dell’UE o dell’AELS che esercita permanentemente la rappresentanza in giudizio in Svizzera con il proprio titolo professionale di origine, l’autorità di sor­veglianza informa l’autorità competente dello Stato di provenienza.</p>
<p><sup>2</sup> Durante il procedimento disciplinare, l’autorità di sorveglianza coopera con l’auto­rità competente dello Stato di provenienza, offrendole segnatamente la possibilità di presentare osservazioni.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Iscrizione degli avvocati degli Stati membri dell’UE o dell’AELS nel registro cantonale degli avvocati </a>
</h1>
<div class="collapseable">
<br><br><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Principi </a>
</h6>
<div class="collapseable"> <p><sup>1</sup> L’avvocato cittadino di uno Stato membro dell’UE o dell’AELS può essere iscritto in un registro cantonale degli avvocati senza dover adempiere le condizioni di cui all’arti­colo 7 lettera b se:</p>
<dl>
<dt>a. </dt>
<dd>ha superato una prova attitudinale (art. 31), o</dd>
<dt>b. </dt>
<dd>è stato iscritto per almeno tre anni all’albo degli avvocati che esercitano con il loro titolo professionale di origine e dimostra che:<dl>
<dt>1. </dt>
<dd>durante questo periodo ha esercitato un’attività effettiva e regolare riguar­dante il diritto svizzero, o</dd>
<dt>2. </dt>
<dd>pur avendo esercitato l’attività di cui al numero 1 per un periodo infe­riore, ha sostenuto con successo un colloquio di verifica delle compe­tenze professionali (art. 32).</dd>
</dl>
</dd>
</dl>
<p><sup>2</sup> L’avvocato che adempie le condizioni di cui al capoverso 1 ha i medesimi diritti e obblighi degli avvocati titolari di una patente cantonale iscritti nel registro.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Prova attitudinale </a>
</h6>
<div class="collapseable"> <p><sup>1</sup> Alla prova attitudinale sono ammessi gli avvocati cittadini degli Stati membri dell’UE o dell’AELS che:</p>
<dl>
<dt>a. </dt>
<dd>hanno seguito con successo un ciclo di studi di una durata minima di tre anni in un’università e, se del caso, la formazione professionale richiesta oltre al ciclo di studi universitari, e</dd>
<dt>b. </dt>
<dd>sono in possesso di un diploma che consente loro l’esercizio dell’avvocatura in uno Stato membro dell’UE o dell’AELS.</dd>
</dl>
<p><sup>2</sup> Gli avvocati di cui al capoverso 1 devono sostenere la prova attitudinale dinanzi alla commissione degli esami d’avvocatura del Cantone nel cui registro intendono essere iscritti.</p>
<p><sup>3</sup> La prova attitudinale verte su materie previste nel programma dell’esame cantonale di avvocatura che sono sostanzialmente diverse da quelle comprese nella formazione ricevuta dal candidato. Il contenuto della prova è stabilito tenendo conto anche dell’esperienza professionale del candidato.</p>
<p><sup>4</sup> La prova attitudinale può essere ripetuta due volte.</p>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Colloquio di verifica delle competenze professionali </a>
</h6>
<div class="collapseable"> <p><sup>1</sup> Il colloquio di verifica delle competenze professionali è condotto dalla commis­sione degli esami d’avvocatura del Cantone nel cui registro l’avvocato intende essere iscritto.</p>
<p><sup>2</sup> La commissione si fonda segnatamente sulle informazioni e sui documenti forniti dall’avvocato in merito alla sua attività in Svizzera.</p>
<p><sup>3</sup> Prende in considerazione le conoscenze e l’esperienza professionale dell’avvocato in materia di diritto svizzero nonché la sua partecipazione a corsi o seminari che vertono su tale diritto.</p>
</div></article><article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Denominazione professionale </a>
</h6>
<div class="collapseable"> <p>L’avvocato può far uso, a fianco della denominazione professionale del Cantone nel cui registro è iscritto, della propria denominazione professionale di origine.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Procedura </a>
</h1>
<div class="collapseable"><article id="art_34"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34"><b>Art. 34</b> </a>
</h6>
<div class="collapseable">
<p><sup>1</sup> I Cantoni disciplinano la procedura.</p>
<p><sup>2</sup> Prevedono una procedura semplice e rapida per l’esame delle condizioni d’iscri­zione nel registro cantonale degli avvocati.</p>
</div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Disposizioni finali </a>
</h1>
<div class="collapseable">
<article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Diritto vigente: abrogazione e modifica </a>
</h6>
<div class="collapseable"> <p>...<sup><a href="#fn-d6e1038" id="fnbck-d6e1038">15</a></sup></p>
<div class="footnotes"><p id="fn-d6e1038"><sup><a href="#fnbck-d6e1038">15</a></sup> La mod. può essere consultata alla <a href="https://fedlex.data.admin.ch/eli/oc/2002/153" target="_blank">RU <b>2002</b> 863</a>.</p></div>
</div></article><article id="art_36"><a name="a36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><b>Art. 36</b> Diritto transitorio </a>
</h6>
<div class="collapseable"> <p>I titolari di patenti di avvocato rilasciate conformemente al diritto cantonale previ­gente sono iscritti in un registro cantonale se avrebbero potuto ottenere un’autoriz­zazione di esercitare negli altri Cantoni in virtù dell’articolo 196 numero 5 della Costituzione federale.</p>
</div></article><article id="art_37"><a name="a37"></a><h6 class="heading" role="heading">
<span class="display-icon"></span><span class="external-link-icon"></span><a href="#art_37"><b>Art. 37</b> Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore. Gli articoli 2 capoversi 2 e 3 e 10 capoverso 1 lettera b e le sezioni 4, 5 e 6 entrano in vigore soltanto in caso di entrata in vigore dell’Accordo del 21 giugno 1999<sup><a href="#fn-d6e1074" id="fnbck-d6e1074">16</a></sup> tra la Confederazione Svizzera, da una parte, e la Comunità europea e i suoi Stati membri, dall’altra, sulla libera cir­colazione delle persone.</p>
<p><sup>3</sup> Per i cittadini di Stati membri dell’AELS, l’articolo 2 capoversi 2 e 3 e l’artico­lo 10 capoverso 1 lettera b cosí come le sezioni 4, 5 e 6 entrano in vigore unica­mente in caso di entrata in vigore della legge federale del 14 dicembre 2001<sup><a href="#fn-d6e1088" id="fnbck-d6e1088">17</a></sup> rela­tiva alle disposizioni concernenti la libera circolazione delle persone dell’Accordo del 21 giugno 2001 di emendamento della Convenzione del 4 gennaio 1960 istitutiva dell’Associazione europea di libero scambio (AELS).<sup><a href="#fn-d6e1099" id="fnbck-d6e1099">18</a></sup></p>
<p>Data dell’entrata in vigore: 1° giugno 2002<sup><a href="#fn-d6e1117" id="fnbck-d6e1117">19</a></sup></p>
<div class="footnotes">
<p id="fn-d6e1074"><sup><a href="#fnbck-d6e1074">16</a></sup> <a href="https://fedlex.data.admin.ch/eli/cc/2002/243" target="_blank">RS <b>0.142.112.681</b> </a></p>
<p id="fn-d6e1088"><sup><a href="#fnbck-d6e1088">17</a></sup> <a href="https://fedlex.data.admin.ch/eli/oc/2002/139" target="_blank">RU <b>2002 </b>685</a>. Questa L è entrata in vigore il 1° giu. 2002.</p>
<p id="fn-d6e1099"><sup><a href="#fnbck-d6e1099">18</a></sup> Introdotto dal n. I della LF del 22 mar. 2002, in vigore dal 1° ago. 2002 (<a href="https://fedlex.data.admin.ch/eli/oc/2002/318" target="_blank">RU <b>2002</b> 2134</a>; <a href="https://fedlex.data.admin.ch/eli/fga/2002/337" target="_blank">FF <b>2002</b> 2381</a>).</p>
<p id="fn-d6e1117"><sup><a href="#fnbck-d6e1117">19</a></sup> DCF del 24 apr. 2002.</p>
</div>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e1125" id="fnbck-d6e1125">20</a></sup><a href="#lvl_u1"> </a>
</h1>
<div class="footnotes"><p id="fn-d6e1125"><sup><a href="#fnbck-d6e1125">20</a></sup> Nuovo testo l’all. n. 11 del DF del 17 giu. 2016 (estensione alla Croazia dell’Acc. sulla libera circolazione delle persone), in vigore dal 1° gen. 2017 (<a href="https://fedlex.data.admin.ch/eli/oc/2016/828" target="_blank">RU <b>2016</b> 5233</a>; <a href="https://fedlex.data.admin.ch/eli/fga/2016/467" target="_blank">FF <b>2016</b> 1899</a>). </p></div>
<div class="collapseable">
<p>(art. 21 cpv. 1 e 27 cpv. 1)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Elenco dei titoli professionali negli Stati membri dell’UE e dell’AELS secondo le direttive 77/249/CEE e 98/5/CE </a>
</h2>
<div class="collapseable">
<p>Austria Rechtsanwalt</p>
<p>Belgio Avocat/Advocaat/Rechtsanwalt</p>
<p>Bulgaria Aдвокат</p>
<p>Cipro ό</p>
<p>Croazia Odvjetnik/Odvjetnica</p>
<p>Danimarca Advokat</p>
<p>Estonia Vandeadvokaat</p>
<p>Finlandia Asianajaja/Advokat</p>
<p>Francia Avocat</p>
<p>Germania Rechtsanwalt</p>
<p>Grecia </p>
<p>Irlanda Barrister, Solicitor</p>
<p>Islanda Lögmaður</p>
<p>Italia Avvocato</p>
<p>Lettonia Zvērināts advokāts</p>
<p>Liechtenstein Rechtsanwalt</p>
<p>Lituania Advokatas</p>
<p>Lussemburgo Avocat</p>
<p>Malta Avukat/Prokuratur Legali</p>
<p>Norvegia Advokat</p>
<p>Paesi Bassi Advocaat</p>
<p>Polonia Adwokat/Radca prawny</p>
<p>Portogallo Advogado</p>
<p>Regno Unito Advocate/Barrister/Solicitor</p>
<p>Repubblica Ceca Advokát</p>
<p>Romania Avocat</p>
<p>Slovacchia Advokát/Komerčný právnik</p>
<p>Slovenia Odvetnik/Odvetnica</p>
<p>Spagna Abogado/Advocat/Avogado/Abokatu</p>
<p>Svezia Advokat</p>
<p>Ungheria Ügyvéd</p>
</div></section>
</div></section></div>
</div></body>
</html>
