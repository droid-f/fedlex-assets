<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-rm</title>
</head>
<body><div id="lawcontent">
<div id="preface">
<!--0.441.1 --><p class="srnummer">0.441.1 </p>
<p class="ref"><sup> </sup>AS<b> 2002 </b>2630; BBl <b>1998</b> 1293</p>
<p class="absatzkurs man-font-style-italic man-space-before-4">Rumantsch è ina lingua naziunala, ma ina lingua parzialmain uffiziala da la Confederaziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina validitad legala.</p>
<p class="man-template-tab-krpr-kurs man-font-style-italic">Translaziun</p>
<h1 class="erlasstitel botschafttitel">Convenziun da basa<br>per proteger las minoritads naziunalas</h1>
<p class="erlasssubtitel man-space-before-0">Concludida a Strassburg il 1. da favrer 1995<br>Approvada da l’Assamblea federala ils 21 da settember 1998<sup><a href="#fn-d6419e31" id="fnbck-d6419e31">1</a></sup><br>Document da ratificaziun da la Svizra deposità ils 21 d’october 1998<br>Entrada en vigur per la Svizra il 1. da favrer 1999</p>
<p class="erlassdatum man-space-before-3">(Versiun dals 26 da settember 2024)</p>
<div class="footnotes"><p id="fn-d6419e31"><sup><a href="#fnbck-d6419e31">1</a></sup><sup></sup>  <a href="https://fedlex.data.admin.ch/eli/oc/2002/359" target="_blank">AS <b>2002</b> 2629</a></p></div>
</div>
<div id="preamble"><div>
<p class="man-template-autor man-space-before-10">Ils stadis commembers dal Cussegl da l’Europa<br>ed<br>ils auters stadis che suttascrivan questa convenziun da basa,</p>
<p class="absatz man-space-before-4">considerond che la finamira dal Cussegl da l’Europa è da realisar in’uniun pli stretga tranter ses commembers, per mantegnair e per promover ils ideals ed ils princips che furman lur patrimoni communabel;</p>
<p class="absatz man-space-before-4">considerond ch’in dals meds per cuntanscher questa finamira è l’observaziun ed il svilup dals dretgs umans e da las libertads fundamentalas;</p>
<p class="absatz man-space-before-4">giavischond da realisar la Decleraziun da Vienna dals schefs da stadi e da las regenzas dals stadis commembers dal Cussegl da l’Europa dals 9 d’october 1993;</p>
<p class="absatz man-space-before-4">decidids da proteger l’existenza da las minoritads naziunalas sin lur territori suveran respectiv;</p>
<p class="absatz man-space-before-4">considerond che las midadas en l’Europa han mussà che la protecziun da las minoritads naziunalas è essenziala per la stabilitad, per la segirezza democratica e per la pasch sin quest continent;</p>
<p class="absatz man-space-before-4">considerond ch’ina societad pluralistica e propi democratica na respecta betg mo l’identitad etnica, culturala, linguistica e religiusa da tut ils commembers d’ina minoritad naziunala, mabain avess er da crear cundiziuns adattadas che als pussibilitescha d’exprimer, da mantegnair e da sviluppar questa identitad;</p>
<p class="absatz man-space-before-4">considerond ch’igl è necessari da stgaffir in clima da toleranza e da dialog per che la diversitad culturala possia daventar ina funtauna ed in factur betg da separaziun, mabain d’enritgiment per mintga societad;</p>
<p class="absatz man-space-before-4">considerond ch’il svilup d’ina Europa toleranta e prosperanta na dependa betg mo da la collavuraziun tranter ils stadis, mabain dovra er la collavuraziun transcunfinala tranter corporaziuns territorialas localas e regiunalas respectond la constituziun e l’integritad territoriala da mintga stadi;</p>
<p class="absatz man-space-before-4">cun reguard a la Convenziun per la protecziun dals dretgs umans e da las libertads fundamentalas<sup><a href="#fn-d6419e74" id="fnbck-d6419e74">2</a></sup> e dals protocols<sup><a href="#fn-d6419e86" id="fnbck-d6419e86">3</a></sup> respectivs; </p>
<p class="absatz man-space-before-4">cun reguard a las obligaziuns che concernan la protecziun da las minoritads naziunalas e ch’èn cuntegnidas en cunvegnas ed en decleraziuns da las Naziuns Unidas ed en ils documents da la Conferenza davart la segirezza e la cooperaziun en l’Europa, en spezial en il Document da Copenhagen dals 29 da zercladur 1990;</p>
<p class="absatz man-space-before-4">decidids da fixar ils princips che ston vegnir observads e las obligaziuns che resultan da quels per garantir en ils stadis commembers ed in ils auters stadis che daventan parts contractantas da questa Convenziun la protecziun efficazia da las minoritads naziunalas sco er dals dretgs e da las libertads dals commembers da questas minoritads respectond il stadi da dretg, l’integritad territoriala e la suveranitad naziunala dals stadis;</p>
<p class="absatz man-space-before-4">avend la ferma intenziun da realisar ils princips fixads en questa Convenziun da basa cun prescripziuns giuridicas e cun ina politica guvernamentala adattada,</p>
<p class="man-template-verb man-space-before-3 man-space-after-18">èn sa cunvegnids sco suonda:</p>
<div class="footnotes">
<p id="fn-d6419e74"><sup><a href="#fnbck-d6419e74">2</a></sup><sup></sup> <a href="https://fedlex.data.admin.ch/vocabulary/legal-taxonomy/3" target="_blank" data-rs-uri="https://fedlex.data.admin.ch/eli/cc/1974/2151_2151_2151" data-rs="0.101" data-lang="rm">SR <b>0.101</b></a></p>
<p id="fn-d6419e86"><sup><a href="#fnbck-d6419e86">3</a></sup><sup></sup> <a href="https://fedlex.data.admin.ch/vocabulary/legal-taxonomy/5" target="_blank" data-rs-uri="https://fedlex.data.admin.ch/eli/cc/1987/1807_1807_1807" data-rs="0.101.06" data-lang="rm">SR <b>0.101.06</b></a>, <b></b><a href="https://fedlex.data.admin.ch/vocabulary/legal-taxonomy/6" target="_blank" data-rs-uri="https://fedlex.data.admin.ch/eli/cc/1988/1598_1598_1598" data-rs="0.101.07" data-lang="rm"><b>0.101.07</b></a>, <b></b><a href="https://fedlex.data.admin.ch/vocabulary/legal-taxonomy/8" target="_blank" data-rs-uri="https://fedlex.data.admin.ch/eli/cc/1998/2993_2993_2993" data-rs="0.101.09" data-lang="rm"><b>0.101.09</b></a></p>
</div>
</div></div>
<main id="maintext"><section id="tit_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_I">Part I</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz man-space-before-4">La protecziun da las minoritads naziunalas e dals dretgs e da las libertads dals commembers da questas minoritads è ina part integrala da la protecziun internaziunala dals dretgs umans ed è sco tala ina part da la collavuraziun internaziunala.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz man-space-before-4">Questa Convenziun da basa è d’applitgar en buna fai, en il spiert da chapientscha e da toleranza ed en concordanza cun ils princips da la buna vischinanza, da las relaziuns amicablas e da la collavuraziun tranter ils stadis.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz man-space-before-4"><sup>1</sup> Mintga commember d’ina minoritad naziunala ha il dretg da decider libramain, sch’ella vul vegnir tractada sco tala u betg; da questa decisiun u da l’execuziun dals dretgs ch’èn colliads cun questa decisiun na dastgan resultar nagins dischavantatgs per ella.</p>
<p class="absatz man-space-before-4"><sup>2</sup> Commembers da las minoritads naziunalas pon exercitar e giudair ils dretgs e las libertads che resultan dals princips fixads en questa Convenziun da basa mintgin per sasez sco er en cumpagnia cun auters.</p>
</div></article>
</div></section><section id="tit_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_II">Part II</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da garantir a mintga commember d’ina minoritad naziunala il dretg d’egualitad davant la lescha ed il dretg sin la medema protecziun tras la lescha. En quest reguard è scumandada mintga discriminaziun per motivs da l’appartegnientscha ad ina minoritad naziunala.</p>
<p class="absatz man-space-before-4"><sup>2</sup> Las parts contractantas s’obligheschan da prender – sche quai è necessari – mesiras adattadas per promover en tut ils secturs da la vita economica, sociala, politica e culturala l’egualitad cumpletta ed effectiva tranter ils commembers d’ina minoritad naziunala ed ils commembers da la maioritad. En quest reguard resguardan ellas commensuradamain las cundiziuns spezialas dals commembers da las minoritads naziunalas.</p>
<p class="absatz man-space-before-4"><sup>3</sup> Las mesiras prendidas en concordanza cun l’alinea 2 na vegnan betg resguardadas sco discriminaziun.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da promover las premissas che pussibiliteschan als commembers da las minoritads naziunalas da tgirar e da sviluppar vinavant lur cultura e da mantegnair las parts essenzialas da lur identitad, numnadamain lur religiun, lur lingua, lur tradiziuns e lur patrimoni cultural.</p>
<p class="absatz man-space-before-4"><sup>2</sup> Senza pregiuditgar las mesiras che vegnan prendidas en il rom da lur politica d’integraziun generala, sa distanzieschan las parts contractantas da finamiras u da praticas che han l’intent d’assimilar ils commembers da las minoritads naziunalas cunter lur veglia, ed ellas protegian questas persunas cunter mintga mesira che vul ina tala assimilaziun.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas promovan il spiert da toleranza e dal dialog intercultural e prendan mesiras efficazias per promover il respect vicendaivel e la chapientscha vicendaivla sco er la collavuraziun tranter tut ils umans che vivan en lur territori suveran, independentamain da lur identitad etnica, culturala, linguistica u religiusa, e però en spezial en ils secturs da la furmaziun, da la cultura e da las medias.</p>
<p class="absatz man-space-before-4"><sup>2</sup> Las parts contractantas s’obligheschan da prender mesiras adattadas per proteger umans che pon esser exponidas pervia da lur identitad etnica, culturala, linguistica u religiusa ad acts discriminants, ostils u violents u a smanatschas da tals acts.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz man-space-before-4">Las parts contractantas garanteschan ch’il dretg da tut ils commembers d’ina minoritad naziunala da sa radunar en moda paschaivla e da s’associar en moda libra, sco er lur dretg d’exprimer libramain l’opiniun e sin libertad da patratg, da conscienza e da religiun vegnian respectads.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz man-space-before-4">Las parts contractantas s’obligheschan da renconuscher che mintga commember d’ina minoritad naziunala ha il dretg da manifestar sia religiun u sia ideologia sco er da fundar instituziuns, organisaziuns ed associaziuns religiusas.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da renconuscher ch’il dretg da mintga commember d’ina minoritad naziunala d’exprimer libramain l’opiniun cumpiglia la libertad da l’opiniun e la libertad da retschaiver e da communitgar novitads u ideas en la lingua minoritara senza intervenziuns da posts publics e senza resguardar ils cunfins naziunals. Las parts contractantas garanteschan en il rom da lur urden giuridic ch’ils commembers d’ina minoritad naziunala na vegnian betg discriminads en quai che concerna lur access a las medias.</p>
<p class="absatz man-space-before-4"><sup>2</sup> L’alinea 1 n’excluda betg che las parts contractantas suttamettan interpresas da radio, da televisiun e da kino ad ina procedura d’approvaziun senza discriminaziun e sin basa da criteris objectivs.</p>
<p class="absatz man-space-before-4"><sup>3</sup> Las parts contractantas n’impedeschan betg ils commembers da minoritads naziunalas da stgaffir e da duvrar medias stampadas. Entaifer il rom legal per radio e televisiun garanteschan ellas uschè bain sco pussaivel e resguardond l’alinea 1 che la pussaivladad da stgaffir e da duvrar atgnas medias vegnia concedida a commembers da minoritads naziunalas.</p>
<p class="absatz man-space-before-4"><sup>4</sup> En il rom da lur urden giuridic prendan las parts contractantas mesiras adequatas per facilitar als commembers da minoritads naziunalas l’access a las medias, sco er per promover la toleranza e per pussibilitar il pluralissem cultural.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da renconuscher che mintga commember d’ina minoritad naziunala ha il dretg da duvrar libramain e senza impediments sia lingua minoritara en ils conturns privats ed en la publicitad, e quai a bucca ed en scrit.</p>
<p class="absatz man-space-before-4"><sup>2</sup> En regiuns, nua che commembers da minoritads naziunalas vivan tradiziunalmain u en in dumber considerabel, sa stentan las parts contractantas, sch’ils commembers da questas minoritads pretendan quai e sche quest giavisch correspunda effectivamain ad in basegn, da stgaffir uschè bain sco pussaivel las premissas per che la lingua minoritara possia vegnir duvrada en il contact tranter ils commembers da questas minoritads e las autoritads administrativas.</p>
<p class="absatz man-space-before-4"><sup>3</sup> Las parts contractantas s’obligheschan da garantir il dretg da mintga commember d’ina minoritad naziunala da vegnir infurmà, entaifer in termin uschè curt sco pussaivel ed en ina lingua ch’ella chapescha, davart ils motivs per sia arrestaziun e davart la natira ed il motiv da l’accusaziun purtada cunter el sco er da sa pudair defender en questa lingua, sche necessari cun agid gratuit d’in interpret.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da renconuscher il fatg che mintga commember d’ina minoritad naziunala ha il dretg da duvrar ses num da famiglia (num dal bab) e ses prenums en la lingua minoritara, sco er il dretg che quests nums vegnian renconuschids uffizialmain sco che quai è previs tenor l’urden giuridic da la part contractanta respectiva.</p>
<p class="absatz man-space-before-4"><sup>2</sup> Las parts contractantas s’obligheschan da renconuscher il fatg che mintga commember d’ina minoritad naziunala ha il dretg da montar tavlas, intitulaziuns ed inscripziuns ch’èn visiblas per la publicitad, sco er da duvrar autras communicaziuns da gener privat en sia lingua minoritara.</p>
<p class="absatz man-space-before-4"><sup>3</sup> En regiuns, nua che commembers da minoritads naziunalas vivan tradiziunalmain en in dumber considerabel, sa stentan las parts contractantas en il rom da lur urden giuridic, inclusiv d’eventualas convenziuns cun auters stadis, e resguardond lur relaziuns spezialas, da montar ils nums locals tradiziunals, ils nums da vias ed autras indicaziuns topograficas ch’èn destinadas a la publicitad er en la lingua minoritara, sche la dumonda per quai è gronda avunda.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas prendan sche necessari mesiras sin il champ da la furmaziun e da la perscrutaziun per promover l’enconuschientscha da la cultura, da l’istorgia, da la lingua e da la religiun da lur minoritads naziunalas sco er da la maioritad.</p>
<p class="absatz man-space-before-4"><sup>2</sup> En quest connex mettan las parts contractantas tranter auter a disposiziun pussaivladads adequatas per la scolaziun da persunas d’instrucziun e per l’access a cudeschs d’instrucziun e faciliteschan ils contacts tranter ils scolars e las persunas d’instrucziun da differentas gruppas da la populaziun.</p>
<p class="absatz man-space-before-4"><sup>3</sup> Las parts contractantas s’obligheschan da promover l’egualitad da las schanzas da commembers da minoritads naziunalas per l’access a tut ils stgalims da furmaziun.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz man-space-before-4"><sup>1</sup> En il rom da lur sistems da furmaziun respectivs renconuschan las parts contractantas ch’ils commembers d’ina minoritad naziunala han il dretg da fundar e da manar agens instituts da furmaziun e da scolaziun.</p>
<p class="absatz man-space-before-4"><sup>2</sup> Tras l’execuziun da quest dretg na resultan naginas obligaziuns finanzialas per las parts contractantas.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da renconuscher che mintga commember d’ina minoritad naziunala ha il dretg d’emprender sia lingua minoritara.</p>
<p class="absatz man-space-before-4"><sup>2</sup> En regiuns, nua che commembers da minoritads naziunalas vivan tradiziunalmain u en in dumber considerabel, sa stentan las parts contractantas, sche la dumonda respectiva è gronda avunda, da garantir uschè bain sco pussaivel ed en il rom da lur sistem da furmaziun ch’ils commembers da questas minoritads hajan pussaivladads adequatas d’emprender la lingua minoritara u da vegnir instruids en questa lingua.</p>
<p class="absatz man-space-before-4"><sup>3</sup> L’alinea 2 vegn applitgà senza che l’emprender la lingua uffiziala<sup> </sup>u l’instrucziun en questa lingua vegnian pregiuditgads da quai.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable"><p class="absatz man-space-before-4">Las parts contractantas stgaffeschan las premissas necessarias per ch’ils commembers da minoritads naziunalas possian sa participar en moda efficazia a la vita sociala ed economica ed a fatschentas publicas, particularmain a quellas che als pertutgan.</p></div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p class="absatz man-space-before-4">Las parts contractantas renunzian a mesiras che midan las relaziuns demograficas en regiuns che vegnan abitadas da commembers da minoritads naziunalas e che han l’intent da restrenscher ils dretgs e las libertads che resultan dals princips fixads en questa Convenziun da basa.</p></div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas s’obligheschan da betg intervegnir en il dretg da commembers da minoritads naziunalas da stabilir e da tgirar libramain e paschaivlamain contacts sur ils cunfins ora cun persunas che vivan legalmain en auters stadis, en spezial cun persunas cun la medema identitad etnica, culturala, linguistica u religiusa ubain cun il medem patrimoni cultural.</p>
<p class="absatz man-space-before-4"><sup>2</sup> Las parts contractantas s’obligheschan da betg intervegnir en il dretg da commembers da minoritads naziunalas da sa participar ad activitads d’organisaziuns nunguvernamentalas tant sin plaun naziunal sco er internaziunal.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p class="absatz man-space-before-4"><sup>1</sup> Las parts contractantas sa stentan da far, sche quai è necessari, convenziuns bilateralas e multilateralas cun auters stadis, particularmain cun stadis vischins, per garantir la protecziun da commembers da las minoritads naziunalas pertutgadas.</p>
<p class="absatz man-space-before-4"><sup>2</sup> Eventualmain prendan las parts contractantas mesiras per promover la collavuraziun transcunfinala.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a>
</h6>
<div class="collapseable"><p class="absatz man-space-before-4">Las parts contractantas s’obligheschan da respectar e da realisar ils princips fixads en questa Convenziun da basa e da far en quest connex restricziuns, limitaziuns u divergenzas, premess che talas sajan necessarias, mo uschè lunsch che talas èn previsas en convenziuns da dretg internaziunal, en spezial en la Convenziun per la protecziun dals dretgs umans e da las libertads fundamentalas ed en ils protocols respectivs, ed èn impurtantas per ils dretgs e per las libertads che resultan dals princips numnads.</p></div></article>
</div></section><section id="tit_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_III">Part III</a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a>
</h6>
<div class="collapseable"><p class="absatz man-space-before-4">Exercitond ils dretgs e las libertads che resultan dals princips fixads en questa Convenziun da basa ston ils commembers d’ina minoritad naziunala respectar las prescripziuns giuridicas naziunalas ed ils dretgs dals auters, particularmain quels dals commembers da la maioritad u d’autras minoritads naziunalas.</p></div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable"><p class="absatz man-space-before-4">Las disposiziuns da questa Convenziun da basa n’èn betg d’interpretar uschia sco sch’ellas concedissan il dretg da pratitgar x-ina activitad u da far x-ina acziun che cuntrafa als princips fundamentals dal dretg internaziunal, en spezial da l’egualitad suverana, da l’integritad territoriala e da l’independenza politica dals stadis.</p></div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable"><p class="absatz man-space-before-4">Las disposiziuns da questa Convenziun da basa n’èn betg d’interpretar sco restricziun u reducziun dals dretgs umans e da las libertads fundamentalas ch’èn garantids sin basa da las leschas d’ina part contractanta u sin basa d’ina autra convenziun, da la quala ella è part contractanta.</p></div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable"><p class="absatz man-space-before-4">Ils dretgs e las libertads che resultan dals princips fixads en questa Convenziun da basa èn da chapir, uschenavant ch’els èn object d’ina disposiziun correspundenta en la Convenziun per la protecziun dals dretgs umans e da las libertads fundamentalas u dals protocols respectivs, en concordanza cun tals.</p></div></article>
</div></section><section id="tit_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_IV">Part IV</a>
</h1>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b></a>
</h6>
<div class="collapseable">
<p class="absatz man-space-before-4"><sup>1</sup> Il Comité dals ministers dal Cussegl da l’Europa surveglia la realisaziun da questa Convenziun da basa tras las parts contractantas.</p>
<p class="absatz man-space-before-4"><sup>2</sup> Parts contractantas che n’èn betg commembras dal Cussegl da l’Europa, sa participeschan al mecanissem da realisaziun en ina moda e maniera che sto anc vegnir fixada.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b></a>
</h6>
<div class="collapseable">
<p class="absatz man-space-before-4"><sup>1</sup> Entaifer 1 onn suenter che questa Convenziun da basa è entrada en vigur per ina part contractanta, transferescha quella al secretari general dal cussegl da l’Europa infurmaziuns cumplettas davart las mesiras legislativas e davart autras mesiras ch’ella ha prendì per realisar ils princips fixads en questa Convenziun da basa.</p>
<p class="absatz man-space-before-4"><sup>2</sup> Suenter transferescha mintga part contractanta al secretari general regularmain ed uschè savens sco ch’il Comité dals ministers pretenda quai mintga ulteriura infurmaziun ch’è impurtanta per la realisaziun da questa Convenziun da basa.</p>
<p class="absatz man-space-before-4"><sup>3</sup> Il secretari general transmetta las infurmaziuns, ch’èn vegnidas transferidas tenor quest artitgel, al Comité dals ministers.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a>
</h6>
<div class="collapseable">
<p class="absatz man-space-before-4"><sup>1</sup> Per giuditgar l’adequatezza da las mesiras che las parts contractantas han prendì per realisar ils princips fixads en questa Convenziun da basa vegn il Comité dals ministers sustegnì d’in comité consultativ, dal qual ils commembers han enconuschientschas professiunalas renconuschidas sin il champ da la protecziun da minoritads naziunalas.</p>
<p class="absatz man-space-before-4"><sup>2</sup> La cumposiziun da quest Comité consultativ e sia procedura vegnan fixadas dal Comité dals ministers entaifer 1 onn suenter l’entrada en vigur da questa Convenziun da basa.</p>
</div></article>
</div></section><section id="tit_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_V">Part V</a>
</h1>
<div class="collapseable">
<article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b></a>
</h6>
<div class="collapseable"><p class="absatz man-space-before-4">Questa Convenziun da basa stat a disposiziun per la suttascripziun tras ils stadis commembers dal Cussegl da l’Europa. Fin al di da sia entrada en vigur stat questa Convenziun da basa a disposiziun per la suttascripziun er a mintga auter stadi ch’è envidà dal Comité dals ministers da far quai. Ella sto vegnir ratifitgada, acceptada u approvada. Ils documents da ratificaziun, d’acceptaziun u d’approvaziun vegnan depositads tar il secretari general dal Cussegl da l’Europa.</p></div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b></a>
</h6>
<div class="collapseable">
<p class="absatz man-space-before-4"><sup>1</sup> Questa Convenziun da basa entra en vigur l’emprim di dal mais che suonda ina perioda da 3 mais suenter il di che 12 stadis commembers dal Cussegl da l’Europa han dà lur consentiment da suttastar a la Convenziun da basa tenor l’artitgel 27.</p>
<p class="absatz man-space-before-4"><sup>2</sup> Per mintga stadi commember che dat pli tard ses consentiment da suttastar a questa Convenziun da basa, entra quella en vigur l’emprim di dal mais che suonda ina perioda da 3 mais suenter il deposit dal document da ratificaziun, d’acceptaziun u d’approvaziun.</p>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b></a>
</h6>
<div class="collapseable">
<p class="absatz man-space-before-4"><sup>1</sup> Suenter l’entrada en vigur da questa Convenziun da basa e suenter la consultaziun dals stadis contractants po il Comité dals ministers dal Cussegl da l’Europa envidar, cun in conclus prendì cun la maioritad previsa en l’artitgel 20 paragraf d dals Statuts dal Cussegl da l’Europa, mintga stadi che n’è betg commember dal Cussegl da l’Europa e ch’è vegnì envidà tenor l’artitgel 27 da suttascriver la Convenziun da basa, ma che n’ha anc betg fatg quai, sco er mintga auter stadi che n’è betg commember dal Cussegl da l’Europa a sa participar a la Convenziun da basa.</p>
<p class="absatz man-space-before-4"><sup>2</sup> La Convenziun da basa entra en vigur per mintga stadi che sa participescha l’emprim di dal mais che suonda ina perioda da 3 mais suenter il deposit dal document da participaziun tar il secretari general dal Cussegl da l’Europa.</p>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b></a>
</h6>
<div class="collapseable">
<p class="absatz man-space-before-4"><sup>1</sup> Cun suttascriver u cun depositar ses document da ratificaziun, d’acceptaziun, d’approvaziun u da participaziun po mintga stadi designar singuls u plirs territoris naziunals, dals quals el segirescha las relaziuns internaziunalas, per ils quals questa Convenziun da basa vegn applitgada.</p>
<p class="absatz man-space-before-4"><sup>2</sup> Cun ina decleranza drizzada al secretari general dal cussegl da l’Europa po mintga stadi extender pli tard da tut temp l’applicaziun da questa Convenziun da basa sin mintga auter territori naziunal fixà en la decleranza. La Convenziun da basa entra en vigur per quest territori naziunal l’emprim di dal mais che suonda ina perioda da 3 mais suenter l’entrada da la decleranza tar il secretari general.</p>
<p class="absatz man-space-before-4"><sup>3</sup> Mintga decleranza fatga tenor ils alineas 1 e 2 po vegnir revocada areguard mintga territori naziunal numnà en quella cun ina notificaziun drizzada al secretari general. La revocaziun daventa valaivla l’emprim di dal mais che suonda ina perioda da 3 mais suenter l’entrada da la notificaziun tar il secretari general.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b></a>
</h6>
<div class="collapseable">
<p class="absatz man-space-before-4"><sup>1</sup> Mintga part contractanta po desdir questa Convenziun da basa da tut temp cun ina notificaziun adressada al secretari general dal Cussegl da l’Europa.</p>
<p class="absatz man-space-before-4"><sup>2</sup> La desditga daventa valaivla l’emprim di dal mais che suonda ina perioda da 6 mais suenter l’entrada da la notificaziun tar il secretari general.</p>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b></a>
</h6>
<div class="collapseable">
<p class="absatz man-space-before-4">Il secretari general dal Cussegl da l’Europa notifitgescha per ils stadis commembers dal Cussegl, per auters stadis sutsegnaders e per mintga stadi ch’è sa participà a questa Convenziun da basa:</p>
<dl class="man-space-after-0">
<dt class="man-space-before-4">a) </dt>
<dd class="man-space-before-4">mintga suttascripziun;</dd>
<dt class="man-space-before-4">b) </dt>
<dd class="man-space-before-4">il deposit da mintga document da ratificaziun, d’acceptaziun, d’approvaziun u da participaziun;</dd>
<dt class="man-space-before-4">c) </dt>
<dd class="man-space-before-4">tut ils termins da l’entrada en vigur da questa Convenziun da basa tenor ils artitgels 28, 29 e 30;</dd>
<dt class="man-space-before-4">d) </dt>
<dd class="man-space-before-4">mintga autra acziun, notificaziun u communicaziun en connex cun questa Convenziun da basa.</dd>
</dl>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Suttascripziuns</a>
</h1>
<div class="collapseable">
<p class="schlussint man-space-before-20 man-space-after-14"><i>Per confermar quai</i> han ils sutsegnaders ch’èn autorisads da far quai suttascrit questa Convenziun da basa.</p>
<p class="absatz man-space-before-4">Fatg a Strassburg il 1. da favrer 1995 en englais ed en franzos – il text è liant en tuttas duas linguas – en in sulet exemplar che vegn deponì en l’archiv dal Cussegl da l’Europa. Il secretari general dal Cussegl da l’Europa transferescha copias certifitgadas a tut ils stadis commembers dal Cussegl da l’Europa ed a tut ils stadis che vegnan envidads da suttascriver u da sa participar a questa Convenziun da basa.</p>
<?del-struct abstand18pt><p class="absatzkurs man-font-style-italic man-space-before-4"> (I suondan las suttascripziuns)</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="scope">
<section id="scope_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#scope_u1">Champ d’applicaziun ils 26 da settember 2024</a><span class="man-font-weight-normal"><sup><a href="#fn-d6419e595" id="fnbck-d6419e595">4</a></sup></span>
</h1>
<div class="footnotes"><p id="fn-d6419e595"><sup><a href="#fnbck-d6419e595">4</a></sup><sup></sup>  <a href="https://fedlex.data.admin.ch/eli/oc/2002/360" target="_blank">AS <b>2002</b> 2630</a>; <b></b><a href="https://fedlex.data.admin.ch/eli/oc/2006/643" target="_blank"><b>2006</b> 4249</a>; <b></b><a href="https://fedlex.data.admin.ch/eli/oc/2024/530" target="_blank"><b>2024</b> 530</a>. Ina versiun actualisada dal champ d’applicaziun è publitgada sin la plattafurma da publicaziun dal dretg federal «Fedlex» sut la suandanta adressa: <a href="https://www.fedlex.admin.ch/de/treaty" target="_blank">				www.fedlex.admin.ch/de/treaty			</a></p></div>
<div class="collapseable">
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Stadis contractants</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Ratificaziun<br>Participaziun (P)</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3"></p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Entrada en vigur</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3"></p>
				</th>
			</tr>
			<tr>
				
				
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
			</tr>
			<tr>
				
				<td>
					
					<p class="man-template-tab-krpr">Albania</p>
				</td>
				<td>
					
					<p class="man-template-tab-krpr">28 da settember</p>
				</td>
				<td>
					
					<p class="man-template-tab-krpr">1999</p>
				</td>
				<td>
					
					<p class="man-template-tab-krpr">1. da schaner</p>
				</td>
				<td>
					
					<p class="man-template-tab-krpr">2000</p>
				</td>
			</tr>
			<tr>
				
				<td>
					
					<p class="man-template-tab-krpr">Armenia</p>
				</td>
				<td>
					
					<p class="man-template-tab-krpr">20 da fanadur</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da november</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Aserbaidschan*</p>
				</td>
				<td>
					
					<p class="man-template-tab-krpr">26 da zercladur</p>
				</td>
				<td>
					
					<p class="man-template-tab-krpr">2000 P</p>
				</td>
				<td>
					
					<p class="man-template-tab-krpr">1. d’october</p>
				</td>
				<td>
					
					<p class="man-template-tab-krpr">2000</p>
				</td>
			</tr>
			<tr>
				
				<td>
					
					<p class="man-template-tab-krpr">Bosnia ed Erzegovina</p>
				</td>
				<td>
					
					<p class="man-template-tab-krpr">24 da favrer</p>
				</td>
				<td>
					
					<p class="man-template-tab-krpr">2000 P</p>
				</td>
				<td>
					
					<p class="man-template-tab-krpr">1. da zercladur</p>
				</td>
				<td>
					
					<p class="man-template-tab-krpr">2000</p>
				</td>
			</tr>
			<tr>
				
				<td>
					
					<p class="man-template-tab-krpr">Bulgaria*</p>
				</td>
				<td>
					
					<p class="man-template-tab-krpr"> 7 da matg</p>
				</td>
				<td>
					
					<p class="man-template-tab-krpr">1999</p>
				</td>
				<td>
					
					<p class="man-template-tab-krpr">1. da settember</p>
				</td>
				<td>
					
					<p class="man-template-tab-krpr">1999</p>
				</td>
			</tr>
			<tr>
				
				<td>
					
					<p class="man-template-tab-krpr">Danemarc*</p>
				</td>
				<td>
					
					<p class="man-template-tab-krpr">22 da settember</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Germania*</p>
				</td>
				<td>
					
					<p class="man-template-tab-krpr">10 da settember</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Estonia*</p>
				</td>
				<td>
					
					<p class="man-template-tab-krpr"> 6 da schaner</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Finlanda</p>
				</td>
				<td>
					
					<p class="man-template-tab-krpr"> 3 d’october</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Georgia</p>
				</td>
				<td>
					
					<p class="man-template-tab-krpr">22 da december</p>
				</td>
				<td>
					
					<p class="man-template-tab-krpr">2005</p>
				</td>
				<td>
					
					<p class="man-template-tab-krpr">1. d’avrigl</p>
				</td>
				<td>
					
					<p class="man-template-tab-krpr">2006</p>
				</td>
			</tr>
			<tr>
				
				<td>
					
					<p class="man-template-tab-krpr">Irlanda</p>
				</td>
				<td>
					
					<p class="man-template-tab-krpr"> 7 da matg</p>
				</td>
				<td>
					
					<p class="man-template-tab-krpr">1999</p>
				</td>
				<td>
					
					<p class="man-template-tab-krpr">1. da settember</p>
				</td>
				<td>
					
					<p class="man-template-tab-krpr">1999</p>
				</td>
			</tr>
			<tr>
				
				<td>
					
					<p class="man-template-tab-krpr">Italia</p>
				</td>
				<td>
					
					<p class="man-template-tab-krpr"> 3 da november</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da mars</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Croazia</p>
				</td>
				<td>
					
					<p class="man-template-tab-krpr">11 d’october</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Lettonia*</p>
				</td>
				<td>
					
					<p class="man-template-tab-krpr">  6 da zercladur</p>
				</td>
				<td>
					
					<p class="man-template-tab-krpr">2005</p>
				</td>
				<td>
					
					<p class="man-template-tab-krpr">1. d’october</p>
				</td>
				<td>
					
					<p class="man-template-tab-krpr">2005</p>
				</td>
			</tr>
			<tr>
				
				<td>
					
					<p class="man-template-tab-krpr">Liechtenstein*</p>
				</td>
				<td>
					
					<p class="man-template-tab-krpr">18 da november</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da mars</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Lituania</p>
				</td>
				<td>
					
					<p class="man-template-tab-krpr">23 da mars</p>
				</td>
				<td>
					
					<p class="man-template-tab-krpr">2000</p>
				</td>
				<td>
					
					<p class="man-template-tab-krpr">1. da fanadur</p>
				</td>
				<td>
					
					<p class="man-template-tab-krpr">2000</p>
				</td>
			</tr>
			<tr>
				
				<td>
					
					<p class="man-template-tab-krpr">Malta*</p>
				</td>
				<td>
					
					<p class="man-template-tab-krpr">10 da favrer</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da zercladur</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Moldavia</p>
				</td>
				<td>
					
					<p class="man-template-tab-krpr">20 da november</p>
				</td>
				<td>
					
					<p class="man-template-tab-krpr">1996</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Montenegro</p>
				</td>
				<td>
					
					<p class="man-template-tab-krpr">11 da matg</p>
				</td>
				<td>
					
					<p class="man-template-tab-krpr">2001 P</p>
				</td>
				<td>
					
					<p class="man-template-tab-krpr">6 da zercladur</p>
				</td>
				<td>
					
					<p class="man-template-tab-krpr">2006</p>
				</td>
			</tr>
			<tr>
				
				<td>
					
					<p class="man-template-tab-krpr">Pajais Bass* <sup>a</sup></p>
				</td>
				<td>
					
					<p class="man-template-tab-krpr">16 da favrer</p>
				</td>
				<td>
					
					<p class="man-template-tab-krpr">2005</p>
				</td>
				<td>
					
					<p class="man-template-tab-krpr">1. da zercladur</p>
				</td>
				<td>
					
					<p class="man-template-tab-krpr">2005</p>
				</td>
			</tr>
			<tr>
				
				<td>
					
					<p class="man-template-tab-krpr">Macedonia dal Nord*</p>
				</td>
				<td>
					
					<p class="man-template-tab-krpr">10 d’avrigl</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Norvegia</p>
				</td>
				<td>
					
					<p class="man-template-tab-krpr">17 da mars</p>
				</td>
				<td>
					
					<p class="man-template-tab-krpr">1999</p>
				</td>
				<td>
					
					<p class="man-template-tab-krpr">1. da fanadur</p>
				</td>
				<td>
					
					<p class="man-template-tab-krpr">1999</p>
				</td>
			</tr>
			<tr>
				
				<td>
					
					<p class="man-template-tab-krpr">Austria*</p>
				</td>
				<td>
					
					<p class="man-template-tab-krpr">31 da mars</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da fanadur</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Pologna*</p>
				</td>
				<td>
					
					<p class="man-template-tab-krpr">20 da december</p>
				</td>
				<td>
					
					<p class="man-template-tab-krpr">2000</p>
				</td>
				<td>
					
					<p class="man-template-tab-krpr">1. d’avrigl</p>
				</td>
				<td>
					
					<p class="man-template-tab-krpr">2001</p>
				</td>
			</tr>
			<tr>
				
				<td>
					
					<p class="man-template-tab-krpr">Rumenia</p>
				</td>
				<td>
					
					<p class="man-template-tab-krpr">11 da matg</p>
				</td>
				<td>
					
					<p class="man-template-tab-krpr">1995</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">San Marino</p>
				</td>
				<td>
					
					<p class="man-template-tab-krpr"> 5 da december</p>
				</td>
				<td>
					
					<p class="man-template-tab-krpr">1996</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Svezia*</p>
				</td>
				<td>
					
					<p class="man-template-tab-krpr"> 9 da favrer</p>
				</td>
				<td>
					
					<p class="man-template-tab-krpr">2000</p>
				</td>
				<td>
					
					<p class="man-template-tab-krpr">1. da zercladur</p>
				</td>
				<td>
					
					<p class="man-template-tab-krpr">2000</p>
				</td>
			</tr>
			<tr>
				
				<td>
					
					<p class="man-template-tab-krpr">Svizra*</p>
				</td>
				<td>
					
					<p class="man-template-tab-krpr">21 d’october</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1999</p>
				</td>
			</tr>
			<tr>
				
				<td>
					
					<p class="man-template-tab-krpr">Serbia</p>
				</td>
				<td>
					
					<p class="man-template-tab-krpr">11 da matg</p>
				</td>
				<td>
					
					<p class="man-template-tab-krpr">2001 P</p>
				</td>
				<td>
					
					<p class="man-template-tab-krpr">1. da settember</p>
				</td>
				<td>
					
					<p class="man-template-tab-krpr">2001</p>
				</td>
			</tr>
			<tr>
				
				<td>
					
					<p class="man-template-tab-krpr">Slovachia</p>
				</td>
				<td>
					
					<p class="man-template-tab-krpr">14 da settember</p>
				</td>
				<td>
					
					<p class="man-template-tab-krpr">1995</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Slovenia*</p>
				</td>
				<td>
					
					<p class="man-template-tab-krpr">25 da mars</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da fanadur</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Spagna</p>
				</td>
				<td>
					
					<p class="man-template-tab-krpr"> 1. da settember</p>
				</td>
				<td>
					
					<p class="man-template-tab-krpr">1995</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Republica Tscheca</p>
				</td>
				<td>
					
					<p class="man-template-tab-krpr">18 da december</p>
				</td>
				<td>
					
					<p class="man-template-tab-krpr">1997</p>
				</td>
				<td>
					
					<p class="man-template-tab-krpr">1. d’avrigl</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Ucraina</p>
				</td>
				<td>
					
					<p class="man-template-tab-krpr">26 da schaner</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da matg</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Ungaria</p>
				</td>
				<td>
					
					<p class="man-template-tab-krpr">25 da settember</p>
				</td>
				<td>
					
					<p class="man-template-tab-krpr">1995</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Reginavel Unì</p>
				</td>
				<td>
					
					<p class="man-template-tab-krpr">15 da schaner</p>
				</td>
				<td>
					
					<p class="man-template-tab-krpr">1998</p>
				</td>
				<td>
					
					<p class="man-template-tab-krpr">1. da matg</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="man-template-tab-krpr">Cipra</p>
				</td>
				<td>
					
					<p class="man-template-tab-krpr"> 4 da zercladur</p>
				</td>
				<td>
					
					<p class="man-template-tab-krpr">1996</p>
				</td>
				<td>
					
					<p class="man-template-tab-krpr">1. da favrer</p>
				</td>
				<td>
					
					<p class="man-template-tab-krpr">1998</p>
				</td>
			</tr>
			<tr>
				
				<td>
					
					<p class="tababstandnach"></p>
				</td>
				<td>
					
					<p class="tababstandnach"></p>
				</td>
				<td>
					
					<p class="tababstandnach"></p>
				</td>
				<td>
					
					<p class="tababstandnach"></p>
				</td>
				<td>
					
					<p class="tababstandnach"></p>
				</td>
			</tr>
			<tr>
				
				
				<td colspan="5"><dl class="man-space-after-0">
<dt class="man-space-before-3">* </dt>
<dd class="man-space-before-3">Resalvas e decleraziuns.<br>Las resalvas e las decleraziuns na vegnan betg publitgadas en la CULF, cun excepziun da quellas da la Svizra. Ils texts franzos ed englais pon vegnir consultads sin la pagina d’internet dal Cussegl da l’Europa: <a href="http://conventions.coe.int" target="_blank">
							http://conventions.coe.int
						</a> u vegnir retratgs tar la Direcziun da dretg internaziunal public, Secziun dals contracts internaziunals, 3003 Berna.</dd>
</dl></td>
			</tr>
			<tr>
				
				<td colspan="5"><dl class="man-space-after-0">
<dt class="man-space-after-3">
<sup>a</sup><sup> </sup>
</dt>
<dd class="man-space-after-3">
<sup></sup>Per il Reginavel en l’Europa.</dd>
</dl></td>
			</tr>
		</table></div>
</div></section><section id="decl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#decl_u2">Decleranza</a>
</h1>
<div class="collapseable">
<p class="man-template-tab-untertit man-space-before-8">Svizra</p>
<p class="absatz man-space-before-4">La Svizra declera che las minoritads naziunalas en il senn da la Convenziun da basa èn en Svizra gruppas da persunas ch’èn – en quai che reguarda il dumber da persunas – pli pitschnas ch’il rest da la populaziun da la Svizra u d’in chantun, possedan la naziunalitad svizra, tgiran relaziuns fixas e duraivlas, ch’existan gia daditg cun la Svizra, ed èn animadas da mantegnair cuminaivlamain quai che caracterisescha lur identitad communabla, en spezial lur cultura, lur tradiziuns, lur religiun e lur lingua.</p>
<p class="absatz man-space-before-4">La Svizra declera che las disposiziuns da la Convenziun da basa che reglan l’applicaziun da la lingua en la relaziun tranter persunas singulas e las autoritads administrativas valian senza pregiuditgar ils princips applitgads da la Confederaziun e dals chantuns cun fixar las linguas uffizialas.</p>
</div></section>
</div>
</div></body>
</html>
