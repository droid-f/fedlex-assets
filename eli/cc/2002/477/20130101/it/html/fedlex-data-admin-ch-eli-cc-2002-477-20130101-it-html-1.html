<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2002-477-20130101-it-docx</title>
</head>
<body><div id="lawcontent">
<div id="preface">
<!--946.201.1 --><p class="srnummer ">946.201.1 </p>
<!--946.201.1 --><p class="srnummer ">946.201.1 </p>
<h1 class="erlasstitel botschafttitel ">Ordinanza<br>concernente la sorveglianza dell’importazione <br>di determinati beni industriali</h1>
<p>dell’11 settembre 2002 (Stato 1° gennaio 2013)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 1 della legge del 25 giugno 1982<sup><a href="#fn-d6e24" id="fnbck-d6e24">1</a></sup> sulle misure economiche esterne,</p>
<p>ordina:</p>
<div class="footnotes"><p id="fn-d6e24"><sup><a href="#fnbck-d6e24">1</a></sup> <a href="https://fedlex.data.admin.ch/eli/cc/1982/1923_1923_1923" target="_blank">RS <b>946.201</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e campo d’applicazione</a>
</h6>
<div class="collapseable"> <p>L’importazione di determinati beni industriali menzionati nei capitoli 72 e 73 della Tariffa doganale svizzera<sup><a href="#fn-d6e44" id="fnbck-d6e44">2</a></sup> è soggetta all’obbligo di autorizzazione al fine di sorvegliare l’evoluzione dei flussi commerciali.</p>
<div class="footnotes"><p id="fn-d6e44"><sup><a href="#fnbck-d6e44">2</a></sup> <a href="https://fedlex.data.admin.ch/eli/cc/1987/1871_1871_1871" target="_blank">RS<b> 632.10</b></a>,<b> </b>All.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obbligo di autorizzazione</a>
</h6>
<div class="collapseable"> <p><sup>1</sup> L’ufficio doganale può sdoganare merci soggette all’obbligo di autorizzazione soltanto se sono accompagnate da un’autorizzazione di importazione e se sono rispettati i limiti di tolleranza di cui all’articolo 5.</p>
<p><sup>2</sup> Il Dipartimento federale dell’economia, della formazione e della ricerca (DEFR)<sup><a href="#fn-d6e68" id="fnbck-d6e68">3</a></sup> determina le merci la cui importazione è soggetta all’obbligo di autorizzazione.</p>
<p><sup>3</sup> Esso può esentare i piccoli invii dall’obbligo di autorizzazione.</p>
<div class="footnotes"><p id="fn-d6e68"><sup><a href="#fnbck-d6e68">3</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2013. Di detta mod. è tenuto conto in tutto il presente testo.</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Procedura di autorizzazione</a>
</h6>
<div class="collapseable"> <p><sup>1</sup> Le autorizzazioni di importazione sono rilasciate su richiesta a persone e a imprese rispettivamente con domicilio o sede nel territorio doganale svizzero.</p>
<p><sup>2</sup> Le autorizzazioni sono rilasciate dal Segretariato di Stato dell’economia (Seco).</p>
<p><sup>3</sup> Esso rilascia l’autorizzazione per le quantità richieste entro i sette giorni feriali che seguono il deposito della domanda debitamente compilata. L’autorizzazione è gratuita.</p>
<p><sup>4</sup> L’autorizzazione è valida quattro mesi.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Domanda di importazione</a>
</h6>
<div class="collapseable"> <p><sup>1</sup> Le domande di importazioni devono contenere le seguenti indicazioni:</p>
<dl>
<dt>a. </dt>
<dd>nome e indirizzo completo del destinatario o del suo rappresentante autorizzato;</dd>
<dt>b. </dt>
<dd>nome e indirizzo completo dell’esportatore;</dd>
<dt>c. </dt>
<dd>Paese di origine della merce;</dd>
<dt>d. </dt>
<dd>Paese di provenienza;</dd>
<dt>e. </dt>
<dd>numero o quantità;</dd>
<dt>f. </dt>
<dd>designazione esatta della merce e voce della tariffa doganale svizzera;</dd>
<dt>g. </dt>
<dd>peso netto;</dd>
<dt>h. </dt>
<dd>valore franco confine della merce non sdoganata;</dd>
<dt>i. </dt>
<dd>data e firma del destinatario della merce o del suo rappresentante autorizzato.</dd>
</dl>
<p><sup>2</sup> Il DEFR può esigere che i documenti giustificativi quali fatture o conferme dell’ordinazione siano allegati alla domanda di importazione. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Limiti di tolleranza</a>
</h6>
<div class="collapseable"> <p>Si procede allo sdoganamento anche se il prezzo unitario effettivo della transazione eccede in misura minore del 5 per cento il prezzo indicato nella domanda di importazione o se la quantità totale della merce da importare eccede in misura minore del 5 per cento la quantità indicata nella domanda di importazione.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esecuzione</a>
</h6>
<div class="collapseable"> <p>L’Amministrazione federale delle dogane è incaricata dell’esecuzione alla frontiera.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable"> <p>La presente ordinanza entra in vigore il 12 settembre 2002.</p>
</div></article></main>
</div></body>
</html>
