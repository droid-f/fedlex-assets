<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2002-441-20180101-rm-docx</title>
</head>
<body><div id="lawcontent">
<div id="preface">
<!--143.1 --><p class="srnummer">143.1 </p>
<?del-struct abstand4pt><?del-struct abstand4pt><?del-struct abstand4pt><p>Rumantsch è ina lingua naziunala, ma ina lingua parzialmain uffiziala da la Confe­deraziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina vali­ditad legala.</p>
<?del-struct abstand4pt><?del-struct abstand4pt><?del-struct abstand4pt><h1 class="erlasstitel">Lescha federala <br>davart ils documents d’identitad dals burgais svizzers</h1>
<h2 class="erlasskurztitel">(Lescha davart ils documents d’identitad, LDI)</h2>
<?del-struct abstand18pt><p>dals 22 da zercladur 2001 (versiun dal 1. da schaner 2018)</p>
</div>
<div id="preamble">
<p>L’Assamblea federala da la Confederaziun svizra,</p>
<p>sa basond sin l’artitgel 38 alinea 1 da la Constituziun federala<sup><a href="#fn-d67445e32">1</a></sup>, <br>suenter avair gì invista da la missiva dal Cussegl federal dals 28 da zercladur 2000<sup><a href="#fn-d67445e42">2</a></sup>,</p>
<p>concluda:</p>
<div class="footnotes">
<p id="fn-d67445e32"><sup>1</sup> <a href="https://fedlex.data.admin.ch/eli/cc/1999/404/20200101">SR <b>101</b></a></p>
<p id="fn-d67445e42"><sup>2</sup> <a href="https://fedlex.data.admin.ch/eli/fga/2000/986">BBl <b>2000</b> 4751</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. part Disposiziuns generalas </a>
</h1>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Documents d’identitad </a>
</h6>
<div class="collapseable"> <p><sup>1</sup> Tut las burgaisas svizras e tut ils burgais svizzers han il dretg da survegnir in document d’identitad da mintga tip.</p>
<p><sup>2</sup> Documents d’identitad en il senn da questa lescha servan a cumprovar la naziuna­litad svizra e l’atgna identitad da la titulara u dal titular.</p>
<p><sup>3</sup> Il Cussegl federal fixescha ils tips da documents d’identitad e regla las particula­ritads dals documents d’identitad da las persunas che han privilegis ed immunitads tenor la Convenziun da Vienna dals 18 d’avrigl 1961<sup><a href="#fn-d67445e73">3</a></sup> davart las relaziuns diploma­ticas u tenor la Convenziun da Vienna dals 24 d’avrigl 1963<sup><a href="#fn-d67445e81">4</a></sup> davart las relaziuns consularas.</p>
<div class="footnotes">
<p id="fn-d67445e73"><sup>3</sup> <a href="https://fedlex.data.admin.ch/eli/cc/1964/435_431_431/20200507">SR <b>0.191.01</b></a></p>
<p id="fn-d67445e81"><sup>4</sup> <a href="https://fedlex.data.admin.ch/eli/cc/1968/887_927_843/20160616">SR <b>0.191.02</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Cuntegn dal document d’identitad </a>
</h6>
<div class="collapseable"> <p><sup>1</sup> Il document d’identitad sto cuntegnair las suandantas datas:</p>
<dl>
<dt>a.</dt>
<dd>num uffizial;</dd>
<dt>b.</dt>
<dd>prenum(s);</dd>
<dt>c.</dt>
<dd>schlattaina;</dd>
<dt>d.</dt>
<dd>data da naschientscha;</dd>
<dt>e.</dt>
<dd>lieu d’origin;</dd>
<dt>f.</dt>
<dd>naziunalitad;</dd>
<dt>g.</dt>
<dd>grondezza;</dd>
<dt>h.</dt>
<dd>suttascripziun;</dd>
<dt>i.</dt>
<dd>fotografia;</dd>
<dt>j.</dt>
<dd>autoritad emettenta;</dd>
<dt>k.</dt>
<dd>data da l’emissiun;</dd>
<dt>l.</dt>
<dd>data da la scadenza da la valaivladad;</dd>
<dt>m.</dt>
<dd>numer dal document d’identitad e tip dal document d’identitad.</dd>
</dl>
<p><sup>2</sup> Las datas tenor ils bustabs a – d, f, k – m cuntegna il document d’identitad er en ina furma ch’è legibla electronicamain.</p>
<p><sup>2bis</sup> Il document d’identitad po vegnir munì cun in chip da datas. Il chip da datas po cuntegnair in maletg da la fatscha e las improntas dals dets da la possessura u dal possessur. Er las ulteriuras datas tenor ils alineas 1, 3, 4 e 5 pon vegnir registradas sin il chip da datas.<sup><a href="#fn-d67445e146">5</a></sup></p>
<p><sup>2ter</sup> Il Cussegl federal fixescha, tge tips da documents d’identitad che vegnan munids cun in chip da datas e tge datas che duain vegnir registradas sin quest chip.<sup><a href="#fn-d67445e165">6</a></sup> El garantescha ch’i po er vegnir dumandada ina carta d’identitad senza chip.<sup><a href="#fn-d67445e182">7</a></sup></p>
<p><sup>2quater</sup> Plinavant po il document d’identitad cuntegnair ina identitad electronica per funcziuns d’autentificaziun, da signatura e da codaziun.<sup><a href="#fn-d67445e201">8</a></sup></p>
<p><sup>3</sup> Il document d’identitad po cuntegnair restricziuns dal champ d’applicaziun.</p>
<p><sup>4</sup> Sin dumonda da la petenta u dal petent po il document d’identitad cuntegnair il num d’allianza, il num entaifer in urden religius, il num d’artista u d’artist ubain il num da partenadi sco er indicaziuns davart caracteristicas spezialas, sco impedi­ments, protesas u implantats.<sup><a href="#fn-d67445e223">9</a></sup></p>
<p><sup>5</sup> Sin dumonda po il document d’identitad per persunas minorennas<sup><a href="#fn-d67445e242">10</a></sup> cuntegnair ils nums da la represchentanza legala<sup><a href="#fn-d67445e257">11</a></sup>.</p>
<div class="footnotes">
<p id="fn-d67445e146"><sup>5</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e165"><sup>6</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e182"><sup>7</sup> La segunda frasa è vegnida agiuntada a basa da la cifra I da la Lescha federala dals 17 da zer. 2011 (dumondas per cartas d’identitad betg biometricas tar la vischnanca da domicil), en vigur dapi il 1. da mars 2012 (<a href="https://fedlex.data.admin.ch/eli/oc/2011/727">AS <b>2011 </b>5003</a>; <a href="https://fedlex.data.admin.ch/eli/fga/2011/297">BBl <b>2011 </b>2277 </a><a href="https://fedlex.data.admin.ch/eli/fga/2011/299">2291</a>).</p>
<p id="fn-d67445e201"><sup>8</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e223"><sup>9</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e242"><sup>10</sup> Designaziun tenor la cifra 2 da l’agiunta da la LF dals 19 da dec. 2008 (protecziun da creschids, dretg da persunas e d’uffants), en vigur dapi il 1. da schan. 2013 (<a href="https://fedlex.data.admin.ch/eli/oc/2011/114">AS <b>2011 </b>725</a>; <a href="https://fedlex.data.admin.ch/eli/fga/2006/899">BBl <b>2006 </b>7001</a>). Questa midada è vegnida resguardada en tut la lescha.</p>
<p id="fn-d67445e257"><sup>11</sup> Designaziun tenor la cifra 2 da l’agiunta da la LF dals 19 da dec. 2008 (protecziun da creschids, dretg da persunas e d’uffants), en vigur dapi il 1. da schan. 2013 (<a href="https://fedlex.data.admin.ch/eli/oc/2011/114">AS <b>2011 </b>725</a>; <a href="https://fedlex.data.admin.ch/eli/fga/2006/899">BBl <b>2006 </b>7001</a>). Questa midada è vegnida resguardada en tut la lescha.</p>
</div>
</div></article><article id="art_2_a"><a name="a2a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2_a"><b>Art. 2</b><i>a</i></a><sup><a href="#fn-d67445e276">12</a></sup><a href="#art_2_a"> Segirezza e lectura dal chip da datas </a>
</h6>
<div class="collapseable"> <p><sup>1</sup> Il chip da datas sto vegnir protegì cunter falsificaziuns e cunter ina lectura nunauto­risada. Il Cussegl federal fixescha las pretensiuns tecnicas correspundentas.</p>
<p><sup>2</sup> Il Cussegl federal è autorisà da far contracts cun auters stadis davart la lectura da las improntas dals dets ch’èn registradas sin il chip da datas, premess che quests sta­dis hajan ina protecziun da datas ch’è equivalenta a la protecziun da datas svizra. </p>
<p><sup>3</sup> El po autorisar las interpresas da transport, ils gestiunaris d’eroports sco er auters posts adequats che ston verifitgar l’identitad d’ina persuna, da leger las improntas dals dets ch’èn registradas sin il chip da datas.</p>
<div class="footnotes"><p id="fn-d67445e276"><sup>12</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Valaivladad </a>
</h6>
<div class="collapseable"> <p>Documents d’identitad han ina valaivladad limitada. Il Cussegl federal regla la durada da lur valaivladad.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. part Emissiun, producziun, privaziun e perdita dal document d’identitad</a><b><sup><a href="#fn-d67445e318">13</a></sup></b><a href="#sec_2"> </a>
</h1>
<div class="footnotes"><p id="fn-d67445e318"><sup>13</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
<div class="collapseable">
<br><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Autoritad emettenta </a>
</h6>
<div class="collapseable"> <p><sup>1</sup> Documents d’identitad vegnan emess en Svizra tras ils posts che vegnan designads dals chantuns. Il Cussegl federal po designar ulteriurs posts. Sch’in chantun ha pliras autoritads emettentas, determinescha el ina da quellas sco post ch’è responsabel per emetter ils documents d’identitad.<sup><a href="#fn-d67445e348">14</a></sup></p>
<p><sup>2</sup> Documents d’identitad vegnan emess a l’exteriur tras ils posts che vegnan desi­gnads dals Cussegl federal.</p>
<p><sup>3</sup> Il Cussegl federal regla las cumpetenzas localas e materialas.</p>
<div class="footnotes"><p id="fn-d67445e348"><sup>14</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article><article id="art_4_a"><a name="a4a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d67445e374">15</a></sup><a href="#art_4_a"><i></i> <i></i>Dumondas per cartas d’identitad tar la vischnanca da domicil </a>
</h6>
<div class="collapseable"> <p><sup>1</sup> Ils chantuns pon autorisar las vischnancas da domicil d’acceptar dumondas d’emetter cartas d’identitad senza chip. En quest cas è il post designà dal chantun tenor l’alinea 1 da l’artitgel 4 l’autoritad emettenta e damai responsabel per examinar ed elavurar questas dumondas.</p>
<p><sup>2</sup> Il Cussegl federal po autorisar ils chantuns da permetter a las vischnancas da domicil d’acceptar er dumondas per auters tips da cartas d’identitad.</p>
<div class="footnotes"><p id="fn-d67445e374"><sup>15</sup> Integrà tras la cifra I da la Lescha federala dals 17 da zer. 2011 (dumondas per cartas d’identitad betg biometricas tar la vischnanca da domicil), en vigur dapi il 1. da mars 2012 (<a href="https://fedlex.data.admin.ch/eli/oc/2011/727">AS <b>2011 </b>5003</a>; <a href="https://fedlex.data.admin.ch/eli/fga/2011/297">BBl <b>2011 </b>2277 </a><a href="https://fedlex.data.admin.ch/eli/fga/2011/299">2291</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d67445e406">16</a></sup><a href="#art_5"> Dumonda d’emissiun </a>
</h6>
<div class="collapseable"> <p><sup>1</sup> Tgi che vul in document d’identitad, sto sa preschentar persunalmain en Svizra tar il post ch’è vegnì designà dal chantun u a l’exteriur tar la represchentanza svizra, ed inoltrar là la dumonda d’emetter in document d’identitad. Persunas minorennas e persunas sut curatella cumplessiva<sup><a href="#fn-d67445e429">17</a></sup> dovran il consentiment en scrit da lur represchentanza legala.</p>
<p><sup>2</sup> Il Cussegl federal decretescha disposiziuns davart la procedura da dumonda e d’emissiun, en spezial concernent:</p>
<dl>
<dt>a.</dt>
<dd>las datas che dastgan vegnir utilisadas per emetter ils documents d’identitad e las funtaunas da questas datas;</dd>
<dt>b.<sup><a href="#fn-d67445e454">18</a></sup>
</dt>
<dd>las pretensiuns envers las autoritads emettentas e, concernent las dumondas per cartas d’identitad, er las pretensiuns envers las vischnancas da domicil;</dd>
<dt>c.</dt>
<dd>l’infrastructura tecnica;</dd>
<dt>d.<sup><a href="#fn-d67445e477">19</a></sup>
</dt>
<dd>la moda e maniera co che las vischnancas da domicil han da retschaiver, d’elavurar e da transmetter las dumondas per cartas d’identitad.</dd>
</dl>
<p><sup>3</sup> Resguardond las prescripziuns internaziunalas e las pussaivladads tecnicas, po il Cussegl federal prevair excepziuns da l’obligaziun da sa preschentar persunalmain.</p>
<div class="footnotes">
<p id="fn-d67445e406"><sup>16</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e429"><sup>17</sup> Designaziun tenor la cifra 2 da l’agiunta da la LF dals 19 da dec. 2008 (protecziun da creschids, dretg da persunas e d’uffants), en vigur dapi il 1. da schan. 2013 (<a href="https://fedlex.data.admin.ch/eli/oc/2011/114">AS <b>2011 </b>725</a>; <a href="https://fedlex.data.admin.ch/eli/fga/2006/899">BBl <b>2006 </b>7001</a>). Questa midada è vegnida resguardada en tut la lescha.</p>
<p id="fn-d67445e454"><sup>18</sup> Versiun tenor la cifra I da la Lescha federala dals 17 da zer. 2011 (dumondas per cartas d’identitad betg biometricas tar la vischnanca da domicil), en vigur dapi il 1. da mars 2012 (<a href="https://fedlex.data.admin.ch/eli/oc/2011/727">AS <b>2011 </b>5003</a>; <a href="https://fedlex.data.admin.ch/eli/fga/2011/297">BBl <b>2011 </b>2277 </a><a href="https://fedlex.data.admin.ch/eli/fga/2011/299">2291</a>).</p>
<p id="fn-d67445e477"><sup>19</sup> Integrà tras la cifra I da la Lescha federala dals 17 da zer. 2011 (dumondas per cartas d’identitad betg biometricas tar la vischnanca da domicil), en vigur dapi il 1. da mars 2012 (<a href="https://fedlex.data.admin.ch/eli/oc/2011/727">AS <b>2011 </b>5003</a>; <a href="https://fedlex.data.admin.ch/eli/fga/2011/297">BBl <b>2011 </b>2277 </a><a href="https://fedlex.data.admin.ch/eli/fga/2011/299">2291</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Decisiun </a>
</h6>
<div class="collapseable"> <p><sup>1</sup> Las vischnancas da domicil controlleschan las dumondas per cartas d’identitad e verifitgeschan l’identitad da la petenta u dal petent avant che transmetter las dumondas a l’autoritad emettenta dal chantun.<sup><a href="#fn-d67445e509">20</a></sup></p>
<p><sup>1bis</sup> L’autoritad emettenta controllescha che las indicaziuns da las dumondas transmessas ad ella sajan correctas e cumplettas e verifitgescha l’identitad da la petenta u dal petent.<sup><a href="#fn-d67445e528">21</a></sup></p>
<p><sup>2</sup> L’autoritad emettenta decida davart la dumonda. Sch’ella approvescha l’emissiun dal document d’identitad, incumbensescha ella il post cumpetent da producir il do­cument d’identitad. Ella al transmetta las datas necessarias.<sup><a href="#fn-d67445e547">22</a></sup></p>
<p><sup>3</sup> L’emissiun d’in document d’identitad vegn refusada:</p>
<dl>
<dt>a.</dt>
<dd>sch’ella cuntrafaschess ad ina disposiziun ch’è vegnida decretada d’ina autoritad svizra sin basa dal dretg federal u dal dretg chantunal;</dd>
<dt>b.</dt>
<dd>sche la persuna che fa la dumonda ha deposità ses documents d’identitad tar in’autoritad svizra da persecuziun penala u d’execuziun penala.</dd>
</dl>
<p><sup>4</sup> En enclegientscha cun l’autoritad cumpetenta vegn refusada l’emissiun d’in document d’identitad, sche la persuna che fa la dumonda è publitgada per l’arrestaziun en il sistem informatisà da retschertga da la polizia RIPOL pervia d’in crim u pervia d’in delict.<sup><a href="#fn-d67445e576">23</a></sup></p>
<p><sup>5</sup> L’emissiun d’in document d’identitad vegn refusada, sche la petenta u sch’il petent fa ina dumonda a l’exteriur, entant ch’ella u ch’el vegn persequità u è vegnì senten­zià a l’exteriur pervia d’in act chastiabel ch’è – tenor il dretg svizzer – in crim u in delict, e sch’igl èn avant maun motivs da supponer ch’ella u ch’el veglia mitschar da la persecuziun penala u da l’execuziun dal chasti. L’emissiun na vegn betg refusada, sche la sancziun smanatschada avess consequenzas che na fissan betg cumpatiblas cun l’urden public svizzer.<sup><a href="#fn-d67445e587">24</a></sup></p>
<div class="footnotes">
<p id="fn-d67445e509"><sup>20</sup> Versiun tenor la cifra I da la Lescha federala dals 17 da zer. 2011 (dumondas per cartas d’identitad betg biometricas tar la vischnanca da domicil), en vigur dapi il 1. da mars 2012 (<a href="https://fedlex.data.admin.ch/eli/oc/2011/727">AS <b>2011 </b>5003</a>; <a href="https://fedlex.data.admin.ch/eli/fga/2011/297">BBl <b>2011 </b>2277 </a><a href="https://fedlex.data.admin.ch/eli/fga/2011/299">2291</a>).</p>
<p id="fn-d67445e528"><sup>21</sup> Integrà tras la cifra I da la Lescha federala dals 17 da zer. 2011 (dumondas per cartas d’identitad betg biometricas tar la vischnanca da domicil), en vigur dapi il 1. da mars 2012 (<a href="https://fedlex.data.admin.ch/eli/oc/2011/727">AS <b>2011 </b>5003</a>; <a href="https://fedlex.data.admin.ch/eli/fga/2011/297">BBl <b>2011 </b>2277 </a><a href="https://fedlex.data.admin.ch/eli/fga/2011/299">2291</a>).</p>
<p id="fn-d67445e547"><sup>22</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e576"><sup>23</sup> Versiun tenor la cifra 3 da l’agiunta da la LF dals 13 da zer. 2008 davart ils sistems d’infurmaziun polizials da la Confederaziun, en vigur dapi ils 5 da dec. 2008 (<a href="https://fedlex.data.admin.ch/eli/cc/2008/698/20190301">SR <b>361</b></a>).</p>
<p id="fn-d67445e587"><sup>24</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
</div>
</div></article><article id="art_6_a"><a name="a6a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_a"><b>Art. 6</b><i>a</i></a><sup><a href="#fn-d67445e607">25</a></sup><a href="#art_6_a"> Posts da producziun, interpresas generalas, furnituras e furniturs da servetschs e da rauba </a>
</h6>
<div class="collapseable"> <p><sup>1</sup> Ils posts ch’èn incumbensads cun la producziun dals documents d’identitad e las interpresas generalas involvidas ston cumprovar:</p>
<dl>
<dt>a.</dt>
<dd>d’avair las enconuschientschas spezialisadas e las qualificaziuns necessarias;</dd>
<dt>b.</dt>
<dd>da garantir ch’els e ch’ellas produceschian ils documents d’identitad en mo­da segira, en auta qualitad, a temp e confurm a las specificaziuns;</dd>
<dt>c.</dt>
<dd>da garantir che la protecziun da datas vegnia observada; e</dd>
<dt>d.</dt>
<dd>d’avair avunda meds finanzials.</dd>
</dl>
<p><sup>2</sup> Persunas cun dretg economics, possessurs da quotas, commembers dal cussegl d’administraziun, d’in auter organ cumparegliabel u da la direcziun sco er autras persunas che han u che pudessan avair ina influenza decisiva sin l’interpresa u sin la producziun dals documents d’identitad, ston avair ina buna reputaziun. I pon vegnir fatgas controllas da segirezza en il senn da l’artitgel 6 da l’Ordinaziun dals 19 da december 2001<sup><a href="#fn-d67445e646">26</a></sup> davart las controllas da segirezza da persunas.</p>
<p><sup>3</sup> L’Uffizi federal da polizia po dumandar da tut temp ils documents ch’èn necessaris per controllar las pretensiuns tenor ils alineas 1 e 2. Sch’il post da producziun fa part d’ina gruppa d’interpresas, valan questas pretensiuns per l’entira gruppa.</p>
<p><sup>4</sup> Las disposiziuns dals alineas 1 fin 3 èn applitgablas per las furnituras e per ils fur­niturs da servetschs e da martganzia, sche las prestaziuns furnidas han ina impur­tanza decisiva per la producziun dals documents d’identitad.</p>
<p><sup>5</sup> Il Cussegl federal fixescha las ulteriuras pretensiuns per ils posts da producziun, per las interpresas generalas sco er per las furnituras e per ils furniturs da servetschs e da martganzia.</p>
<div class="footnotes">
<p id="fn-d67445e607"><sup>25</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e646"><sup>26</sup> [<a href="https://fedlex.data.admin.ch/eli/oc/2002/91">AS <b>2002</b> 377</a>, <b></b><a href="https://fedlex.data.admin.ch/eli/oc/2005/597"><b>2005</b> 4571</a>, <b></b><a href="https://fedlex.data.admin.ch/eli/oc/2006/620"><b>2006</b> 4177 </a>art. 13 4705 cifra II 1, <b></b><a href="https://fedlex.data.admin.ch/eli/oc/2008/694"><b>2008</b> 4943 </a>cifra I 3 5747 annexa cifra 2, <b></b><a href="https://fedlex.data.admin.ch/eli/oc/2009/848"><b>2009</b> 6937 </a>annexa 4 cifra II 2. <a href="https://fedlex.data.admin.ch/eli/oc/2011/155">AS <b>2011</b> 1031 </a>art. 31 al. 1]. Vair oz l’ordinaziun dals 4 da mars 2011 (<a href="https://fedlex.data.admin.ch/eli/cc/2011/155/20170901">SR <b>120.4</b></a>).</p>
</div>
</div></article><article id="art_6_b"><a name="a6b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_b"><b>Art. 6</b><i>b</i></a><sup><a href="#fn-d67445e699">27</a></sup><a href="#art_6_b"> Incumbensas da l’Uffizi federal da polizia </a>
</h6>
<div class="collapseable"> <p>Ultra da las incumbensas ch’èn numnadas en questa lescha ed en las disposiziuns executivas ademplescha l’Uffizi federal da polizia las suandantas incumbensas:</p>
<dl>
<dt>a.</dt>
<dd>survegliar che las prescripziuns tenor l’artitgel 6<i>a</i> vegnian observadas;</dd>
<dt>b.</dt>
<dd>dar infurmaziuns ed instrucziuns als posts svizzers ed esters davart ils docu­ments d’identitad svizzers, e quai cun resalva dals interess da mantegnair il secret e da proteger las datas;</dd>
<dt>c.</dt>
<dd>dar infurmaziuns a persunas privatas davart ils documents d’identitad sviz­zers e davart l’emissiun da quels, e quai cun resalva dals interess da mante­gnair il secret e da proteger las datas;</dd>
<dt>d.</dt>
<dd>dar infurmaziuns ed instrucziuns als posts da producziun ed a las interpresas generalas e survegliar che las specificaziuns vegnian observadas;</dd>
<dt>e.</dt>
<dd>persequitar il svilup internaziunal en il sectur dals documents d’identitad e surpigliar la responsabladad per la realisaziun dals standards internaziunals;</dd>
<dt>f.</dt>
<dd>manar l’infrastructura da clavs publicas (ICP) per ils documents d’identitad svizzers;</dd>
<dt>g.</dt>
<dd>manar il post spezialisà da la Confederaziun per documents d’identitad e da legitimaziun, e quai cun resalva da disposiziuns spezialas divergentas.</dd>
</dl>
<div class="footnotes"><p id="fn-d67445e699"><sup>27</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Retratga </a>
</h6>
<div class="collapseable"> <p><sup>1</sup> In document d’identitad vegn retratg, sche:</p>
<dl>
<dt>a.</dt>
<dd>las premissas per sia emissiun n’èn betg u betg pli ademplidas;</dd>
<dt>b.</dt>
<dd>ina identificaziun senza dubi n’è betg pli pussaivla;</dd>
<dt>c.</dt>
<dd>el cuntegna inscripziuns faussas u betg uffizialas u è vegnì midà en autra maniera.</dd>
</dl>
<p><sup>1bis</sup> Sche l’autoritad cumpetenta annullescha la natiralisaziun tenor l’artitgel 36 da la Lescha dals 20 da zercladur 2014<sup><a href="#fn-d67445e769">28</a></sup> davart il dretg da burgais, dispona ella a medem temp la retratga dals documents d’identitad.<sup><a href="#fn-d67445e777">29</a></sup></p>
<p><sup>1ter</sup> Documents d’identitad retratgs ston vegnir restituids a l’autoritad emettenta cum­petenta entaifer 30 dis. Ils documents d’identitad retratgs, ma betg restituids valan – suenter la scadenza da quest termin – sco pers e vegnan publitgads en il sistem infor­matisà da retschertga da la polizia (RIPOL).<sup><a href="#fn-d67445e794">30</a></sup></p>
<p><sup>2</sup> In document d’identitad po vegnir retratg u po vegnir declerà sco nunvalaivel dal post federal cumpetent<sup><a href="#fn-d67445e811">31</a></sup> en cunvegnientscha cun l’autoritad cumpetenta da perse­cuziun penala u d’execuziun penala, sche sia titulara u sche ses titular sa chatta a l’exteriur e:</p>
<dl>
<dt>a.</dt>
<dd>vegn persequità penalmain en Svizra pervia d’in crim u pervia d’in delict;</dd>
<dt>b.</dt>
<dd>è vegnì sentenzià d’ina dretgira svizra en moda legalmain valaivla ed il chasti u la mesira n’è ni surannada ni expiada.</dd>
</dl>
<div class="footnotes">
<p id="fn-d67445e769"><sup>28</sup> <a href="https://fedlex.data.admin.ch/eli/cc/2016/404/20190709">SR <b>141.0</b></a></p>
<p id="fn-d67445e777"><sup>29</sup> Integrà tras la cifra II 3 da l’agiunta da la LF dals 20 da zer. 2014 davart il dretg da burgais, en vigur dapi il 1. da schan. 2018 (<a href="https://fedlex.data.admin.ch/eli/oc/2016/404">AS <b>2016</b> 2561</a>; <a href="https://fedlex.data.admin.ch/eli/fga/2011/422">BBl <b>2011</b> 2825</a>).</p>
<p id="fn-d67445e794"><sup>30</sup> Integrà tras la cifra II 3 da l’agiunta da la LF dals 20 da zer. 2014 davart il dretg da burgais, en vigur dapi il 1. da schan. 2018 (<a href="https://fedlex.data.admin.ch/eli/oc/2016/404">AS <b>2016</b> 2561</a>; <a href="https://fedlex.data.admin.ch/eli/fga/2011/422">BBl <b>2011</b> 2825</a>).</p>
<p id="fn-d67445e811"><sup>31</sup> Actualmain: Uffizi federal da polizia.</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d67445e826">32</a></sup><a href="#art_8"><b></b> <b></b>Perdita </a>
</h6>
<div class="collapseable"> <p>Mintga perdita d’in document d’identitad sto vegnir annunziada a la polizia. Quella endatescha la perdita en il sistem informatisà da retschertga da la polizia RIPOL. RIPOL transmetta l’avis da perdita automaticamain al sistem d’infurmaziun tenor l’artitgel 11.</p>
<div class="footnotes"><p id="fn-d67445e826"><sup>32</sup> Versiun tenor la cifra 3 da l’agiunta da la LF dals 13 da zer. 2008 davart ils sistems d’infurmaziun polizials da la Confederaziun, en vigur dapi ils 5 da dec. 2008 (<a href="https://fedlex.data.admin.ch/eli/cc/2008/698/20190301">SR <b>361</b></a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Taxa </a>
</h6>
<div class="collapseable"> <p><sup>1</sup> Il Cussegl federal regla l’obligaziun da pajar taxas, il circul da las persunas ch’èn pertutgadas da las taxas e l’autezza da las taxas.</p>
<p><sup>2</sup> L’autezza da las taxas che vegnan fixadas dal Cussegl federal sto esser favuraivla per las famiglias.<sup><a href="#fn-d67445e856">33</a></sup></p>
<div class="footnotes"><p id="fn-d67445e856"><sup>33</sup> Integrà tras l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. part Elavuraziun da datas </a>
</h1>
<div class="collapseable"> <article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Princip </a>
</h6>
<div class="collapseable"> <p>L’elavuraziun da datas en il rom da questa lescha sa drizza tenor la Lescha federala dals 19 da zercladur 1992<sup><a href="#fn-d67445e886">34</a></sup> davart la protecziun da datas.</p>
<div class="footnotes"><p id="fn-d67445e886"><sup>34</sup> <a href="https://fedlex.data.admin.ch/eli/cc/1993/1945_1945_1945/20190301">SR <b>235.1</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Sistem d’infurmaziun </a>
</h6>
<div class="collapseable"> <p><sup>1</sup> L’Uffizi federal da polizia maina in sistem d’infurmaziun. Quest sistem cuntegna las datas persunalas che figureschan sin il document d’identitad e las datas persuna­las registradas ed ultra da quai las suandantas datas:<sup><a href="#fn-d67445e904">35</a></sup></p>
<dl>
<dt>a.<sup><a href="#fn-d67445e924">36</a></sup>
</dt>
<dd>l’autoritad emettenta ed il post da producziun;</dd>
<dt>b.</dt>
<dd>lieu da naschientscha;</dd>
<dt>c.</dt>
<dd>ulteriurs lieus d’origin;</dd>
<dt>d.</dt>
<dd>nums dals geniturs;</dd>
<dt>e.</dt>
<dd>data da l’emprima emissiun e da la nova emissiun, midadas da las datas che vegnan menziunadas en il document d’identitad;</dd>
<dt>f.</dt>
<dd>inscripziuns davart ina bloccada, davart la refusa, davart la retratga, davart il deposit u davart la perdita dal document d’identitad;</dd>
<dt>g.</dt>
<dd>inscripziuns davart mesiras da protecziun per persunas minorennas u per persunas avugadadas che sa refereschan a l’emissiun da documents d’iden­titad;</dd>
<dt>h.</dt>
<dd>suttascripziun(s) da la represchentanza legala tar documents d’identitad per persunas minorennas;</dd>
<dt>i.</dt>
<dd>inscripziuns davart la perdita dal dretg da burgais tras lescha u tras in con­clus da l’autoritad;</dd>
<dt>j.</dt>
<dd>particularitads dals documents d’identitad da las persunas che han privilegis ed immunitads tenor la Convenziun da Vienna dals 18 d’avrigl 1961<sup><a href="#fn-d67445e969">37</a></sup> davart las relaziuns diplomaticas u tenor la Convenziun da Vienna dals 24 d’avrigl 1963<sup><a href="#fn-d67445e977">38</a></sup> davart las relaziuns consularas.</dd>
</dl>
<p><sup>2</sup> L’elavuraziun da datas serva ad emetter ils documents d’identitad sco er ad evitar che tals vegnian emess nunautorisadamain ed utilisads en moda abusiva.<sup><a href="#fn-d67445e988">39</a></sup></p>
<div class="footnotes">
<p id="fn-d67445e904"><sup>35</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e924"><sup>36</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
<p id="fn-d67445e969"><sup>37</sup> <a href="https://fedlex.data.admin.ch/eli/cc/1964/435_431_431/20200507">SR <b>0.191.01</b></a></p>
<p id="fn-d67445e977"><sup>38</sup> <a href="https://fedlex.data.admin.ch/eli/cc/1968/887_927_843/20160616">SR <b>0.191.02</b></a></p>
<p id="fn-d67445e988"><sup>39</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d67445e1007">40</a></sup><a href="#art_12"> Elavuraziun e communicaziun da las datas </a>
</h6>
<div class="collapseable"> <p><sup>1</sup> Per ademplir lur incumbensas legalas pon las suandantas autoritads u ils suandants posts endatar directamain datas en il sistem d’infurmaziun:</p>
<dl>
<dt>a.</dt>
<dd>l’Uffizi federal da polizia;</dd>
<dt>b.</dt>
<dd>las autoritads emettentas;</dd>
<dt>c.</dt>
<dd>ils posts da producziun.</dd>
</dl>
<p><sup>2</sup> Per ademplir lur incumbensas legalas pon las suandantas autoritads u ils suandants posts consultar datas dal sistem d’infurmaziun tras la procedura d’invista:</p>
<dl>
<dt>a.</dt>
<dd>l’Uffizi federal da polizia;</dd>
<dt>b.</dt>
<dd>las autoritads emettentas;</dd>
<dt>c.</dt>
<dd>il Corp da guardias da cunfin, dentant exclusivamain per sclerir l’identitad; </dd>
<dt>d.</dt>
<dd>ils posts da polizia ch’èn vegnids designads da la Confederaziun e dals chan­tuns, dentant exclusivamain per sclerir l’identitad;</dd>
<dt>e.</dt>
<dd>ils posts da polizia ch’èn vegnids designads dals chantuns per registrar las annunzias da documents d’identitad pers;</dd>
<dt>f.</dt>
<dd>il post da polizia da la Confederaziun ch’è vegnì designà sco cumpetent per tractar quellas dumondas da sclerir l’identitad che vegnan da l’exteriur, den­tant exclusivamain per sclerir l’identitad.</dd>
</dl>
<p><sup>3</sup> Las datas dal sistem d’infurmaziun dastgan vegnir dadas vinavant per identifitgar victimas d’accidents, da catastrofas da la natira e d’acts da violenza sco er persunas sparidas. Las infurmaziuns ad ulteriuras autoritads sa drizzan tenor ils princips da l’agid uffizial.</p>
<p><sup>4</sup> Las autoritads ch’èn cumpetentas tenor l’alinea 2 literas c e d pon consultar las da­tas dal sistem d’infurmaziun er a maun dal num e da las datas biometricas da la per­suna respectiva tras la procedura d’invista, sche questa persuna na po betg preschen­tar in document d’identitad.</p>
<div class="footnotes"><p id="fn-d67445e1007"><sup>40</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d67445e1071">41</a></sup><a href="#art_13"> Obligaziun d’annunzia </a>
</h6>
<div class="collapseable"> <p><sup>1</sup> L’autoritad da decisiun annunzia a l’autoritad emettent cumpetenta:</p>
<dl>
<dt>a.</dt>
<dd>la disposiziun d’ina bloccada dals documents sco er l’aboliziun da tala;</dd>
<dt>b.</dt>
<dd>il deposit dal document d’identitad e la fin dal deposit;</dd>
<dt>c.</dt>
<dd>las mesiras da protecziun per persunas minorennas u per persunas avugada­das che sa refereschan a l’emissiun d’in document d’identitad sco er l’aboli­ziun da talas;</dd>
<dt>d.</dt>
<dd>la perdita dal dretg da burgais tras lescha u tras in conclus da l’autoritad.</dd>
</dl>
<p><sup>2</sup> L’autoritad emettenta endatescha las datas en il sistem d’infurmaziun da la Confe­deraziun. </p>
<div class="footnotes"><p id="fn-d67445e1071"><sup>41</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Scumond da manar bancas da datas parallelas </a>
</h6>
<div class="collapseable"> <p>Igl è scumandà da manar bancas da datas parallelas, cun excepziun da l’archivaziun limitada areguard il temp dals formulars da dumonda tras l’autoritad emettenta.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Disposiziuns executivas </a>
</h6>
<div class="collapseable"> <p>Il Cussegl federal decretescha disposiziuns executivas davart:</p>
<dl>
<dt>a.</dt>
<dd>la responsabladad per il sistem d’infurmaziun;</dd>
<dt>b.</dt>
<dd>il dretg d’access ed il dretg d’elavurar las datas; </dd>
<dt>c.</dt>
<dd>la durada da la conservaziun da las datas;</dd>
<dt>d.</dt>
<dd>las mesiras tecnicas ed organisatoricas.</dd>
</dl>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. part Disposiziuns finalas </a>
</h1>
<div class="collapseable"> <article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d67445e1147">42</a></sup><a href="#art_16"> Execuziun </a>
</h6>
<div class="collapseable"> <p>Il Cussegl federal regla l’execuziun da questa lescha. Sche necessari resguarda el las disposiziuns da l’uniun europeica e las recumandaziuns da l’organisaziun da l’aviati­ca civila internaziunala (OACI) davart ils documents d’identitad.</p>
<div class="footnotes"><p id="fn-d67445e1147"><sup>42</sup> Versiun tenor l’art. 2 cifra 1 dal conclus federal dals 13 da zer. 2008 davart l’approvaziun e la realisaziun dal barat da notas tranter la Svizra e la CE davart ils passaports ed ils documents da viadi biometrics, en vigur dapi il 1. da mars 2010 (<a href="https://fedlex.data.admin.ch/eli/oc/2009/667">AS <b>2009</b> 5521 </a><i>5528</i>; <a href="https://fedlex.data.admin.ch/eli/fga/2007/731">BBl <b>2007</b> 5159</a>).</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Referendum ed entrada en vigur </a>
</h6>
<div class="collapseable"> <p><sup>1</sup> Questa lescha è suttamessa al referendum facultativ.</p>
<p><sup>2</sup> Il Cussegl federal fixescha l’entrada en vigur.</p>
<p>Data da l’entrada en vigur: 1. d’october 2002<sup><a href="#fn-d67445e1184">43</a></sup></p>
<div class="footnotes"><p id="fn-d67445e1184"><sup>43</sup> Al. 1 da l’ordinaziun dals 20 da sett. 2002 (<a href="https://fedlex.data.admin.ch/eli/oc/2002/442">AS <b>2002</b> 3067</a>)</p></div>
</div></article>
</div></section></main><div id="dispositions"><section id="disp_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#disp_1">Disposiziun transitorica da la midada dals 13 da zercladur 2008</a><b><sup><sup><a href="#fn-d67445e1199">44</a></sup></sup></b><a href="#disp_1"> </a>
</h1>
<div class="footnotes"><p id="fn-d67445e1199"><sup>44</sup> <a href="https://fedlex.data.admin.ch/eli/oc/2009/667">AS <b>2009</b> 5521</a></p></div>
<div class="collapseable">
<p>Suenter che la midada da questa lescha è entrada en vigur, pon las cartas d’identitad senza chip da datas vegnir dumandadas en Svizra durant maximalmain 2 onns tar la vischnanca da domicil sco fin ussa; ils chantuns fixeschan la data, a partir da la qua­la las cartas d’identitad pon vegnir dumandadas mo pli tar las autoritads emettentas.</p>
<p></p>
</div></section></div>
</div></body>
</html>
