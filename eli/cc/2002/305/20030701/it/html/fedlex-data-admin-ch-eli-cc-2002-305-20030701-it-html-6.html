<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2002-305-20030701-it</title>
</head>
<body><div id="lawcontent">
<div id="preface">
<!--172.220.111.343.2 --><p class="srnummer ">172.220.111.343.2 </p>
<h1 class="erlasstitel botschafttitel ">Ordinanza del DFI<br>sulla valutazione delle funzioni speciali nel DFI</h1>
<h2 class="erlasskurztitel ">(Ordinanza del DFI sulla valutazione delle funzioni)</h2>
<p>del 28 marzo 2002 (Stato 1° luglio 2003)</p>
</div>
<div id="preamble">
<p>Il Dipartimento federale dell’interno (DFI),</p>
<p>visti gli articoli 52 capoverso 5 e 53 lettera c dell’ordinanza del 3 luglio 2001<sup><a href="#fn-d6e21" id="fnbck-d6e21">1</a></sup> <br>sul personale federale (OPers); <br>d’intesa con il Dipartimento federale delle finanze,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Disposizioni generali</a>
</h6>
<div class="collapseable"> <p>La presente ordinanza definisce i presupposti per l’attribuzione delle singole funzioni speciali a una classe di stipendio (CS) in base all’articolo 36 OPers.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Basi di valutazione</a>
</h6>
<div class="collapseable"> <p><sup>1</sup> I criteri determinanti per la valutazione sono la formazione preliminare richiesta, l’entità dei compiti e delle esigenze, le sollecitazioni e le responsabilità inerenti alla funzione. Inoltre sono prese in considerazione l’ampiezza, la diversità e la complessità dei compiti e le esigenze poste per quanto concerne la conduzione.</p>
<p><sup>2</sup> I compiti stabiliti nella descrizione del posto fungono da base per la valutazione della funzione. Se una funzione comporta attività diversificate, la valutazione si effettua in primo luogo in base ai compiti il cui espletamento richiede la maggior parte del tempo di lavoro. Gli altri compiti vanno presi in debita considerazione.</p>
<p><sup>3</sup> Funzioni con requisiti e compiti analoghi devono essere valutati in modo uguale. Per valutare funzioni poco diffuse in un’unità amministrativa si deve procedere a un confronto con altre unità amministrative.</p>
<p><sup>4</sup> L’espletamento permanente e a pieno titolo di compiti di supplenza può essere compensato con una classe supplementare.</p>
<p><sup>5</sup> Se per un posto è richiesta una formazione specifica, il requisito è considerato soddisfatto al momento in cui è stato superato il relativo esame finale.</p>
<p><sup>6</sup> Nel quadro della presente ordinanza si possono impiegare strumenti di valutazione più sofisticati per l’attribuzione delle singole funzioni a una classe di stipendio.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Elenco delle funzioni</a>
</h6>
<div class="collapseable"> <p>Le valutazioni delle funzioni sono riportate nell’allegato.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Diritto previgente: abrogazione</a>
</h6>
<div class="collapseable"> <p>L’ordinanza del 12 maggio 1989<sup><a href="#fn-d6e88" id="fnbck-d6e88">2</a></sup> sulle condizioni di nomina e di promozione negli uffici del DFI è abrogata.</p>
<div class="footnotes"><p id="fn-d6e88"><sup><a href="#fnbck-d6e88">2</a></sup> Non pubblicata nella RU.</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° aprile 2002.</p>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e106" id="fnbck-d6e106">3</a></sup>
</h1>
<div class="footnotes"><p id="fn-d6e106"><sup><a href="#fnbck-d6e106">3</a></sup> Nuovo testo giusta il n. I dell’O del DFI del 25 giu. 2003 (<a href="https://fedlex.data.admin.ch/eli/oc/2003/312" target="_blank">RU <b>2003</b> 2128</a>).</p></div>
<div class="collapseable">
<p>(art. 3)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Funzioni speciali nel DFI</a>
</h2>
<div class="collapseable"><section id="lvl_u1/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_u1">Ufficio federale di meteorologia e climatologia</a>
</h3>
<div class="collapseable">
<p class="untertit man-font-weight-bold ">Collaboratori meteorologi</p>
<p></p>
<div class="table"><table border="1">
<tr>
<td><p>Cifra</p></td>
<td><p>Funzione</p></td>
<td><p>CS</p></td>
</tr>
<tr>
<td><p>1</p></td>
<td><p><i>Collaboratori </i>che hanno portato a termine la formazione<br>professionale e superato l’esame professionale e che svolgono il<br>loro lavoro in modo autonomo in un determinato campo di<br>specializzazione.</p></td>
<td><p>12</p></td>
</tr>
<tr>
<td><p>2</p></td>
<td><p><i>Collaboratori </i>secondo la cifra 1 che svolgono compiti più esigenti<br>o che sono impiegati come meteorologi dell’aeronautica.</p></td>
<td><p>14</p></td>
</tr>
<tr>
<td><p>3</p></td>
<td><p><i>Collaboratori </i>impiegati come consulenti meteorologi o che<br>svolgono attività equivalenti.</p></td>
<td><p>15</p></td>
</tr>
<tr>
<td><p>4</p></td>
<td><p><i>Collaboratori </i>impiegati in modo polivalente come consulenti<br>meteorologi dell’aviazione nonché collaboratori meteorologi attivi<br>in un settore affine e che adempiono inoltre compiti qualificati o<br>altre attività equivalenti.</p></td>
<td><p>16</p></td>
</tr>
<tr>
<td><p>5</p></td>
<td><p><i>Collaboratori </i>secondo la cifra 4 a cui sono state affidate <br>maggiori responsabilità o che adempiono compiti di conduzione<br>qualificati.</p></td>
<td><p>17</p></td>
</tr>
<tr>
<td><p>6</p></td>
<td><p><i>Capiservizio </i>che dirigono un servizio che implica esigenze<br>particolarmente elevate per quanto concerne la conduzione e le<br>responsabilità.</p></td>
<td><p>18</p></td>
</tr>
<tr>
<td><p>7</p></td>
<td><p><i>Capiservizio </i>secondo la cifra 6 che adempiono inoltre compiti di<br>conduzione particolari.</p></td>
<td><p>19</p></td>
</tr>
</table></div>
<p class="untertit man-font-weight-bold ">Co-meteorologi</p>
<p></p>
<div class="table"><table border="1">
<tr>
<td><p>Cifra</p></td>
<td><p>Funzione</p></td>
<td><p>CS</p></td>
</tr>
<tr>
<td><p>8</p></td>
<td><p><i>Co-meteorologi </i>con un diploma conseguito presso una scuola<br>universitaria professionale o diploma equivalente che, dopo aver<br>seguito un’apposita formazione e sostenuto un esame teorico e<br>pratico, effettuano in modo autonomo analisi e previsioni<br>meteorologiche.</p></td>
<td><p>18</p></td>
</tr>
<tr>
<td><p>9</p></td>
<td><p><i>Meteorologi </i>secondo la cifra 8 che hanno seguito una formazione<br>supplementare e ultimato con successo il lavoro d’esame e che<br>assolvono compiti per i quali sono richieste ottime conoscenze<br>professionali e una buona esperienza di lavoro e che comportano<br>determinate responsabilità.</p></td>
<td><p>23</p></td>
</tr>
</table></div>
</div></section></div></section>
</div></section></div>
</div></body>
</html>
