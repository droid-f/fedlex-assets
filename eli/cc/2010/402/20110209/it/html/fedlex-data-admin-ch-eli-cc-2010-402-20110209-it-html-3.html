<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.362.380.033 --><p class="srnummer ">0.362.380.033 </p>
<p class="ref "> RU <b>2010</b> 3019; FF <b>2010</b> 1483</p>
<h1 class="erlasstitel botschafttitel ">Scambio di note del 28 marzo 2008<br>tra la Svizzera e la Comunità europea concernente il recepimento <br>della decisione 2007/599/CE per quanto riguarda l’adozione <br>degli orientamenti strategici per il Fondo delle frontiere esterne</h1>
<h2 class="erlasskurztitel ">(Sviluppo dell’acquis di Schengen)</h2>
<p class="erlasssubtitel ">Applicato provvisoriamente dal 20 marzo 2010</p>
<p class="erlasssubtitel ">Approvato dall'Assemblea federale 1° ottobre 2010<sup><a href="#fn-d7e28" id="fnbck-d7e28">1</a></sup></p>
<p class="erlasssubtitel ">Entrato in vigore il 9 febbraio 2011<sup><a href="#fn-d7e40" id="fnbck-d7e40">2</a></sup></p>
<p class="erlassdatum "> (Stato 9  febbraio 2011)</p>
<div class="footnotes">
<p id="fn-d7e28"><sup><a href="#fnbck-d7e28">1</a></sup><sup></sup> Art. 1 cpv. 1 lett. b del DF del 1° ott. 2010 (<a href="https://fedlex.data.admin.ch/eli/oc/2011/147" target="_blank">RU <b>2011</b> 977</a>).</p>
<p id="fn-d7e40"><sup><a href="#fnbck-d7e40">2</a></sup><sup></sup> <a href="https://fedlex.data.admin.ch/eli/oc/2011/148" target="_blank">RU <b>2011</b> 979</a></p>
</div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e55" id="fnbck-d7e55">3</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Missione della Svizzera <br>presso l’Unione europea</p></td>
<td><p class="man-template-tab-krpr ">Bruxelles, 28 marzo 2008</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Commissione<br>delle Comunità europee <br>Segretariato generale<br>SG.A.3</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Bruxelles</p></td>
</tr>
</table></div>
<p class="absatz ">La Missione della Svizzera presso l’Unione europea porge i complimenti alla Commissione delle Comunità europee e ha l’onore di accusare ricezione della notifica della Commissione delle Comunità europee del 7 settembre 2007, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d7e96" id="fnbck-d7e96">4</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), dal tenore seguente:</p>
<dl>
<dt></dt>
<dd>«Decisione della Commissione C(2007)3925 definitivo del 27 agosto 2007 recante applicazione della decisione n. 574/2007/CE del Parlamento europeo e del Consiglio per quanto riguarda l’adozione degli orientamenti strategici 2007–2013»<sup><a href="#fn-d7e110" id="fnbck-d7e110">5</a></sup>
</dd>
</dl>
<p class="absatz ">Conformemente all’articolo 7 paragrafo 2 lettera a secondo periodo dell’Accordo di associazione e con riserva dell’adempimento dei requisiti costituzionali, la Missione della Svizzera presso l’Unione europea informa la Commissione delle Comunità europee che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica della Commissione delle Comunità europee. L’atto in questione costituisce parte integrante della presente nota di risposta.</p>
<p class="absatz ">Conformemente all’articolo 7 paragrafo 2 lettera b dell’Accordo di associazione, la Svizzera informa immediatamente la Commissione delle Comunità europee non appena tutti i requisiti costituzionali sono stati adempiuti.</p>
<p class="absatz ">Conformemente all’articolo 7 paragrafo 3 dell’Accordo di associazione, la notifica della Commissione delle Comunità europee del 7 settembre 2007 e la presente nota di risposta instaurano diritti e obblighi tra la Svizzera e la Comunità europea e costituiscono pertanto un accordo tra la Svizzera e la Comunità europea.</p>
<p class="absatz ">Il presente Accordo entrerà in vigore quando la Svizzera avrà notificato l’adempimento dei requisiti costituzionali. Esso può essere denunciato alle condizioni previste negli articoli 7 e 17 dell’Accordo di associazione.</p>
<p class="absatz ">Una copia della presente nota è trasmessa al Segretariato generale del Consiglio dell’Unione europea, Direzione generale H, Giustizia e affari interni, Bruxelles.</p>
<p class="absatz ">La Missione della Svizzera presso l’Unione europea coglie l’occasione per rinnovare alla Commissione delle Comunità europee le assicurazioni della più alta considerazione.</p>
<div class="footnotes">
<p id="fn-d7e55"><sup><a href="#fnbck-d7e55">3</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta. </p>
<p id="fn-d7e96"><sup><a href="#fnbck-d7e96">4</a></sup><sup></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d7e110"><sup><a href="#fnbck-d7e110">5</a></sup><sup></sup> Decisione 2007/599/CE della Commissione del 27 ago. 2007 recante applicazione della decisione n. 574/2007/CE del Parlamento europeo e del Consiglio per quanto riguarda l’adozione degli orientamenti strategici 2007–2013, GU L 233 del 5.9.2007, pag. 3</p>
</div>
</div></div>
</div></body>
</html>
