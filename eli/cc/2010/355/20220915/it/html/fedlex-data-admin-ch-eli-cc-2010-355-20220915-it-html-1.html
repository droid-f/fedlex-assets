<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2010-355-20220915-it-docx</title>
</head>
<body><div id="lawcontent">
<div id="preface">
<!--441.11 --><p class="srnummer ">441.11 </p>
<h1 class="erlasstitel botschafttitel ">Ordinanza<br>sulle lingue nazionali e la comprensione<br>tra le comunità linguistiche</h1>
<h2 class="erlasskurztitel ">(Ordinanza sulle lingue, OLing)</h2>
<p>del 4 giugno 2010 (Stato 15 settembre 2022) (Stato 15 settembre 2022)</p>
</div>
<div id="preamble">
<p>Il Consiglio federale svizzero,</p>
<p>vista la legge del 5 ottobre 2007<sup><a href="#fn-d6e24" id="fnbck-d6e24">1</a></sup> sulle lingue (LLing),</p>
<p>ordina:</p>
<div class="footnotes"><p id="fn-d6e24"><sup><a href="#fnbck-d6e24">1</a></sup> <a href="https://fedlex.data.admin.ch/eli/cc/2009/821" target="_blank">RS <b>441.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Lingue ufficiali della Confederazione </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6e43" id="fnbck-d6e43">2</a></sup><a href="#art_1"> Campo d’applicazione della sezione 2 LLing </a>
</h6>
<div class="collapseable"> <p> (art. 4 cpv. 2 LLing)</p>
<p>L’unità dell’Amministrazione federale che, nei casi di cui all’articolo 4 capoverso 2 LLing, prepara la definizione di obiettivi strategici o la conclusione di un accordo di prestazioni o di uno strumento analogo con un’organizzazione o una persona attiva a livello nazionale, esamina se</p>
<dl>
<dt>a. </dt>
<dd>sia necessario inserire negli obiettivi strategici o negli strumenti criteri od obiettivi corrispondenti alle esigenze della sezione 2 LLing;</dd>
<dt>b. </dt>
<dd>sia necessario dichiarare applicabili mediante ordinanza disposizioni della sezione 2 LLing.</dd>
</dl>
<div class="footnotes"><p id="fn-d6e43"><sup><a href="#fnbck-d6e43">2</a></sup> Nuovo testo giusta il n. I dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Comprensibilità </a>
</h6>
<div class="collapseable"> <p> (art. 7 LLing)</p>
<p><sup>1</sup> I testi della Confederazione che devono essere pubblicati sono redatti, in tutte le lingue ufficiali, in modo appropriato, chiaro e conforme alle esigenze dei destinatari, nonché secondo i principi della parità linguistica tra i sessi.<sup><a href="#fn-d6e86" id="fnbck-d6e86">3</a></sup></p>
<p><sup>2</sup> Le unità dell’Amministrazione federale adottano le misure organizzative necessa­rie per garantire la qualità redazionale e formale dei testi. I criteri qualitativi redazionali e formali sono disciplinati dalla Cancelleria federale mediante istruzioni.<sup><a href="#fn-d6e100" id="fnbck-d6e100">4</a></sup></p>
<div class="footnotes">
<p id="fn-d6e86"><sup><a href="#fnbck-d6e86">3</a></sup> Nuovo testo giusta l’all. n. 3 dell’O del 10 nov. 2021, in vigore dal 1° lug. 2022 (<a href="https://fedlex.data.admin.ch/eli/oc/2021/692" target="_blank">RU <b>2021</b> 692</a>).</p>
<p id="fn-d6e100"><sup><a href="#fnbck-d6e100">4</a></sup> Nuovo testo giusta il n. I dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Romancio </a>
</h6>
<div class="collapseable"> <p> (art. 11 LLing)</p>
<p><sup>1</sup> La Cancelleria federale coordina in seno all’Amministrazione federale le tradu­zioni in romancio e la pubblicazione dei testi romanci.</p>
<p><sup>2</sup> I testi sono tradotti in romancio in collaborazione con <smarttag w:uri="urn:schemas-microsoft-com:office:smarttags" w:element="PersonName" xmlns:w="http://schemas.openxmlformats.org/wordprocessingml/2006/main"><smarttagpr><attr w:name="ProductID" w:val="La Cancelleria"></attr></smarttagpr>la Cancelleria</smarttag> di Stato del Cantone dei Grigioni.</p>
<p><sup>3</sup> La Cancelleria federale assicura l’aggiornamento continuo degli atti normativi tradotti in romancio.</p>
<p><sup>4</sup> La Cancelleria federale è competente per la terminologia romancia in seno all’Am­ministrazione federale e la pubblica su Internet.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Internet </a>
</h6>
<div class="collapseable"> <p> (art. 12 cpv. 2 LLing)</p>
<p><sup>1</sup> Le unità dell’Amministrazione federale mettono a disposizione in tedesco, francese e italiano i contenuti principali dei loro siti Internet. I contenuti principali sono determinati in funzione dell’importanza del testo e della cerchia di destinatari.<sup><a href="#fn-d6e155" id="fnbck-d6e155">5</a></sup></p>
<p><sup>2</sup> Offrono inoltre una selezione di contenuti in romancio, d’intesa con la Cancelleria federale.</p>
<div class="footnotes"><p id="fn-d6e155"><sup><a href="#fnbck-d6e155">5</a></sup> Nuovo testo giusta il n. I dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Trattati internazionali </a>
</h6>
<div class="collapseable"> <p> (art. 13 LLing)</p>
<p><sup>1</sup> Un trattato internazionale può essere concluso in inglese se:</p>
<dl>
<dt>a. </dt>
<dd>vi è una particolare urgenza;</dd>
<dt>b. </dt>
<dd>lo esige una forma specifica del trattato; o</dd>
<dt>c. </dt>
<dd>tale è la prassi corrente nelle relazioni internazionali della Svizzera nel settore in questione.</dd>
</dl>
<p><sup>2</sup> Occorre tuttavia adoperarsi a favore della redazione di una versione originale in una delle lingue ufficiali.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e207" id="fnbck-d6e207">6</a></sup><a href="#art_6"> Pari opportunità degli impiegati delle diverse comunità linguistiche </a>
</h6>
<div class="collapseable"> <p> (art. 9 e 20 LLing)</p>
<p><sup>1</sup> I datori di lavoro del personale delle unità dell’Amministrazione federale di cui all’articolo 1 capoverso 1 dell’ordinanza del 3 luglio 2001<sup><a href="#fn-d6e227" id="fnbck-d6e227">7</a></sup> sul personale federale (OPers), escluso il settore dei Politecnici federali, provvedono affinché gli impiegati non siano svantaggiati a causa della loro appartenenza a una comu­nità linguistica.</p>
<p><sup>2</sup> Provvedono in particolare affinché gli impiegati, a prescindere dalla comunità linguistica cui appartengono:</p>
<dl>
<dt>a. </dt>
<dd>possano esercitare la loro attività in tedesco, francese o italiano, sempre che l’utilizzazione di una lingua di lavoro diversa dalla lingua scelta non sia necessaria per ragioni importanti;</dd>
<dt>b. </dt>
<dd>possano partecipare in misura equivalente ai processi decisionali secondo le loro qualifiche;</dd>
<dt>c. </dt>
<dd>abbiano le stesse opportunità di sviluppo e di carriera.</dd>
</dl>
<div class="footnotes">
<p id="fn-d6e207"><sup><a href="#fnbck-d6e207">6</a></sup> Nuovo testo giusta il n. I dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p>
<p id="fn-d6e227"><sup><a href="#fnbck-d6e227">7</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e260" id="fnbck-d6e260">8</a></sup><a href="#art_7"> Rappresentanza delle comunità linguistiche nell’Amministrazione federale </a>
</h6>
<div class="collapseable"> <br><p> (art. 20 cpv. 2 LLing e art. 4 cpv. 2 lett. e LPers)</p>
<p><sup>1</sup> La rappresentanza delle comunità linguistiche nelle unità dell’Amministrazione federale di cui all’articolo 1 capoverso 1 lettere a e b OPers<sup><a href="#fn-d6e281" id="fnbck-d6e281">9</a></sup>, escluso il settore dei Politecnici federali, deve perseguire le fasce percentuali seguenti, anche a livello di quadri:</p>
<dl>
<dt>a. </dt>
<dd>tedesco: 68,5–70,5 %</dd>
<dt>b. </dt>
<dd>francese: 21,5–23,5 %</dd>
<dt>c. </dt>
<dd>italiano:   6,5–  8,5 %</dd>
<dt>d. </dt>
<dd>romancio:   0,5–  1,0 %</dd>
</dl>
<p><sup>2</sup> Le rappresentanze delle comunità linguistiche latine possono superare il limite superiore delle fasce percentuali di cui al capoverso 1 lettere b–d.</p>
<p><sup>3</sup> Al momento del reclutamento del personale, i datori di lavoro di cui al capo­ver­so 1 provvedono affinché can­di­dati di tutte le comunità linguistiche vengano preselezionati e convocati per un colloquio, sempre che soddisfino i criteri di sele­zione oggettivi. A parità di qualifica, vengono assunti prioritariamente i can­didati provenienti da comunità linguistiche sottorappresentate nell’unità ammini­strativa interessata; tale preferenza è accordata in particolare per i quadri.</p>
<div class="footnotes">
<p id="fn-d6e260"><sup><a href="#fnbck-d6e260">8</a></sup> Nuovo testo giusta il n. I dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p>
<p id="fn-d6e281"><sup><a href="#fnbck-d6e281">9</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d6e331" id="fnbck-d6e331">10</a></sup><a href="#art_8"> Conoscenze linguistiche del personale federale </a>
</h6>
<div class="collapseable"> <p> (art. 20 cpv. 1 LLing e art. 4 cpv. 2 lett. e<sup>bis</sup> LPers)</p>
<p><sup>1</sup> I datori di lavoro di cui all’articolo 6 capoverso 1 provvedono affinché:</p>
<dl>
<dt>a. </dt>
<dd>gli impiegati possiedano le conoscenze orali e scritte in una seconda lingua ufficiale necessarie all’esercizio della loro funzione;</dd>
<dt>b. </dt>
<dd>i quadri di livello medio possiedano buone conoscenze attive in almeno una seconda lingua ufficiale e, se possibile, conoscenze passive in una terza lin­gua ufficiale.</dd>
<dt>c. </dt>
<dd>i quadri superiori e i quadri di livello medio con funzioni dirigenziali possiedano buone conoscenze attive in almeno una seconda lingua ufficiale e cono­scenze passive in una terza lingua ufficiale.</dd>
</dl>
<p><sup>2</sup> I datori di lavoro propongono ai loro impiegati corsi di lingua tedesca, francese e italiana.</p>
<p><sup>3</sup> Se al momento dell’assunzione un quadro non possiede le conoscenze linguistiche richieste, il datore di lavoro prende, entro un anno, le misure necessarie per migliorarle.</p>
<p><sup>4</sup> Le formazioni necessarie all’acquisizione di competenze linguistiche di cui al capoverso 1 sono considerate formazioni rispondenti ai bisogni del servizio di cui all’articolo 4 capoverso 4 OPers<sup><a href="#fn-d6e382" id="fnbck-d6e382">11</a></sup>.</p>
<div class="footnotes">
<p id="fn-d6e331"><sup><a href="#fnbck-d6e331">10</a></sup> Nuovo testo giusta il n. I dell’O del 27 ago. 2014, in vigore dal 1° ott. 2014  (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p>
<p id="fn-d6e382"><sup><a href="#fnbck-d6e382">11</a></sup> <a href="https://fedlex.data.admin.ch/eli/cc/2001/319" target="_blank">RS <b>172.220.111.3</b></a></p>
</div>
</div></article><article id="art_8_a"><a name="a8a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_a"><b>Art. 8</b><i>a</i></a><sup><a href="#fn-d6e397" id="fnbck-d6e397">12</a></sup><a href="#art_8_a"> Obiettivi strategici </a>
</h6>
<div class="collapseable"> <p> (art. 20 cpv. 1 e 2 LLing)</p>
<p>Il Consiglio federale fissa gli obiettivi strategici di promozione del plurilinguismo per ciascuna legislatura.</p>
<div class="footnotes"><p id="fn-d6e397"><sup><a href="#fnbck-d6e397">12</a></sup> Introdotto dal n. I dell’O del 27 ago. 2014, in vigore dal 1° ott. 2014 (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p></div>
</div></article><article id="art_8_b"><a name="a8b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_b"><b>Art. 8</b><i>b</i></a><sup><a href="#fn-d6e421" id="fnbck-d6e421">13</a></sup><a href="#art_8_b"> Delegato federale al plurilinguismo </a>
</h6>
<div class="collapseable"> <p> (art. 20 cpv. 1 e 2 LLing)</p>
<p><sup>1</sup> Il Consiglio federale nomina un delegato al plurilinguismo (delegato federale al plurilinguismo). Quest’ultimo è aggregato al Dipartimento federale delle finanze.</p>
<p><sup>2</sup> Il delegato federale al plurilinguismo ha segnatamente i compiti seguenti:</p>
<dl>
<dt>a. </dt>
<dd>sostenere il Consiglio federale nell’elaborazione degli obiettivi strategici e nel controllo dell’attuazione di questi obiettivi; </dd>
<dt>b. </dt>
<dd>coordinare e valutare l’attuazione degli obiettivi strategici da parte dei dipartimenti e della Cancelleria federale;</dd>
<dt>c. </dt>
<dd>consigliare e sostenere i dipartimenti e la Cancelleria federale, le loro unità amministrative e il loro personale nelle questioni relative al plurilinguismo e sensi­bilizzarli in merito a tali questioni;</dd>
<dt>d. </dt>
<dd>collaborare con i servizi cantonali e altre amministrazioni pubbliche e intrattenere relazioni con le istituzioni esterne che si occupano del plurilinguismo;</dd>
<dt>e. </dt>
<dd>informare regolarmente il pubblico sul settore del plurilinguismo;</dd>
<dt>f. </dt>
<dd>rappresentare la Confederazione negli organismi nazionali che si occupano della promozione del plurilinguismo.</dd>
</dl>
<div class="footnotes"><p id="fn-d6e421"><sup><a href="#fnbck-d6e421">13</a></sup> Introdotto dal n. I dell’O del 27 ago. 2014, in vigore dal 1° ott. 2014 (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p></div>
</div></article><article id="art_8_c"><a name="a8c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_c"><b>Art. 8</b><i>c</i></a><sup><a href="#fn-d6e483" id="fnbck-d6e483">14</a></sup><a href="#art_8_c"> Attuazione degli obiettivi strategici da parte dei dipartimenti e delle unità amministrative </a>
</h6>
<div class="collapseable"> <br><p> (art. 20 cpv. 1 e 2 LLing)</p>
<p><sup>1</sup> I dipartimenti e la Cancelleria federale stabiliscono insieme alle unità amministra­tive a loro subordinate un catalogo di misure quadriennale destinato all’attuazione degli obiettivi strategici.</p>
<p><sup>2</sup> Le unità amministrative sono responsabili dell’attuazione del catalogo di misure e prevedono le risorse finanziarie e umane necessarie.</p>
<div class="footnotes"><p id="fn-d6e483"><sup><a href="#fnbck-d6e483">14</a></sup> Introdotto dal n. I dell’O del 27 ago. 2014, in vigore dal 1° ott. 2014 (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p></div>
</div></article><article id="art_8_d"><a name="a8d"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8_d"><b>Art. 8</b><i>d</i></a><sup><a href="#fn-d6e514" id="fnbck-d6e514">15</a></sup><a href="#art_8_d"> Controllo e analisi </a>
</h6>
<div class="collapseable"> <p> (art. 20 cpv. 1 e 2 LLing)</p>
<p><sup>1</sup> Il rapporto annuale sulla gestione del personale destinato alle commissioni parlamentari di vigilanza descrive l’evoluzione della rappresentanza delle comunità lin­guistiche nelle unità di cui all’articolo 7 capoverso 1.</p>
<p><sup>2</sup> L’Ufficio federale del personale mette a disposizione del delegato federale al plu­rilinguismo statistiche dettagliate sulla rappresentanza delle comunità linguistiche nelle unità amministrative di cui all’articolo 7 capoverso 1, segnatamente per le funzioni di quadro. Queste statistiche sono compilate sulla base dei dati e delle ana­lisi del Sistema informatico di gestione del personale dell’Amministra­zione federale (BV PLUS).</p>
<p><sup>3</sup> Ogni quattro anni, i dipartimenti e la Cancelleria federale presentano al delegato federale al plurilinguismo un rapporto con informazioni quantitative e qualitative sullo stato del plurilinguismo e sull’attuazione degli articoli 6–8 nelle loro unità amministrative. Su richiesta, essi gli forniscono informa­zioni supplementari su que­stioni del plurilinguismo al loro interno e nelle rispettive unità amministrative.</p>
<p><sup>4</sup> Il delegato federale al plurilinguismo redige ogni quattro anni un rapporto di valutazione destinato al Consiglio federale basato sui rapporti dei dipartimenti e della Cancelleria federale. In tale rapporto formula anche raccomandazioni sull’imposta­zione da dare alla politica del plurilinguismo. </p>
<p><sup>5</sup> Se un dipartimento o la Cancelleria federale non rispettano manifestamente le dispo­sizioni sulla promozione del plurilinguismo, il delegato federale al plurilinguismo può formulare raccomandazioni all’indirizzo del dipartimento interessato o della Cancelleria federale.</p>
<div class="footnotes"><p id="fn-d6e514"><sup><a href="#fnbck-d6e514">15</a></sup> Introdotto dal n. I dell’O del 27 ago. 2014, in vigore dal 1° ott. 2014 (<a href="https://fedlex.data.admin.ch/eli/oc/2014/504" target="_blank">RU <b>2014</b> 2987</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Promozione della comprensione e degli scambi tra le comunità linguistiche </a>
</h1>
<div class="collapseable">
<br><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e558" id="fnbck-d6e558">16</a></sup><a href="#art_9"> Scambi in ambito scolastico </a>
</h6>
<div class="collapseable"> <p> (art. 14 LLing)</p>
<p>Per promuovere gli scambi in ambito scolastico sono concessi aiuti finanziari alla Fondazione svizzera per la promozione degli scambi e della mobilità Movetia per:</p>
<dl>
<dt>a. </dt>
<dd>lo sviluppo e lo svolgimento di programmi per la promozione degli scambi scolastici;</dd>
<dt>b. </dt>
<dd>la consulenza, l’accompagnamento e il sostegno di progetti di scambio;</dd>
<dt>c. </dt>
<dd>la documentazione, la valutazione e l’informazione in merito alle offerte e alle attività di scambio.</dd>
</dl>
<div class="footnotes"><p id="fn-d6e558"><sup><a href="#fnbck-d6e558">16</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (RU <b>20</b><b>22 </b>488).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Lingue nazionali nell’insegnamento </a>
</h6>
<div class="collapseable"> <p> (art. 16 lett. a e b LLing)<sup><a href="#fn-d6e601" id="fnbck-d6e601">17</a></sup></p>
<p>Per promuovere le lingue nazionali nell’insegnamento sono concessi aiuti finanziari ai Cantoni per:</p>
<dl>
<dt>a.<sup><a href="#fn-d6e617" id="fnbck-d6e617">18</a></sup> </dt>
<dd>progetti per lo sviluppo di piani e sussidi didattici per l’insegnamento di una seconda e di una terza lingua nazionale che hanno carattere innovativo o presentano un legame con gli obiettivi comuni della Confederazione e dei Cantoni in materia di politica della formazione;</dd>
<dt>b. </dt>
<dd>progetti di promozione dell’apprendimento di una lingua nazionale attra­verso un insegnamento bilingue;</dd>
<dt>c. </dt>
<dd>la promozione della conoscenza della lingua nazionale locale da parte degli alloglotti prima della scuola elementare.</dd>
</dl>
<div class="footnotes">
<p id="fn-d6e601"><sup><a href="#fnbck-d6e601">17</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p>
<p id="fn-d6e617"><sup><a href="#fnbck-d6e617">18</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. </b><b>11</b></a><sup><a href="#fn-d6e646" id="fnbck-d6e646">19</a></sup><a href="#art_11"><i></i> <i></i>Conoscenza della loro prima lingua da parte degli alloglotti </a>
</h6>
<div class="collapseable"> <p> (art. 16 lett. c LLing)</p>
<p>Per promuovere la conoscenza della loro prima lingua da parte degli alloglotti sono concessi aiuti finanziari ai Cantoni per:</p>
<dl>
<dt>a.  </dt>
<dd>lo sviluppo di piani d’insegnamento integrato nella lingua e cultura d’origine;</dd>
<dt>b.  </dt>
<dd>il perfezionamento dei docenti;</dd>
<dt>c.  </dt>
<dd>lo sviluppo di sussidi didattici.</dd>
</dl>
<div class="footnotes"><p id="fn-d6e646"><sup><a href="#fnbck-d6e646">19</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. </b><b>12</b></a><sup><a href="#fn-d6e689" id="fnbck-d6e689">20</a></sup><a href="#art_12"> Centro di competenza scientifico per la promozione del plurilinguismo  </a>
</h6>
<div class="collapseable"> <p> (art. 17 LLing)</p>
<p><sup>1</sup> Per promuovere la ricerca applicata nel campo delle lingue e del plurilinguismo sono concessi aiuti finanziari all’Istituto di plurilinguismo dell’Università di Friburgo e dell’Alta Scuola Pedagogica di Friburgo per:</p>
<dl>
<dt>a. </dt>
<dd>il coordinamento, la direzione e lo svolgimento della ricerca;</dd>
<dt>b. </dt>
<dd>la gestione di un centro di documentazione;</dd>
<dt>c. </dt>
<dd>la gestione di una rete nazionale di ricerca;</dd>
<dt>d. </dt>
<dd>la collaborazione in reti di ricerca e organizzazioni scientifiche internazionali.</dd>
<dt>
<sup>2</sup> L’Ufficio federale della cultura (UFC) conclude un accordo di prestazioni con l’Istituto di plurilinguismo.</dt>
<dd></dd>
</dl>
<div class="footnotes"><p id="fn-d6e689"><sup><a href="#fnbck-d6e689">20</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. </b><b>13</b></a><sup><a href="#fn-d6e741" id="fnbck-d6e741">21</a></sup><a href="#art_13"> Sostegno ad agenzie di stampa </a>
</h6>
<div class="collapseable"> <p> (art. 18 lett. a LLing) </p>
<p>Possono essere concessi aiuti finanziari ad agenzie di stampa d’importanza nazionale se informano regolarmente in almeno tre lingue nazionali su temi di politica delle lingue, delle culture e della comprensione da tutte e quattro le regioni linguistiche.</p>
<div class="footnotes"><p id="fn-d6e741"><sup><a href="#fnbck-d6e741">21</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. </b><b>14</b></a><sup><a href="#fn-d6e765" id="fnbck-d6e765">22</a></sup><a href="#art_14"> Sostegno a organizzazioni e istituzioni </a>
</h6>
<div class="collapseable"> <p> (art. 18 lett. b LLing)</p>
<p><sup>1</sup> Per la promozione della comprensione tra le comunità linguistiche possono essere concessi aiuti finanziari a organizzazioni e istituzioni per:</p>
<dl>
<dt>a. </dt>
<dd>attività utili alla sensibilizzazione della popolazione sul plurilinguismo che:<dl>
<dt>1. </dt>
<dd>promuovono la pratica, la consapevolezza e la valorizzazione del plurilinguismo, e</dd>
<dt>2.  </dt>
<dd>rendono possibile la partecipazione ad attività culturali plurilingui;</dd>
</dl>
</dd>
<dt>b. </dt>
<dd>attività utili alla creazione di reti di attori impegnati a favore della comprensione tra le comunità linguistiche che: <dl>
<dt>1.  </dt>
<dd>promuovono lo scambio di sapere e di esperienze, e</dd>
<dt>2.  </dt>
<dd>stabiliscono e curano la collaborazione.</dd>
</dl>
</dd>
</dl>
<p><sup>2</sup> Le organizzazioni e le istituzioni devono adempiere le seguenti condizioni:</p>
<dl>
<dt>a. </dt>
<dd>essere attive in almeno due regioni linguistiche; </dd>
<dt>b. </dt>
<dd>non perseguire uno scopo lucrativo;</dd>
<dt>c. </dt>
<dd>esercitare da almeno tre anni attività di sensibilizzazione o creazione di reti ai sensi del capoverso 1.</dd>
</dl>
<p><sup>3</sup> L’ammontare degli aiuti finanziari è stabilito in base:</p>
<dl>
<dt>a. </dt>
<dd>al tipo e all’importanza delle attività; </dd>
<dt>b. </dt>
<dd>alla qualità e all’efficacia delle attività;</dd>
<dt>c. </dt>
<dd>alle prestazioni proprie e ai contributi di terzi.</dd>
</dl>
<p><sup>4</sup> Gli aiuti finanziari ammontano al massimo al 50 per cento dei costi che l’organizzazione o istituzione sostiene per l’esercizio delle attività. Il lavoro prestato a titolo volontario può essere conteggiato come prestazione propria nella misura di al massimo il 10 per cento di tali costi.</p>
<div class="footnotes"><p id="fn-d6e765"><sup><a href="#fnbck-d6e765">22</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Sostegno a progetti di enti pubblici </a>
</h6>
<div class="collapseable"> <p> (art. 18 lett. c LLing)</p>
<p><sup>1</sup> Possono essere concessi aiuti finanziari a enti pubblici per progetti utili alla sensibilizzazione o alla creazione di reti ai sensi dell’articolo 14 capoverso 1.<sup><a href="#fn-d6e876" id="fnbck-d6e876">23</a></sup></p>
<p><sup>2</sup> L’ammontare degli aiuti finanziari è stabilito in base:</p>
<dl>
<dt>a. </dt>
<dd>al tipo e all’importanza dell’attività o di un progetto;</dd>
<dt>b. </dt>
<dd>alla qualità e all’efficacia del progetto;</dd>
<dt>c. </dt>
<dd>alle prestazioni proprie e ai contributi di terzi.</dd>
</dl>
<div class="footnotes"><p id="fn-d6e876"><sup><a href="#fnbck-d6e876">23</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Aiuti finanziari per traduzioni </a>
</h6>
<div class="collapseable"> <p> (art. 19 LLing)</p>
<p><sup>1</sup> Possono essere concessi aiuti finanziari a organizzazioni e istituzioni per traduzioni nell’ambito della loro attività di comunicazione nelle varie regioni linguistiche, in particolare per comunicare con le persone alle quali è destinata la loro attività di pubblica utilità.</p>
<p><sup>2</sup> Le organizzazioni e istituzioni devono adempiere le seguenti condizioni:</p>
<dl>
<dt>a. </dt>
<dd>essere attive in almeno tre regioni linguistiche;</dd>
<dt>b. </dt>
<dd>non perseguire uno scopo lucrativo;</dd>
<dt>c. </dt>
<dd>svolgere un’attività di pubblica utilità;</dd>
<dt>d. </dt>
<dd>essere politicamente e confessionalmente neutrali;</dd>
<dt>e. </dt>
<dd>svolgere un compito nell’ambito della politica delle lingue e della comprensione e avere un irradiamento a livello nazionale.</dd>
</dl>
<p><sup>3</sup> Le organizzazioni e istituzioni che beneficiano di aiuti finanziari secondo l’arti­colo 14 non hanno diritto ad aiuti finanziari per traduzioni.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Sostegno ai Cantoni plurilingui </a>
</h1>
<div class="collapseable">
<p>(art. 21 LLing)</p>
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> </a>
</h6>
<div class="collapseable">
<p><sup>1</sup> Per promuovere il plurilinguismo nelle autorità e nelle amministrazioni cantonali e comunali sono concessi aiuti finanziari ai Cantoni plurilingui per l’adempimento dei loro compiti speciali, in particolare per:<sup><a href="#fn-d6e970" id="fnbck-d6e970">24</a></sup></p>
<dl>
<dt>a. </dt>
<dd>servizi di traduzione e terminologia a favore della comunicazione intracantonale e intercantonale;</dd>
<dt>b.<sup><a href="#fn-d6e989" id="fnbck-d6e989">25</a></sup> </dt>
<dd>la formazione e il perfezionamento linguistico e professionale del personale delle amministrazioni per le questioni concernenti il plurilinguismo;</dd>
<dt>c. </dt>
<dd>progetti di sensibilizzazione del pubblico sul plurilinguismo.</dd>
</dl>
<p><sup>2</sup> Per promuovere il plurilinguismo nel settore dell’istruzione sono concessi ai Cantoni plurilingui aiuti finanziari per l’adempimento dei loro compiti speciali, in particolare per:</p>
<dl>
<dt>a. </dt>
<dd>l’acquisto di sussidi didattici per l’insegnamento delle lingue;</dd>
<dt>b. </dt>
<dd>la formazione e il perfezionamento linguistico dei docenti;</dd>
<dt>c. </dt>
<dd>progetti di promozione dell’apprendimento di una lingua nazionale attra­verso un insegnamento bilingue a tutti i livelli scolastici;</dd>
<dt>d. </dt>
<dd>progetti di promozione della frequenza di lezioni in un’altra lingua ufficiale del Cantone a tutti i livelli scolastici;</dd>
<dt>e.<sup><a href="#fn-d6e1035" id="fnbck-d6e1035">26</a></sup> </dt>
<dd>...</dd>
</dl>
<div class="footnotes">
<p id="fn-d6e970"><sup><a href="#fnbck-d6e970">24</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p>
<p id="fn-d6e989"><sup><a href="#fnbck-d6e989">25</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p>
<p id="fn-d6e1035"><sup><a href="#fnbck-d6e1035">26</a></sup> Abrogata dal n. I dell’O del 24 ago. 2022, con effetto dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Salvaguardia e promozione delle lingue e culture romancia e italiana nel Cantone dei Grigioni </a>
</h1>
<div class="collapseable">
<br><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><a href="#fn-d6e1056" id="fnbck-d6e1056">27</a></sup><a href="#art_18"> Misure generali nel Cantone dei Grigioni </a>
</h6>
<div class="collapseable"> <p> (art. 22 cpv. 1 lett a LLing)</p>
<p>Per salvaguardare e promuovere le lingue e culture romancia e italiana sono concessi aiuti finanziari al Cantone dei Grigioni al fine di sostenere misure cantonali nei seguenti settori:</p>
<dl>
<dt>a. </dt>
<dd>insegnamento delle lingue nelle scuole pubbliche;</dd>
<dt>b. </dt>
<dd>attività di traduzione;</dd>
<dt>c. </dt>
<dd>pubblicazioni in romancio e italiano; </dd>
<dt>d. </dt>
<dd>promozione del plurilinguismo nell’amministrazione cantonale;</dd>
<dt>e. </dt>
<dd>salvaguardia e promozione dell’identità linguistica e culturale;</dd>
<dt>f. </dt>
<dd>promozione di progetti di terzi concernenti il plurilinguismo e la salvaguardia e promozione dell’identità linguistica e culturale.</dd>
</dl>
<div class="footnotes"><p id="fn-d6e1056"><sup><a href="#fnbck-d6e1056">27</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Sostegno a organizzazioni e istituzioni </a>
</h6>
<div class="collapseable"> <p> (art. 22 cpv. 1 lett. b LLing)</p>
<p><sup>1</sup> Sono concessi aiuti finanziari al Cantone dei Grigioni per sostenere attività sovraregionali di organizzazioni e istituzioni romance nei seguenti settori:</p>
<dl>
<dt>a. </dt>
<dd>elaborazione e realizzazione di misure di salvaguardia e promozione della lingua e cultura romancia;</dd>
<dt>b. </dt>
<dd>sviluppo e rinnovo della lingua;</dd>
<dt>c. </dt>
<dd>insegnamento extrascolastico della lingua e cultura romancia;</dd>
<dt>d. </dt>
<dd>consulenza, mediazione e documentazione.<sup><a href="#fn-d6e1140" id="fnbck-d6e1140">28</a></sup>
</dd>
</dl>
<p><sup>2</sup> Sono concessi aiuti finanziari al Cantone dei Grigioni per sostenere attività sovraregionali di organizzazioni e istituzioni di lingua italiana nei seguenti settori:</p>
<dl>
<dt>a. </dt>
<dd>elaborazione e realizzazione di misure di promozione della lingua e cultura italiana;</dd>
<dt>b. </dt>
<dd>pubblicazioni sulla lingua e cultura italiana;</dd>
<dt>c. </dt>
<dd>creazione e gestione di un centro di documentazione sulla lingua e cultura italiana.</dd>
</dl>
<p><sup>3</sup> Gli aiuti finanziari della Confederazione coprono al massimo il 90 per cento delle spese totali dell’organizzazione o dell’istituzione.</p>
<div class="footnotes"><p id="fn-d6e1140"><sup><a href="#fnbck-d6e1140">28</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Promozione dell’attività editoriale romancia </a>
</h6>
<div class="collapseable"> <p> (art. 22 cpv. 1 lett. c LLing)</p>
<p><sup>1</sup> Sono concessi aiuti finanziari al Cantone dei Grigioni per sostenere editori romanci che si prefiggono di promuovere la letteratura romancia sia per i bambini e i giovani sia per gli adulti.<sup><a href="#fn-d6e1188" id="fnbck-d6e1188">29</a></sup></p>
<p><sup>2</sup> Gli editori devono pubblicare opere in lingua romancia. Devono in particolare:</p>
<dl>
<dt>a. </dt>
<dd>scegliere i testi e garantirne il lettorato;</dd>
<dt>b. </dt>
<dd>provvedere alla stampa e alla produzione;</dd>
<dt>c. </dt>
<dd>promuovere la distribuzione.</dd>
</dl>
<div class="footnotes"><p id="fn-d6e1188"><sup><a href="#fnbck-d6e1188">29</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Aiuti finanziari per la salvaguardia e la promozione della lingua romancia nei media </a>
</h6>
<div class="collapseable"> <br><p> (art. 22 cpv. 2 LLing)</p>
<p><sup>1</sup> Sono concessi aiuti finanziari al Cantone dei Grigioni per sostenere agenzie di stampa.</p>
<p><sup>2</sup> Le agenzie di stampa devono in particolare:</p>
<dl>
<dt>a. </dt>
<dd>fornire quotidianamente prestazioni redazionali in lingua romancia con testi e immagini;</dd>
<dt>b. </dt>
<dd>tenere conto degli idiomi romanci e del rumantsch grischun;</dd>
<dt>c. </dt>
<dd>mettere le prestazioni redazionali a disposizione dei media in forma elettronica.</dd>
</dl>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Salvaguardia e promozione della lingua e cultura italiana nel Cantone Ticino </a>
</h1>
<div class="collapseable">
<br><br><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a><sup><a href="#fn-d6e1262" id="fnbck-d6e1262">30</a></sup><a href="#art_22"> Misure generali nel Cantone Ticino </a>
</h6>
<div class="collapseable"> <p> (art. 22 cpv. 1 lett. a e c LLing)</p>
<p>Per salvaguardare e promuovere la lingua e cultura italiana sono concessi aiuti finanziari al Cantone Ticino al fine di sostenere misure cantonali nei seguenti settori:</p>
<dl>
<dt>a. </dt>
<dd>programmi e progetti di ricerca nell’ambito della lingua e della cultura;</dd>
<dt>b. </dt>
<dd>pubblicazioni di particolare rilievo per la promozione della lingua e cultura italiana;</dd>
<dt>c. </dt>
<dd>manifestazioni e progetti per la promozione della lingua e cultura italiana;</dd>
<dt>d. </dt>
<dd>progetti di terzi concernenti la promozione del plurilinguismo e la salvaguardia e promozione dell’identità linguistico-culturale.</dd>
</dl>
<div class="footnotes"><p id="fn-d6e1262"><sup><a href="#fnbck-d6e1262">30</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a><sup><a href="#fn-d6e1305" id="fnbck-d6e1305">31</a></sup><a href="#art_23"> Sostegno a organizzazioni e istituzioni </a>
</h6>
<div class="collapseable"> <p> (art. 22 cpv. 1 lett. b LLing)</p>
<p><sup>1</sup> Sono concessi aiuti finanziari al Cantone Ticino per sostenere attività sovraregionali di organizzazioni e istituzioni, segnatamente per:</p>
<dl>
<dt>a. </dt>
<dd>progetti di salvaguardia e promozione del patrimonio culturale;</dd>
<dt>b. </dt>
<dd>misure di promozione della creazione letteraria e culturale;</dd>
<dt>c. </dt>
<dd>l’organizzazione e lo svolgimento di manifestazioni di rilevanza linguistica e culturale. </dd>
</dl>
<p><sup>2</sup> Sono inoltre concessi aiuti finanziari al Cantone Ticino per sostenere l’attività dell’Osservatorio linguistico della Svizzera italiana.</p>
<p><sup>3</sup> Gli aiuti finanziari della Confederazione coprono al massimo il 90 per cento delle spese totali dell’organizzazione o dell’istituzione.</p>
<div class="footnotes"><p id="fn-d6e1305"><sup><a href="#fnbck-d6e1305">31</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_24_e"><a name="a24e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24_e"><b>Art. 24 </b>e<b> 25</b></a><sup><a href="#fn-d6e1356" id="fnbck-d6e1356">32</a></sup><a href="#art_24_e"> </a>
</h6>
<div class="collapseable"><div class="footnotes"><p id="fn-d6e1356"><sup><a href="#fnbck-d6e1356">32</a></sup> Abrogati dal n. I dell’O del 24 ago. 2022, con effetto dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Esecuzione </a>
</h1>
<div class="collapseable">
<article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a><sup><a href="#fn-d6e1376" id="fnbck-d6e1376">33</a></sup><a href="#art_26"> Domande </a>
</h6>
<div class="collapseable"> <p><sup>1</sup> Le domande di aiuti finanziari devono essere presentate all’UFC.</p>
<p><sup>2</sup> L’UFC rende pubblico il termine per la presentazione delle domande in un bando di concorso sul proprio sito Internet.</p>
<p><sup>3</sup> Le domande devono comprovare l’adempimento dei requisiti di promozione e fornire tutte le informazioni necessarie per i criteri di promozione.</p>
<p><sup>4</sup> È data priorità alle domande che soddisfano al meglio i criteri di promozione nel loro insieme.</p>
<div class="footnotes"><p id="fn-d6e1376"><sup><a href="#fnbck-d6e1376">33</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Procedura e rimedi giuridici </a>
</h6>
<div class="collapseable"> <p><sup>1</sup> In merito alle domande di aiuti finanziari decide l’UFC. Per le domande di promozione secondo gli articoli 10 e 11 si fonda su una raccomandazione della Conferenza svizzera dei direttori cantonali della pubblica educazione.<sup><a href="#fn-d6e1418" id="fnbck-d6e1418">34</a></sup></p>
<p><sup>2</sup> La procedura e i rimedi giuridici sono retti dalle disposizioni generali dell’ammi­nistrazione della giustizia federale.</p>
<div class="footnotes"><p id="fn-d6e1418"><sup><a href="#fnbck-d6e1418">34</a></sup> Nuovo testo giusta il n. I dell’O del 24 ago. 2022, in vigore dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Ordine di priorità </a>
</h6>
<div class="collapseable"> <p><sup>1</sup> Gli aiuti finanziari sono concessi entro i limiti dei crediti stanziati.</p>
<p><sup>2</sup> Se gli aiuti finanziari richiesti superano i mezzi disponibili, il Dipartimento fede­rale dell’interno istituisce un ordine di priorità per la valutazione delle domande ai sensi dell’articolo 13 capoverso 2 della legge del 5 ottobre 1990<sup><a href="#fn-d6e1448" id="fnbck-d6e1448">35</a></sup> sui sussidi.</p>
<div class="footnotes"><p id="fn-d6e1448"><sup><a href="#fnbck-d6e1448">35</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b></a><sup><a href="#fn-d6e1461" id="fnbck-d6e1461">36</a></sup><a href="#art_29"> </a>
</h6>
<div class="collapseable"><div class="footnotes"><p id="fn-d6e1461"><sup><a href="#fnbck-d6e1461">36</a></sup> Abrogato dal n. I dell’O del 24 ago. 2022, con effetto dal 15 set. 2022 (<a href="https://fedlex.data.admin.ch/eli/oc/2022/488" target="_blank">RU <b>2022 </b>488</a>).</p></div></div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali </a>
</h1>
<div class="collapseable">
<article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Abrogazione e modifica del diritto vigente </a>
</h6>
<div class="collapseable"> <p>L’abrogazione e la modifica del diritto vigente sono disciplinate nell’allegato.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° luglio 2010.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato </a>
</h1>
<div class="collapseable">
<p>(art. 30)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Abrogazione e modifica del diritto vigente </a>
</h2>
<div class="collapseable">
<p>I</p>
<p>L’ordinanza del 26 giugno 1996<sup><a href="#fn-d6e1510" id="fnbck-d6e1510">37</a></sup> sugli aiuti finanziari per la salvaguardia e la promozione della lingua e cultura romancia e italiana è abrogata.</p>
<p>II</p>
<p>Le ordinanze qui appresso sono modificate come segue:</p>
<p>…<sup><a href="#fn-d6e1527" id="fnbck-d6e1527">38</a></sup></p>
<div class="footnotes">
<p id="fn-d6e1510"><sup><a href="#fnbck-d6e1510">37</a></sup> [<a href="https://fedlex.data.admin.ch/eli/oc/1996/2283_2283_2283" target="_blank">RU <b>1996</b> 2283</a>]</p>
<p id="fn-d6e1527"><sup><a href="#fnbck-d6e1527">38</a></sup> Le mod. possono essere consultate alla <a href="https://fedlex.data.admin.ch/eli/oc/2010/355" target="_blank">RU <b>2010 </b>2653</a>.</p>
</div>
</div></section>
</div></section></div>
</div></body>
</html>
