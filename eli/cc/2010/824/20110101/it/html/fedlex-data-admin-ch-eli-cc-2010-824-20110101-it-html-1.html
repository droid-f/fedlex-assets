<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2010-824-20110101-it-docx-1</title>
</head>
<body><div id="lawcontent">
<div id="preface">
<!--173.713.151 --><p class="srnummer">173.713.151 </p>
<h1 class="erlasstitel">Regolamento del Tribunale penale federale<br>sulle occupazioni accessorie e le cariche pubbliche <br>dei suoi membri</h1>
<h2 class="erlasskurztitel">(Regolamento del Tribunale penale federale sulle occupazioni <br>accessorie, ROATPF)</h2>
<?del-struct abstand18pt><p>del 28 settembre 2010 (Stato 1° gennaio 2011)</p>
</div>
<div id="preamble">
<p>Il Tribunale penale federale,</p>
<p>visto l’articolo 45 capoverso 2 della legge federale del 19 marzo 2010<sup><a href="#fn-d379e28">1</a></sup> sull’organizzazione delle autorità penali (LOAP),</p>
<p>decreta:</p>
<div class="footnotes"><p id="fn-d379e28"><sup>1</sup> <a href="https://fedlex.data.admin.ch/eli/cc/2010/444/20190101">RS <b>173.71</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni </a>
</h6>
<div class="collapseable"> <p><sup>1</sup> I rapporti di lavoro a tempo determinato o indeterminato presso la Confederazione, compresi enti e fondazioni di quest’ultima, sono considerati funzioni al servizio della Confederazione ai sensi dell’articolo 44 capoverso 1 LOAP.</p>
<p><sup>2</sup> È considerata rappresentanza professionale in giudizio ai sensi dell’articolo 44 capoverso 4 LOAP ogni rappresentanza legale retribuita dinanzi a tribunali o auto­rità amministrative. Se nell’ambito di un mandato di consulenza legale traspare che la controversia potrebbe essere oggetto di un processo, il mandato deve essere res­cis­so. Il divieto di rappresentanza non può essere eluso, ad esempio tramite il conferimento di procure in sostituzione o la cessione del mandato a dipendenti o a persone all’in­terno del medesimo studio legale o dell’impresa commerciale.</p>
<p><sup>3</sup> La funzione esercitata presso un’autorità cantonale o un ente cantonale di diritto pubblico dotato di poteri sovrani è parificata alla funzione al servizio di un Cantone ai sensi dell’articolo 44 capoverso 5 LOAP. L’esercizio di una funzione a livello comunale e l’attività presso un’autorità comunale non sono considerati alla stregua di funzione al servizio di un Cantone.</p>
<p><sup>4</sup> Indipendentemente dalla loro forma giuridica, le organizzazioni con orientamento prevalentemente commerciale sono considerate alla stregua di imprese commerciali ai sensi dell’articolo 44 capoverso 5 LOAP.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principi </a>
</h6>
<div class="collapseable"> <p><sup>1</sup> Le occupazioni accessorie e le cariche pubbliche non devono pregiudicare l’eser­cizio della funzione, l’indipendenza, l’impar­zialità o la dignità del Tribunale o dei suoi membri.</p>
<p><sup>2</sup> La dignità, l’imparzialità e l’indipendenza del Tribunale sono pregiudicate segnatamente se l’occupazione accessoria:</p>
<dl>
<dt>a. </dt>
<dd>suscita l’apparenza di prevenzione del giudice interessato;</dd>
<dt>b. </dt>
<dd>è connessa a mandati commerciali svolti per conto del Tribunale o che il Tribunale dovrà assegnare in tempi brevi;</dd>
<dt>c. </dt>
<dd>è incompatibile con il buon funzionamento del Tribunale;</dd>
<dt>d. </dt>
<dd>non fornisce nessuna garanzia per il rispetto del divieto della rappresentanza professionale in giudizio.</dd>
</dl>
<p><sup>3</sup> Le attività non retribuite non necessitano di autorizzazione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Giudici a tempo pieno </a>
</h6>
<div class="collapseable"> <p>(art. 44 cpv. 5 e 45 cpv. 1 LOAP)</p>
<p><sup>1</sup> In caso di attività a tempo pieno possono essere segnatamente autorizzate le seguenti occupazioni accessorie retribuite e le seguenti cariche pubbliche:</p>
<dl>
<dt>a. </dt>
<dd>partecipazione nell’interesse pubblico a tribunali arbitrali, organi giurisprudenziali e commissioni, come pure a mandati per mediazioni e perizie;</dd>
<dt>b. </dt>
<dd>cariche pubbliche comunali;</dd>
<dt>c. </dt>
<dd>partecipazione ad associazioni, fondazioni o altre organizzazioni con scopo ideale;</dd>
<dt>d. </dt>
<dd>attività didattica puntuale, cura di commentari, di collane o riviste specialistiche. Non necessitano di autorizzazione la redazione di libri o articoli, la tenuta di conferenze o la partecipazione a congressi e seminari.</dd>
</dl>
<p><sup>2</sup> Possono essere autorizzate altre occupazioni accessorie retribuite e cariche pubbliche.</p>
<p><sup>3</sup> Se la somma delle indennità percepite in virtù di occupazioni accessorie autoriz­zate o che non necessitano di autorizzazione supera i 10 000 franchi all’anno, l’im­porto eccedente deve essere versato alla cassa del Tribunale penale federale. Per atti­vità svolte sull’arco di più anni, l’indennità può essere distribuita sugli anni di eser­cizio stesso dell’attività.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Giudici a tempo parziale </a>
</h6>
<div class="collapseable"> <p>(art. 45 cpv. 1 LOAP)</p>
<p>In aggiunta alle occupazioni accessorie di cui all’articolo 3 del presente regola­mento, in caso di attività a tempo parziale possono essere segnatamente autorizzate le seguenti occupazioni accessorie retribuite e le seguenti cariche pubbliche:</p>
<dl>
<dt>a. </dt>
<dd>attività giudiziaria cantonale a tempo parziale;</dd>
<dt>b. </dt>
<dd>partecipazione a tribunali arbitrali e commissioni come pure a mandati per mediazioni e perizie; </dd>
<dt>c. </dt>
<dd>cariche pubbliche cantonali;</dd>
<dt>d. </dt>
<dd>impiego a tempo parziale presso un Cantone o in un’impresa commerciale privata;</dd>
<dt>e. </dt>
<dd>attività lucrativa accessoria indipendente;</dd>
<dt>f. </dt>
<dd>consulenza giuridica professionale;</dd>
<dt>g. </dt>
<dd>partecipazione a organi di associazioni, fondazioni o di altre organizzazioni con scopo commerciale.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Procedura di autorizzazione </a>
</h6>
<div class="collapseable"> <p>(art. 45 cpv. 1 LOAP)</p>
<p><sup>1</sup> Le richieste di autorizzazione vanno indirizzate al Segretariato generale, all’atten­zione della Commissione amministrativa. Esse devono contenere tutte le indicazioni necessarie, in particolare in merito:</p>
<dl>
<dt>a. </dt>
<dd>al genere, all’oggetto e alla durata dell’occupazione accessoria;</dd>
<dt>b. </dt>
<dd>al dispendio di tempo;</dd>
<dt>c. </dt>
<dd>agli obblighi;</dd>
<dt>d. </dt>
<dd>all’osservanza dei motivi di incompatibilità e di esclusione.</dd>
</dl>
<p><sup>2</sup> L’opinione della Commissione amministrativa può essere preventivamente richiesta in caso di dubbio circa l’obbligo di autorizzazione per una determinata attività.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Portata dell’autorizzazione </a>
</h6>
<div class="collapseable"> <p>La Commissione amministrativa può vincolare un’autorizzazione a condizioni o oneri oppure può limitarla nel tempo, se questa altrimenti non avrebbe potuto essere rilasciata.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Controllo </a>
</h6>
<div class="collapseable"> <p><sup>1</sup> Il Segretariato generale effettua un controllo sulle autorizzazioni rilasciate.</p>
<p><sup>2</sup> La Commissione amministrativa può richiedere in ogni tempo ai membri del Tribunale informazioni sulle occupazioni esercitate al di fuori del Tribunale.</p>
<p><sup>3</sup> La cessazione di un’occupazione accessoria deve essere comunicata al Segretariato generale, all’attenzione della Commissione amministrativa.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore </a>
</h6>
<div class="collapseable"> <p>Il presente regolamento entra in vigore il 1° gennaio 2011.</p>
<p></p>
</div></article></main>
</div></body>
</html>
