<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.362.380.038 --><p class="srnummer ">0.362.380.038 </p>
<p class="ref ">RU <b>2010 </b>3029</p>
<h1 class="erlasstitel botschafttitel ">Scambio di note del 17 dicembre 2009<br>tra la Svizzera e l’Unione europea concernente il recepimento <br>della decisione C(2009)8542 definitivo della Commissione<br>del 30 novembre 2009 che determina le prime regioni per l’inizio<br>delle attività del sistema d’informazione visti (VIS)</h1>
<h2 class="erlasskurztitel ">(Sviluppo dell’acquis di Schengen)</h2>
<p class="erlasssubtitel ">Entrato in vigore l’8 aprile 2010</p>
<p class="erlassdatum "> (Stato 8  aprile 2010)</p>
</div>
<div id="preamble"><div>
<p class="man-template-autor man-text-align-right ">Traduzione<i><sup><a href="#fn-d7e32" id="fnbck-d7e32">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Missione della Svizzera <br>presso l’Unione europea</p></td>
<td><p class="man-template-tab-krpr ">Bruxelles, 17 dicembre 2009</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Commissione europea<br>Segretariato generale<br>SG.A.3</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Bruxelles</p></td>
</tr>
</table></div>
<p class="absatz ">La Missione della Svizzera presso l’Unione europea porge i complimenti al Segretariato generale della Commissione europea e ha l’onore di accusare ricezione della notifica della Commissione del 1° dicembre 2009, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d7e71" id="fnbck-d7e71">2</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), dal tenore seguente:</p>
<dl>
<dt></dt>
<dd>«Decisione della Commissione del 30 novembre 2009 che determina le prime regioni per l’inizio delle attività del sistema d’informazione visti (VIS)»<sup><a href="#fn-d7e85" id="fnbck-d7e85">3</a></sup>
</dd>
</dl>
<p class="absatz ">La presente decisione è stata notificata alla Svizzera con il numero C(2009)8542 definitivo.</p>
<p class="absatz ">Conformemente all’articolo 7 paragrafo 2 lettera a secondo periodo dell’Accordo di associazione, la Missione della Svizzera presso l’Unione europea informa il Segretariato generale della Commissione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica della Commissione. L’atto in questione costituisce parte integrante della presente nota di risposta.</p>
<p class="absatz ">Conformemente all’articolo 7 paragrafo 3 dell’Accordo di associazione, la notifica della Commissione europea del 1° dicembre 2009 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p class="absatz ">Il presente accordo entrerà in vigore alla data in cui la Svizzera avrà comunicato l’adempimento dei requisiti costituzionali relativi allo scambio di note tra la Svizzera e la Comunità europea del 21 agosto 2008 concernente il recepimento del regolamento VIS (regolamento (CE) n. 767/2008) e potrà essere denunciato alle condizioni previste negli articoli 7 e 17 dell’Accordo di associazione.</p>
<p class="absatz ">Una copia della presente nota è trasmessa al Segretariato generale del Consiglio dell’Unione europea, Direzione generale H, Giustizia e affari interni, Bruxelles.</p>
<p class="absatz ">La Missione della Svizzera presso l’Unione europea coglie l’occasione per rinnovare al Segretariato generale della Commissione europea le assicurazioni della più alta considerazione.</p>
<div class="footnotes">
<p id="fn-d7e32"><sup><a href="#fnbck-d7e32">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e71"><sup><a href="#fnbck-d7e71">2</a></sup><sup></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d7e85"><sup><a href="#fnbck-d7e85">3</a></sup><sup></sup> Decisione della Commissione del 30 nov. 2009 che determina le prime regioni per l’inizio delle attività del sistema d’informazione visti (VIS), GU L 23 del 27.1.2010, pag. 62</p>
</div>
</div></div>
</div></body>
</html>
