<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2010-713-20220601-it-docx</title>
</head>
<body><div id="lawcontent">
<div id="preface">
<!--916.351.0 --><p class="srnummer">916.351.0 </p>
<h1 class="erlasstitel">Ordinanza<br>sul controllo del latte</h1>
<h2 class="erlasskurztitel">(OCL)</h2>
<?del-struct abstand18pt><p>del 20 ottobre 2010 (Stato 1° giugno 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 15 capoverso 3 e 37 capoverso 1 della legge del 9 ottobre 1992<sup><a href="#fn-d6e24">1</a></sup> sulle derrate alimentari;<br>visti gli articoli 10 e 177 capoverso 1 della legge del 29 aprile 1998<sup><a href="#fn-d6e117">2</a></sup> sull’agricoltura,</p>
<p>ordina:</p>
<div class="footnotes">
<p id="fn-d6e24"><sup>1</sup> [<a href="https://fedlex.data.admin.ch/eli/oc/1995/1469_1469_1469">RU <b>1995</b> 1469</a>, <b></b><a href="https://fedlex.data.admin.ch/eli/oc/1996/1725_1725_1725"><b>1996</b> 1725 </a>all. n. 3, <b></b><a href="https://fedlex.data.admin.ch/eli/oc/1998/3033_3033_3033"><b>1998</b> 3033 </a>all. n. 5, <b></b><a href="https://fedlex.data.admin.ch/eli/oc/2001/422"><b>2001</b> 2790 </a>all. n. 5, <b></b><a href="https://fedlex.data.admin.ch/eli/oc/2002/143"><b>2002</b> 775</a>, <b></b><a href="https://fedlex.data.admin.ch/eli/oc/2003/705"><b>2003</b> 4803 </a>all. n. 6, <b></b><a href="https://fedlex.data.admin.ch/eli/oc/2004/480"><b>2004</b> 3553</a>, <b></b><a href="https://fedlex.data.admin.ch/eli/oc/2005/106"><b>2005</b> 971</a>, <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 94 2363 n. II, <b>2008</b> 785, <b></b><a href="https://fedlex.data.admin.ch/eli/oc/2011/752"><b>2011</b> 5227 </a>n. I 2.<i>8</i>, <b></b><a href="https://fedlex.data.admin.ch/eli/oc/2013/600"><b>2013</b> 3095 </a>all. 1 n. 3. <a href="https://fedlex.data.admin.ch/eli/oc/2017/62">RU <b>2017</b> 249 </a>all. n. I.]. Vedi ora la L del 20 giu. 2014 (<a href="https://fedlex.data.admin.ch/eli/cc/2017/62">RS <b>817.0</b></a>).</p>
<p id="fn-d6e117"><sup>2</sup> <a href="https://fedlex.data.admin.ch/eli/cc/1998/3033_3033_3033">RS <b>910.1</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto </a>
</h6>
<div class="collapseable"> <p>La presente ordinanza disciplina:</p>
<dl>
<dt>a. </dt>
<dd>l’igiene nella produzione lattiera;</dd>
<dt>b. </dt>
<dd>il controllo dell’igiene del latte.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Prescrizioni tecniche </a>
</h6>
<div class="collapseable"> <p><sup>1</sup> Il Dipartimento federale dell'interno (DFI)<sup><a href="#fn-d6e165">3</a></sup> emana prescrizioni tecniche riguardanti l’igiene nella produzione lattiera, in particolare il foraggiamento, la detenzione e la salute degli animali, le esigenze concernenti il latte, la produzione, il trattamento e l’immagazzinamento del latte, la pulizia e la disinfezione nonché gli edifici, gli impianti e le attrezzature. </p>
<p><sup>2</sup> Il DFI tiene conto a tal fine delle direttive e delle norme riconosciute internazionalmente nonché delle esigenze da soddisfare per preservare la capacità d’esporta­zione del latte e dei latticini.</p>
<div class="footnotes"><p id="fn-d6e165"><sup>3</sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746">RU <b>2004 </b>4937</a>). Di detta mod. è  tenuto conto in tutto il presente testo.</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Responsabilità </a>
</h6>
<div class="collapseable"> <p><sup>1</sup> I produttori di latte (produttori) sono responsabili di una produzione igienica del latte. Essi assicurano l’osservanza delle prescrizioni riguardanti l’igiene secondo l’articolo 2 capoverso 1 e l’impiego dei mezzi e delle materie ausiliarie conformemente all’uso previsto.</p>
<p><sup>2</sup> Le organizzazioni nazionali dei produttori e dei valorizzatori del latte (valorizza­tori) (organizzazioni dei produttori e dei valorizzatori) sono responsabili dell’esecu­zione, del coordinamento, dello sviluppo e della vigilanza del controllo del latte.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Controllo del latte </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Principio </a>
</h6>
<div class="collapseable"> <p><sup>1</sup> Il latte messo in commercio dai produttori sottostà al controllo conformemente alla presente ordinanza.</p>
<p><sup>2</sup> Il latte è analizzato dai laboratori di prova.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Eccezioni </a>
</h6>
<div class="collapseable"> <p><sup>1</sup> Il latte può essere esentato dal controllo quando il prelievo e il trasporto dei campioni comporterebbero oneri sproporzionati.</p>
<p>2 I laboratori di prova designano, d’intesa con l’Ufficio federale della sicurezza alimentare e di veterinaria (USAV), i produttori il cui latte è esentato dal controllo.<sup><a href="#fn-d6e233">4</a></sup></p>
<p>3 Il latte è esentato dal controllo se il veterinario cantonale ordina l’abolizione del controllo del latte di cui all’articolo 102 capoverso 1ter lettera d dell’ordinanza del 27 giugno 1995  sulle epizoozie.<sup><a href="#fn-d6e245">5</a></sup></p>
<div class="footnotes">
<p id="fn-d6e233"><sup>4</sup> Nuovo testo giusta il n. I 12 dellʼO del 4 set. 2013 (riorganizzazione del settore della sicurezza alimentare e della veterinaria), in vigore dal 1° gen. 2014 (<a href="https://fedlex.data.admin.ch/eli/oc/2013/594">RU <b>2013</b> 3041</a>).</p>
<p id="fn-d6e245"><sup>5</sup> Introdotto dal n. II 2 dell’O del 25 apr. 2018, in vigore dal 1° giu. 2018 (<a href="https://fedlex.data.admin.ch/eli/oc/2018/292">RU <b>2018</b> 2069</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Comunicazione dei risultati del controllo del latte </a>
</h6>
<div class="collapseable"> <p><sup>1</sup> Al termine delle analisi, i laboratori di prova devono notificare senza indugio i risultati ai produttori. A tale scopo, trasmettono i risultati al servizio designato dalle organizzazioni dei produttori e dei valorizzatori (servizio di amministrazione).</p>
<p><sup>2</sup> Essi devono notificare i risultati alle competenti autorità d’esecuzione quando le condizioni per una sospensione della fornitura di latte di cui all’articolo 15 sono soddisfatte. </p>
<p><sup>3</sup> Essi registrano regolarmente nel sistema d’informazione per i risultati dei controlli e delle analisi di cui all’ordinanza del 27 aprile 2022<sup><a href="#fn-d6e275">6</a></sup> concernente i sistemi d’informazione dell’USAV per la filiera agroalimentare i seguenti dati:<sup><a href="#fn-d6e284">7</a></sup></p>
<dl>
<dt>a. </dt>
<dd>la provenienza dei campioni analizzati per la rilevazione delle epizoozie soggette all’obbligo di notifica e delle resistenze agli antibiotici;</dd>
<dt>b. </dt>
<dd>i risultati di queste analisi;</dd>
<dt>c. </dt>
<dd>i numeri di identificazione delle aziende detentrici di animali e degli animali da cui provengono i campioni oppure, se nessuno di questi numeri è disponibile, il nome e lʼindirizzo del detentore degli animali;</dd>
<dt>d. </dt>
<dd>i risultati delle analisi effettuate nellʼambito della presente ordinanza e delle disposizioni emanate dal DFI in virtù dellʼarticolo 2 della presente ordinanza concernenti lʼigiene nella produzione lattiera.<sup><a href="#fn-d6e315">8</a></sup>
</dd>
</dl>
<div class="footnotes">
<p id="fn-d6e275"><sup>6</sup>  <a href="https://fedlex.data.admin.ch/eli/cc/2014/325">RS <b>916.408</b></a></p>
<p id="fn-d6e284"><sup>7</sup> Nuovo testo giusta l’all. 4 n. II 7 dell’O del 27 apr. 2022 concernente i sistemi d’informazione dell’USAV per la filiera agroalimentare, in vigore dal 1° giu. 2022  (<a href="https://fedlex.data.admin.ch/eli/oc/2022/272">RU <b>2022</b> 272</a>).</p>
<p id="fn-d6e315"><sup>8</sup> Introdotto dal n. I dell’O del 30 nov. 2012 (<a href="https://fedlex.data.admin.ch/eli/oc/2012/829">RU <b>2012</b> 6857</a>). Nuovo testo giusta l’all. 3 n. II 7 dell’O del 6 giu. 2014 concernente i sistemi dʼinformazione per il servizio veterinario pubblico, in vigore dal 1° lug. 2014 (<a href="https://fedlex.data.admin.ch/eli/oc/2014/325">RU <b>2014</b> 1691</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><i></i> <i></i>Accesso ai dati relativi al controllo del latte </a>
</h6>
<div class="collapseable"> <p><sup>1</sup> I diritti di trattamento e di consultazione dell’USAV, dell’UFAG e delle autorità cantonali di esecuzione relativi ai dati di controllo sono retti dall’ordinanza del 27 aprile 2022<sup><a href="#fn-d6e346">9</a></sup> concernente i sistemi d’informazione dell’USAV per la filiera agroalimentare.<sup><a href="#fn-d6e355">10</a></sup></p>
<p><sup>2</sup> I valorizzatori che acquistano il latte direttamente presso i produttori (primi acquirenti di latte) hanno accesso ai dati relativi al controllo del latte per loro rilevanti.</p>
<div class="footnotes">
<p id="fn-d6e346"><sup>9</sup> <a href="https://fedlex.data.admin.ch/eli/cc/2014/325">RS <b>916.408</b></a></p>
<p id="fn-d6e355"><sup>10</sup> Nuovo testo giusta l’all. 4 n. II 7 dell’O del 27 apr. 2022 concernente i sistemi d’informazione dell’USAV per la filiera agroalimentare, in vigore dal 1° giu. 2022  (<a href="https://fedlex.data.admin.ch/eli/oc/2022/272">RU <b>2022</b> 272</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Riduzioni e aumenti di prezzo </a>
</h6>
<div class="collapseable"> <p>Le organizzazioni dei produttori e dei valorizzatori possono stabilire riduzioni o aumenti di prezzo vincolanti e uniformi per il latte che non soddisfa o supera i requisiti igienici.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Assunzione dei costi del controllo del latte </a>
</h6>
<div class="collapseable"> <p><sup>1</sup> La Confederazione può partecipare al finanziamento del controllo del latte nei limiti dei crediti stanziati.</p>
<p><sup>2</sup> I costi del controllo del latte che oltrepassano i contributi della Confederazione, le spese amministrative e i costi per lo sviluppo del controllo del latte sono assunti dai produttori e dai valorizzatori.</p>
<p><sup>3</sup> I costi dei prelievi dei campioni sono assunti dai produttori che forniscono direttamente il latte o i prodotti derivati nonché dai valorizzatori.</p>
<p><sup>4</sup> Il servizio di amministrazione è responsabile dell’incasso e riscuote ogni anno i contributi dei primi acquirenti di latte.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d6e407">11</a></sup><a href="#art_10"> Piano di controllo nazionale pluriennale </a>
</h6>
<div class="collapseable"> <p>LʼUSAV elabora un piano di controllo nazionale pluriennale insieme allʼUfficio federale dellʼagricoltura e dopo aver sentito le autorità cantonali di esecuzione.</p>
<div class="footnotes"><p id="fn-d6e407"><sup>11</sup> Nuovo testo giusta il n. I 12 dellʼO del 4 set. 2013 (riorganizzazione del settore della sicurezza alimentare e della veterinaria), in vigore dal 1° gen. 2014 (<a href="https://fedlex.data.admin.ch/eli/oc/2013/594">RU <b>2013</b> 3041</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Laboratori </a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Laboratori di prova </a>
</h6>
<div class="collapseable"> <p><sup>1</sup> Le organizzazioni dei produttori e dei valorizzatori designano, d’intesa con l’USAV<sup><a href="#fn-d6e438">12</a></sup>, i laboratori di prova incaricati del controllo del latte.</p>
<p><sup>2</sup> I laboratori di prova devono essere gestiti e valutati secondo la norma europea EN ISO/IEC 17025 – «Criteri generali per la competenza dei laboratori ad eseguire prove e/o tarature»<sup><a href="#fn-d6e453">13</a></sup> nonché:</p>
<dl>
<dt>a. </dt>
<dd>essere accreditati secondo l’ordinanza del 17 giugno 1996<sup><a href="#fn-d6e467">14</a></sup> sull’accredita­mento e sulla designazione;</dd>
<dt>b. </dt>
<dd>essere riconosciuti dalla Svizzera nel quadro di un accordo internazionale; oppure</dd>
<dt>c. </dt>
<dd>essere autorizzati o riconosciuti in altro modo secondo il diritto svizzero.</dd>
</dl>
<p><sup>3</sup> I laboratori di prova possono delegare singoli compiti a servizi specializzati. Le organizzazioni dei produttori e dei valorizzatori definiscono tali compiti d’intesa con l’USAV.</p>
<p><sup>4</sup> L’USAV emana direttive sugli standard tecnici minimi per i laboratori di prova.</p>
<div class="footnotes">
<p id="fn-d6e438"><sup>12</sup> Nuova espr. giusta il n. I 12 dellʼO del 4 set. 2013 (riorganizzazione del settore della sicurezza alimentare e della veterinaria), in vigore dal 1° gen. 2014 (<a href="https://fedlex.data.admin.ch/eli/oc/2013/594">RU <b>2013</b> 3041</a>).  Di detta mod. è tenuto conto in tutto il presente testo.</p>
<p id="fn-d6e453"><sup>13</sup> Il testo di questa norma può essere consultato gratuitamente od ottenuto a pagamento presso l’Associazione svizzera di normalizzazione (SNV), Sulzerallee 70, <i>8404 </i>Winterthur; www.snv.ch</p>
<p id="fn-d6e467"><sup>14</sup> <a href="https://fedlex.data.admin.ch/eli/cc/1996/1904_1904_1904">RS <b>946.512</b></a></p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Vigilanza </a>
</h6>
<div class="collapseable"> <p>I laboratori di prova devono presentare ogni anno all’USAV un rapporto sulla propria attività, in particolare sull’utilizzo dei fondi federali.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Laboratorio nazionale di riferimento </a>
</h6>
<div class="collapseable"> <p><sup>1</sup> La Confederazione gestisce un laboratorio nazionale di riferimento presso la Stazione federale di ricerche Agroscope. </p>
<p><sup>2</sup> Il laboratorio nazionale di riferimento ha i seguenti compiti:</p>
<dl>
<dt>a. </dt>
<dd>propone all’USAV i metodi di controllo ufficiali;</dd>
<dt>b. </dt>
<dd>svolge i test di idoneità per i laboratori di prova di cui all’articolo 11;</dd>
<dt>c. </dt>
<dd>assicura il coordinamento tra i laboratori di prova e il laboratorio di riferimento dell'Unione europea.</dd>
</dl>
<p><sup>3</sup> Per lo svolgimento dei test di idoneità, il laboratorio nazionale di riferimento è accreditato dal Servizio di accreditamento svizzero, conformemente all’ordinanza del 17 giugno 1996<sup><a href="#fn-d6e540">15</a></sup> sull’accreditamento e sulla designazione.</p>
<div class="footnotes"><p id="fn-d6e540"><sup>15</sup> <a href="https://fedlex.data.admin.ch/eli/cc/1996/1904_1904_1904">RS <b>946.512</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Controllo delle aziende detentrici di animali e degli animali </a>
</h1>
<div class="collapseable">
<br><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> </a>
</h6>
<div class="collapseable">
<p><sup>1</sup> I Cantoni provvedono affinché l’osservanza delle regole d’igiene nelle aziende detentrici di animali e lo stato di salute degli animali siano controllati. L’USAV emana direttive tecniche sull’esecuzione dei controlli.</p>
<p><sup>2</sup> Il bestiame da latte deve essere controllato per verificare se:</p>
<dl>
<dt>a. </dt>
<dd>le condizioni sanitarie in vista della produzione di latte sono soddisfatte;</dd>
<dt>b. </dt>
<dd>le prescrizioni riguardanti i medicamenti sono rispettate.</dd>
</dl>
<p><sup>3</sup> Se vi è il sospetto che un animale non soddisfi le condizioni sanitarie o le esigenze riguardanti i medicamenti, esso deve essere sottoposto ad una visita veterinaria.</p>
<p><sup>4</sup> ...<sup><a href="#fn-d6e587">16</a></sup></p>
<p><sup>5</sup> I controlli si basano sull’ordinanza del 27 maggio 2020<sup><a href="#fn-d6e601">17</a></sup> sul piano di controllo nazionale pluriennale della filiera agroalimentare e degli oggetti d’uso.<sup><a href="#fn-d6e610">18</a></sup></p>
<p><sup>6</sup> ...<sup><a href="#fn-d6e624">19</a></sup></p>
<div class="footnotes">
<p id="fn-d6e587"><sup>16</sup> Abrogato dall’all. 4 n. 7 dell’O del 27 mag. 2020 sul piano di controllo nazionale pluriennale della filiera agroalimentare e degli oggetti d’uso, con effetto dal 1° lug. 2020 (<a href="https://fedlex.data.admin.ch/eli/oc/2020/459">RU <b>2020</b> 2441</a>).</p>
<p id="fn-d6e601"><sup>17</sup>  <a href="https://fedlex.data.admin.ch/eli/cc/2020/459">RS <b>817.032</b></a></p>
<p id="fn-d6e610"><sup>18</sup> Nuovo testo giusta l’all. 4 n. 7 dell’O del 27 mag. 2020 sul piano di controllo nazionale pluriennale della filiera agroalimentare e degli oggetti d’uso, in vigore dal 1° lug. 2020 (<a href="https://fedlex.data.admin.ch/eli/oc/2020/459">RU <b>2020</b> 2441</a>).</p>
<p id="fn-d6e624"><sup>19</sup> Introdotto dal n. 4 dell’all. 3 all’O del 23 ott. 2013 sul coordinamento dei controlli delle aziende agricole (<a href="https://fedlex.data.admin.ch/eli/oc/2013/712">RU <b>2013</b> 3867</a>).Abrogato dall’all. 4 n. 7 dell’O del 27 mag. 2020 sul piano di controllo nazionale pluriennale della filiera agroalimentare e degli oggetti d’uso, con effetto dal 1° lug. 2020 (<a href="https://fedlex.data.admin.ch/eli/oc/2020/459">RU <b>2020</b> 2441</a>).</p>
</div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Provvedimenti amministrativi </a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> </a>
</h6>
<div class="collapseable">
<p><sup>1</sup> L’autorità cantonale di esecuzione competente dispone la sospensione della fornitura di latte contro un produttore:</p>
<dl>
<dt>a. </dt>
<dd>alla terza contestazione del numero di germi nel latte vaccino nel risultato medio mensile nell’arco di quattro mesi di analisi;</dd>
<dt>b. </dt>
<dd>alla quarta contestazione di cellule somatiche nel latte vaccino nel risultato medio mensile nell’arco di cinque mesi di analisi;</dd>
<dt>c. </dt>
<dd>ad ogni accertamento della presenza di sostanze inibitrici.</dd>
</dl>
<p><sup>2</sup> I costi di analisi e procedurali legati a una sospensione della fornitura di latte sono addebitati, interamente o parzialmente, alle aziende inadempienti.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali </a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Esecuzione </a>
</h6>
<div class="collapseable"> <p>Salvo disposizioni contrarie, l’esecuzione della presente ordinanza spetta all’USAV.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Diritto previgente: abrogazione </a>
</h6>
<div class="collapseable"> <p>L’ordinanza del 23 novembre 2005<sup><a href="#fn-d6e697">20</a></sup> concernente la qualità del latte è abrogata.</p>
<div class="footnotes"><p id="fn-d6e697"><sup>20</sup> [<a href="https://fedlex.data.admin.ch/eli/oc/2005/757">RU <b>2005</b> 5567</a>; <b></b><a href="https://fedlex.data.admin.ch/eli/oc/2006/752"><b>2006</b> 4863</a>, <a href="https://fedlex.data.admin.ch/eli/oc/2006/791">5217 </a>all n. 5; <b></b><a href="https://fedlex.data.admin.ch/eli/oc/2007/820"><b>2007</b> 6167 </a>all. n. 2; <b></b><a href="https://fedlex.data.admin.ch/eli/oc/2008/125"><b>2008</b> 565</a>; <b></b><a href="https://fedlex.data.admin.ch/eli/oc/2009/96"><b>2009</b> 559</a>]</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Modifica del diritto vigente </a>
</h6>
<div class="collapseable"> <p>Le seguenti ordinanze sono modificate come segue:</p>
<p>…<sup><a href="#fn-d6e748">21</a></sup></p>
<div class="footnotes"><p id="fn-d6e748"><sup>21</sup> Le mod. possono essere consultate alla <a href="https://fedlex.data.admin.ch/eli/oc/2010/713">RU <b>2010</b> 5019</a>.</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Disposizione transitoria </a>
</h6>
<div class="collapseable"> <p>Fino al 31 dicembre 2014, per la designazione dei laboratori di prova incaricati del controllo del latte si applica il diritto vigente.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Entrata in vigore </a>
</h6>
<div class="collapseable"> <p><sup>1</sup> Fatto salvo il capoverso 2, la presente ordinanza entra in vigore il 1° gennaio 2011.</p>
<p><sup>2</sup> L’articolo 11 capoversi 1–3 entra in vigore il 1° gennaio 2015.</p>
</div></article>
</div></section></main>
</div></body>
</html>
