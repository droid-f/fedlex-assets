<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2010-403-20110209-it-docx</title>
</head>
<body><div id="lawcontent">
<div id="preface">
<!--0.362.380.034 --><p class="srnummer">0.362.380.034 </p>
<p> RU <b>2010 </b>3021; FF <b>2010</b> 1483</p>
<h1 class="erlasstitel">Scambio di note dell’8 luglio 2008</h1>
<p>tra la Svizzera e la Comunità europea concernente il recepimento <br>della decisione 2008/456/CE recante modalità di applicazione del Fondo per le frontiere esterne</p>
<h2 class="erlasskurztitel">(Sviluppo dell’acquis di Schengen)</h2>
<?del-struct abstand18pt><p>Applicato provvisoriamente dal 20 marzo 2010</p>
<p>Approvato dall'Assemblea federale 1° ottobre 2010<sup><a href="#fn-d1280e27">1</a></sup></p>
<p>Entrato in vigore il 9 febbraio 2011<sup><a href="#fn-d1280e38">2</a></sup></p>
<p> (Stato 9  febbraio 2011)</p>
<div class="footnotes">
<p id="fn-d1280e27"><sup>1</sup> Art. 1 cpv. 1 lett. c del DF del 1° ott. 2010 (<a href="https://fedlex.data.admin.ch/eli/oc/2011/147">RU <b>2011</b> 977</a>).</p>
<p id="fn-d1280e38"><sup>2</sup> <a href="https://fedlex.data.admin.ch/eli/oc/2011/148">RU <b>2011</b> 979 </a></p>
</div>
</div>
<div id="preamble">
<p>Traduzione<i><sup><a href="#fn-d1280e52">3</a></sup></i></p>
<p></p>
<div class="table"><table border="1">
<tr>
<td><p>Missione della Svizzera <br>presso l’Unione europea</p></td>
<td><p>Bruxelles, 8 luglio 2008</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Commissione<br>delle Comunità europee<br>Segretariato generale<br>SG.A.3</p></td>
</tr>
<tr>
<td><p></p></td>
<td><p>Bruxelles</p></td>
</tr>
</table></div>
<p>La Missione della Svizzera presso l’Unione europea porge i complimenti alla Commissione delle Comunità europee e ha l’onore di accusare ricezione della notifica della Commissione delle Comunità europee del 9 giugno 2008, emessa in virtù dell’articolo 7 paragrafo 2 lettera a primo periodo dell’Accordo tra la Confedera­zione Svizzera, l’Unione europea e la Comunità europea, firmato a Lussemburgo il 26 otto­bre 2004<sup><a href="#fn-d1280e92">4</a></sup>, riguardante l’associazione della Svizzera all’attuazione, all’appli­cazione e allo sviluppo dell’acquis di Schengen (qui di seguito Accordo di associazione), dal tenore seguente:</p>
<dl>
<dt>«Comunicazione della decisione della Commissione, del 5 marzo 2008, recante modalità di applicazione della decisione n. 574/2007/CE del Parlamento europeo e del Consiglio che istituisce il Fondo per le frontiere esterne per il periodo 2007–2013, nell’ambito del programma generale «Solidarietà e gestione dei flussi migratori», relative ai sistemi di gestione e di controllo degli Stati<b> </b>membri, alle norme di gestione amministrativa e finanziaria e all’ammissibilità delle spese per i progetti cofinanziati dal Fondo»<sup><a href="#fn-d1280e106">5</a></sup>
</dt>
<dd></dd>
</dl>
<p>La presente decisione è stata notificata alla Svizzera con il numero C(2008)789 definitivo.</p>
<p>Conformemente all’articolo 7 paragrafo 2 lettera a secondo periodo dell’Accordo di associazione e con riserva dell’adempimento dei requisiti costituzionali, la Missione della Svizzera presso l’Unione europea informa la Commissione delle Comunità europee che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica della Commissione. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 2 lettera b dell’Accordo di associazione, la Svizzera informa immediatamente la Commissione delle Comunità europee non appena tutti i requisiti costituzionali sono stati adempiuti.</p>
<p>Conformemente all’articolo 7 paragrafo 3 dell’Accordo di associazione, la notifica della Commissione delle Comunità europee del 9 giugno 2008 e la presente nota di risposta instaurano diritti e obblighi tra la Svizzera e la Comunità europea e costituiscono pertanto un accordo tra la Svizzera e la Comunità europea.</p>
<p>Il presente accordo entrerà in vigore quando la Svizzera avrà notificato l’adem­pimento dei requisiti costituzionali. Esso può essere denunciato alle condizioni previste negli articoli 7 e 17 dell’Accordo di associazione.</p>
<p>Una copia della presente nota è trasmessa al Segretariato generale del Consiglio dell’Unione europea, Direzione generale H, Giustizia e affari interni, Bruxelles.</p>
<p>La Missione della Svizzera presso l’Unione europea coglie l’occasione per rinnovare alla Commissione delle Comunità europee le assicurazioni della più alta conside­razione.</p>
<div class="footnotes">
<p id="fn-d1280e52"><sup>3</sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d1280e92"><sup>4</sup> <a href="https://fedlex.data.admin.ch/eli/cc/2008/113/20191105">RS <b>0.362.31</b></a></p>
<p id="fn-d1280e106"><sup>5</sup> Decisione 2008/456/CE della Commissione, del 5 mar. 2008, recante modalità di applicazione della decisione n. 574/2007/CE del Parlamento europeo e del Consiglio  che istituisce il Fondo per le frontiere esterne per il periodo 2007–2013, nell’ambito del programma generale «Solidarietà e gestione dei flussi migratori», relative ai sistemi  di gestione e di controllo degli Stati membri, alle norme di gestione amministrativa  e finanziaria e all’ammissibilità delle spese per i progetti cofinanziati dal Fondo,  GU L 167 del 27.6.2008, pag. 1</p>
</div>
</div>
</div></body>
</html>
