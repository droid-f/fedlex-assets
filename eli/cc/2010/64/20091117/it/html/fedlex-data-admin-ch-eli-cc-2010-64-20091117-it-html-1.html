<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2010-64-20091117-it-docx</title>
</head>
<body><div id="lawcontent">
<div id="preface">
<!--0.360.454.12 --><p class="srnummer ">0.360.454.12 </p>
<p> RU <b>2010</b> 473 </p>
<p class=" man-font-style-italic ">Testo originale</p>
<h1 class="erlasstitel botschafttitel ">Intesa d’esecuzione<br>sulle consegne sorvegliate transfrontaliere <br>tra la Svizzera e l’Italia</h1>
<p>Conclusa il 17 novembre 2009</p>
<p>Entrata in vigore il 17 novembre 2009</p>
<p> (Stato 17  novembre 2009)</p>
</div>
<div id="preamble">
<p>Il Dipartimento Federale di Giustizia e Polizia della Confederazione Svizzera<br>e<br>il Ministero dell’Interno della Repubblica Italiana,</p>
<p>qui di seguito denominati «le Parti»,</p>
<?del-struct abstand4pt><p>considerando la cooperazione esistente fra le autorità giudiziarie e di polizia della Svizzera e dell’Italia finalizzata alla repressione delle forme gravi di criminalità transfrontaliera,</p>
<p>nel rispetto delle legislazioni nazionali e degli obblighi di diritto internazionale vigenti tra i due Paesi,</p>
<p>tenendo conto dell’Acquis di Schengen, degli accordi d’associazione della Svizzera a Schengen, dell’accordo del 10 settembre 1998<sup><a href="#fn-d6e42" id="fnbck-d6e42">1</a></sup> tra la Confederazione Svizzera e la Repubblica Italiana relativo alla cooperazione tra le autorità di polizia e doganali e in conformità con il Catalogo Schengen dell’Unione Europea «Cooperazione di polizia – Raccomandazioni e migliori pratiche»,</p>
<p>considerato che un’ampia cooperazione fra le autorità di polizia è necessaria per combattere meglio la criminalità internazionale, per effettuare le consegne sorvegliate,</p>
<p>hanno concordato quanto segue:</p>
<?del-struct abstand18pt><div class="footnotes"><p id="fn-d6e42"><sup><a href="#fnbck-d6e42">1</a></sup> <a href="https://fedlex.data.admin.ch/eli/cc/2016/609" target="_blank">RS <b>0.360.454.1</b></a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I. Definizione</a>
</h1>
<div class="collapseable"><p>Per <i>consegna sorvegliata</i> s’intende la vigilanza transfrontaliera discreta del trasporto o dell’invio di sostanze stupefacenti e psicotrope, compresi i precursori per la fabbricazione delle stesse, o di altre merci per le quali è prevista tale attività oggetto di richiesta di assistenza ai sensi degli articoli 11 e seguenti della presente Intesa, allo scopo di acquisire elementi rilevanti probatori ovvero per l’individuazione e la cattura dei responsabili del reato oggetto di spedizione illecita.</p></div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II. Condizioni</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  In conformità con le rispettive leggi nazionali vigenti, previa richiesta delle autorità competenti della Parte richiedente, la Parte richiesta può autorizzare sul suo territorio l’importazione sorvegliata, il transito sorvegliato o l’esportazione sorvegliata.</p>
<p>2.  Quando l’autorizzazione è concessa, è valida su tutto il territorio dello Stato richiesto.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  Previa autorizzazione delle autorità nazionali competenti e intese fra le Parti contraenti, la spedizione illecita oggetto di consegna sorvegliata può essere intercettata e in seguito lasciata proseguire senza alterazioni, oppure dopo aver subito prelievi o sostituzioni parziali o integrali del suo contenuto.</p>
<p>2.  Se la merce oggetto di consegna sorvegliata comporta un rischio eccessivo per le persone coinvolte nel trasporto o per la popolazione, lo Stato richiesto può limitare o respingere la richiesta spiegandone i motivi.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Passaggio della frontiera</a>
</h6>
<div class="collapseable"> <p>1.  La Parte richiesta assume il controllo della spedizione illecita al passaggio della frontiera o in luogo di consegna prestabilito per evitare l’interruzione della sorveglianza.</p>
<p>2.  Essa assicura la costante vigilanza della spedizione al fine di conseguire gli obiettivi della consegna sorvegliata.</p>
<p>3.  Qualora sopraggiunti eventi mettano a rischio il buon esito dell’attività, la Parte richiesta potrà interrompere le operazioni assicurando il recupero di ciò che forma oggetto della consegna e lo svolgimento delle conseguenti attività di polizia, dandone tempestiva comunicazione alla Parte richiedente.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Stati terzi</a>
</h6>
<div class="collapseable"> <p>Le richieste di consegne sorvegliate che coinvolgono uno Stato terzo, sono accolte unicamente se anche quest’ultimo garantisce l’adempimento delle condizioni di cui all’articolo 3 della presente Intesa.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Prosecuzione dell’attività di sorveglianza degli agenti dello Stato richiedente nello Stato richiesto</a>
</h6>
<div class="collapseable"> <p>1.  Gli agenti della Parte richiedente possono, previo accordo con la Parte richiesta, continuare la sorveglianza della spedizione assieme agli agenti dello Stato richiesto, dopo che questi ultimi si sono assunti la responsabilità della sorveglianza del trasporto illecito. In tal caso devono rispettare le disposizioni della presente Intesa, le leggi dello Stato richiesto, nonché ottemperare alle ingiunzioni della Parte richiesta.</p>
<p>2.  Nei limiti previsti dalle rispettive normative interne e previa autorizzazione delle competenti autorità, le Parti contraenti si impegnano a fornire ogni possibile assistenza nelle operazioni di consegna sorvegliata, condotta anche tramite l’impiego di agenti sotto copertura, in un quadro di attività preventivamente e dettagliatamente concordato. Ogni ulteriore sopravvenienza dovrà essere tempestivamente partecipata ed approvata dall’altra Parte contraente.</p>
<p>3.  Ciascuna Parte contraente si impegna a fornire al proprio personale coinvolto nelle citate operazioni nel Paese ospitante, dettagliate istruzioni circa i limiti del mandato ad essi attribuito, dopo averli preventivamente concordati con la Parte richiesta.</p>
<p>4.  Gli agenti della Parte richiedente che accompagnano la consegna sorvegliata sono soggetti al regime di responsabilità civile e penale della Parte contraente sul cui territorio essi si trovano.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Collaborazione nel procedimento e mezzi tecnici</a>
</h6>
<div class="collapseable"> <p>1.  La Parte contraente sul cui territorio si è svolta la consegna sorvegliata può richiedere alle competenti autorità dello Stato di appartenenza degli agenti che hanno partecipato alle operazioni, di collaborare nei procedimenti che ne conseguono.</p>
<p>2.  Possono essere utilizzati mezzi tecnici necessari all’esecuzione della consegna sorvegliata transfrontaliera, purché ciò sia consentito dalla legislazione della Parte contraente sul cui territorio prosegue la consegna sorvegliata e previa autorizzazione delle autorità competenti.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><i></i> <i></i>Trasporto di armi d’ordinanza</a>
</h6>
<div class="collapseable"> <p>Previa autorizzazione della Parte richiesta, gli agenti dello Stato richiedente possono portare con sé la propria arma d’ordinanza, al solo scopo di assicurare, se del caso, la legittima difesa.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><i></i> <i></i>Assistenza e rapporti di servizio</a>
</h6>
<div class="collapseable"> <p>Durante l’esecuzione del servizio, le Parti contraenti sono tenute a garantire nei confronti degli agenti della Parte richiedente che accompagnano la consegna sorvegliata, la stessa protezione e assistenza come nei confronti dei propri agenti.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><i></i> <i></i>Responsabilità</a>
</h6>
<div class="collapseable"> <p>L’articolo 43 della Convenzione di applicazione dell’Accordo di Schengen si applica per analogia.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Procedura dopo la conclusione dell’operazione</a>
</h6>
<div class="collapseable"> <p>Dopo ogni consegna sorvegliata si invia un breve rapporto scritto alle autorità competenti di cui al presente articolo 13.</p>
</div></article>
</div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III. Procedura</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><i></i> <i></i>Autorità legittimate a presentare una richiesta</a>
</h6>
<div class="collapseable"> <p>1.  Sono legittimati a presentare una richiesta per una consegna sorvegliata:</p>
<dl>
<dt>– </dt>
<dd>nella Confederazione Svizzera:<dl>
<dt>– </dt>
<dd>l’Ufficio federale di polizia,</dd>
<dt>– </dt>
<dd>i corpi cantonali di polizia,</dd>
<dt>– </dt>
<dd>le autorità giudiziarie svizzere,</dd>
<dt>– </dt>
<dd>l’Amministrazione federale delle dogane;</dd>
</dl>
</dd>
<dt>– </dt>
<dd>nella Repubblica Italiana:<dl>
<dt>– </dt>
<dd>il Ministero dell’Interno – Dipartimento della Pubblica Sicurezza:</dd>
<dt>– </dt>
<dd>Direzione Centrale della Polizia Criminale – Servizio Cooperazione Internazionale di Polizia,</dd>
<dt>– </dt>
<dd>Direzione Centrale per i Servizi Antidroga – Servizio III Operazioni.</dd>
</dl>
</dd>
</dl>
<p>2.  La Svizzera e l’Italia possono sostituire in ogni momento per via diplomatica l’elenco delle autorità legittimate ai sensi del capoverso 1 con un elenco nuovo.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><i></i> <i></i>Forma e contenuto della richiesta</a>
</h6>
<div class="collapseable"> <p>1.  Le richieste per una consegna sorvegliata sono da presentare per iscritto. In casi urgenti le autorità di cui all’articolo 11 capoverso 1 possono trasmettere la richiesta anche in altro modo. In tal caso la richiesta scritta è presentata in seguito senza indugio.</p>
<p>2.  Nella richiesta si devono indicare:</p>
<dl>
<dt>a) </dt>
<dd>l’autorità richiedente;</dd>
<dt>b) </dt>
<dd>il titolo del reato per cui si procede, il motivo della richiesta ed una sintesi delle attività svolte;</dd>
<dt>c) </dt>
<dd>tipo e quantità delle sostanze illecite oggetto di consegna sorvegliata e gli eventuali metodi di occultamento;</dd>
<dt>d) </dt>
<dd>il luogo probabile di importazione nello Stato richiesto e quello di eventuale esportazione verso uno Stato estero;</dd>
<dt>e) </dt>
<dd>il probabile mezzo di trasporto e il percorso previsto;</dd>
<dt>f) </dt>
<dd>ogni utile informazione sulla identità delle persone sospettate di essere coinvolte nel traffico illecito;</dd>
<dt>g) </dt>
<dd>l’autorità che autorizza l’operazione (copia del relativo provvedimento dovrà essere trasmessa);</dd>
<dt>h) </dt>
<dd>il nome della persona responsabile dell’operazione e le indicazioni su come contattarla (mezzo di comunicazione e di trasporto);</dd>
<dt>i) </dt>
<dd>le richieste speciali concernenti il disbrigo delle formalità doganali;</dd>
<dt>j) </dt>
<dd>le tecniche di sorveglianza e i mezzi tecnici necessari;</dd>
<dt>k) </dt>
<dd>ogni ulteriore notizia ritenuta necessaria.</dd>
</dl>
<p>3.  L’autorità di cui all’articolo 13 o l’autorità competente per l’autorizzazione può, se necessario, richiedere ulteriori informazioni.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><i></i> <i></i>Autorità legittimata a ricevere una richiesta</a>
</h6>
<div class="collapseable"> <p>Le richieste per una consegna sorvegliata sono presentate:</p>
<dl>
<dt>– </dt>
<dd>nella Confederazione Svizzera alle competenti autorità di perseguimento penale svizzere, tramite il CCPD di Chiasso;</dd>
<dt>– </dt>
<dd>nella Repubblica Italiana:<dl>
<dt>– </dt>
<dd>al Ministero dell’Interno – Dipartimento della Pubblica Sicurezza:</dd>
<dt>– </dt>
<dd>Direzione Centrale della Polizia Criminale – Servizio Cooperazione Internazionale di Polizia,</dd>
<dt>– </dt>
<dd>Direzione Centrale per i Servizi Antidroga – Servizio III Operazioni per le attività riferite al traffico illecito di sostanze stupefacenti e psicotrope, nonché i precursori.</dd>
</dl>
</dd>
</dl>
</div></article>
</div></section><section id="lvl_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_IV">IV. Disposizioni finali</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><i></i> <i></i>Bilancio periodico della cooperazione</a>
</h6>
<div class="collapseable"> <p>I servizi competenti di entrambe le Parti contraenti si riuniscono periodicamente per fare un bilancio della cooperazione in base alle esperienze fatte. Sui risultati di questi incontri è steso un rapporto scritto.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore e denuncia</a>
</h6>
<div class="collapseable"> <p>1.  La presente Intesa entrerà in vigore al momento della firma.</p>
<p>2.  La presente Intesa è conclusa a tempo indeterminato. Essa potrà essere denunciata in qualsiasi momento da una delle due Parti contraenti con preavviso di sei mesi.</p>
<p>Fatto a Roma il 17 novembre 2009 in due originali in lingua italiana.</p>
<p></p>
<div class="table"><table border="1">
<tr>
<td><p>Il Capo<br>del Dipartimento Federale di Giustizia e Polizia <br>della Confederazione Svizzera</p></td>
<td><p>Il Ministro<br>dell’Interno<br>della Repubblica Italiana</p></td>
</tr>
<tr>
<td><p>Eveline Widmer-Schlumpf</p></td>
<td><p>Roberto Maroni</p></td>
</tr>
</table></div>
<p></p>
<p></p>
</div></article>
</div></section></main>
</div></body>
</html>
