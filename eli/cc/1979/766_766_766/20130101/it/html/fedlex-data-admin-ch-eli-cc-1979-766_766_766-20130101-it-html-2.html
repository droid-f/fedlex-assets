<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1979-766_766_766-20130101-it-docx-1</title>
</head>
<body><div id="lawcontent">
<div id="preface">
<!--0.274.185.181--><p class="srnummer ">0.274.185.181</p>
<p> RU <b>1979</b> 766</p>
<h1 class="erlasstitel botschafttitel ">Scambio di lettere<br>del 12/15 febbraio 1979<br>tra la Svizzera ed il Gran‑Ducato del Lussemburgo<br>circa la trasmissione di atti giudiziali ed extragiudiziali<br>in materia civile e commerciale</h1>
<p>Entrato in vigore il 1° marzo 1979</p>
<p> (Stato 1° gennaio 2013)</p>
</div>
<div id="preamble">
<p class=" man-font-style-italic ">Traduzione<i><sup><a href="#fn-d6e30" id="fnbck-d6e30">1</a></sup></i></p>
<p></p>
<div class="table"><table border="1"><tr>
<td><p>Ambasciata di Svizzera</p></td>
<td>
<p>Lussemburgo, il 15 febbraio 1979</p>
<p></p>
<p>Vostra Eccellenza</p>
<p>Signor Gaston Thorn</p>
<p>Ministro degli Affari Esteri</p>
<p>e del Commercio Estero</p>
<p>del Gran‑Ducato del Lussemburgo</p>
<p>Lussemburgo</p>
</td>
</tr></table></div>
<p>Signor Ministro,</p>
<p>Ho l’onore di dichiararVi ricevuta della Vostra lettera del 12 febbraio 1979 del seguente tenore:</p>
<dl>
<dt></dt>
<dd>«Riferendomi alla Convenzione internazionale relativa alla procedura civile, conclusa all’Aia il 1° marzo 1954<sup><a href="#fn-d6e65" id="fnbck-d6e65">2</a></sup>, ho l’onore di proporre che, sulla base dell’articolo 1, capoverso 4 e dell’articolo 9, capoverso 4, di detta Convenzione, nelle relazioni tra il Gran‑Ducato del Lussemburgo e la Confederazione svizzera, la trasmissione degli atti giudiziali ed extragiudiziali nonché delle commissioni rogatorie in materia civile e commerciale avvenga in via diretta, omettendo la via diplomatica o consolare, tra le autorità designate a questo fine dagli Stati contraenti.</dd>
<dt></dt>
<dd>Nel Lussemburgo le autorità giudiziarie designate per corrispondere direttamente con le autorità svizzere competenti per la trasmissione degli atti giudiziali ed extragiudiziali nonché delle commissioni rogatorie in materia civile e commerciale sono le seguenti:</dd>
</dl>
<p></p>
<div class="table"><table border="1">
<tr>
<td><p></p></td>
<td><p>– Parquet de Luxembourg, Palais de Justice, Luxembourg</p></td>
</tr>
<tr>
<td><p></p></td>
<td><p>– Parquet de Diekirch, Palais de Justice, Diekirch.</p></td>
</tr>
</table></div>
<dl>
<dt></dt>
<dd>Nel caso in cui il Governo della Confederazione svizzera desse il suo consenso a questa proposta, ho l’onore di proporre che la presente lettera e la risposta di Vostra Eccellenza siano considerate come costituenti un accordo tra il Gran‑Ducato del Lussemburgo e la Confederazione svizzera il quale entrerà in vigore il 1° marzo 1979 e potrà essere denunciato in ogni momento mediante preavviso di sei mesi.</dd>
<dt></dt>
<dd>Colgo questa occasione, signor Ambasciatore, per rinnovare a Vostra Eccellenza l’espressione della mia alta considerazione.»</dd>
</dl>
<p>Ho l’onore di informare Vostra Eccellenza che il Consiglio federale è d’accordo con quanto precede e di portare a Vostra conoscenza che le autorità svizzere aventi facoltà di corrispondere direttamente per gli affari di assistenza giudiziaria in materia civile e commerciale con le autorità lussemburghesi, ai sensi della Convenzione dell’Aia del 1° marzo 1954<sup><a href="#fn-d6e122" id="fnbck-d6e122">3</a></sup> relativa alla procedura civile, sono quelle figuranti nell’allegato elenco alla presente risposta. Per queste ragioni, la Vostra lettera e la presente risposta costituiscono un accordo tra i nostri due Governi a tal proposito, il quale entrerà in vigore il 1° marzo 1979 e potrà essere denunciato in ogni momento mediante un preavviso di sei mesi.</p>
<p>Vogliate gradire, signor Ministro, i sensi della mia alta considerazione.</p>
<p> L’Ambasciatore di Svizzera:</p>
<p> Ch. Masset</p>
<div class="footnotes">
<p id="fn-d6e30"><sup><a href="#fnbck-d6e30">1</a></sup>  Il testo originale è pubblicato sotto lo stesso numero nell’ediz. franc. della presente  Raccolta.</p>
<p id="fn-d6e65"><sup><a href="#fnbck-d6e65">2</a></sup>  [CS <b>12</b> 257; <a href="https://fedlex.data.admin.ch/eli/oc/1974/1389_1389_1389" target="_blank">RU <b>1974</b> 1389</a>, <b></b><a href="https://fedlex.data.admin.ch/eli/oc/2001/449" target="_blank"><b>2001</b> 3037</a>. <a href="https://fedlex.data.admin.ch/eli/oc/2009/858" target="_blank">RU <b>2009</b> 7101 </a>n. II]. Tra la Svizzera e il Lussemburgo sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p>
<p id="fn-d6e122"><sup><a href="#fnbck-d6e122">3</a></sup>  [CS <b>12</b> 257; <a href="https://fedlex.data.admin.ch/eli/oc/1974/1389_1389_1389" target="_blank">RU <b>1974</b> 1389</a>, <b></b><a href="https://fedlex.data.admin.ch/eli/oc/2001/449" target="_blank"><b>2001</b> 3037</a>. <a href="https://fedlex.data.admin.ch/eli/oc/2009/858" target="_blank">RU <b>2009</b> 7101 </a>n. II].Tra la Svizzera e il Lussemburgo sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p>
</div>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Elenco <br>delle autorità svizzere che possono corrispondere direttamente <br>con le autorità estere in materia di assistenza giudiziaria</a><b><sup><a href="#fn-d6e168" id="fnbck-d6e168">4</a></sup></b>
</h1>
<div class="footnotes"><p id="fn-d6e168"><sup><a href="#fnbck-d6e168">4</a></sup>  Un elenco aggiornato delle autorità svizzere può essere consultato all’indirizzo seguente: https://www.rhf.admin.ch &gt; Diritto civile &gt; autorità &gt; Elenco autorità corrispondenza diretta</p></div>
<div class="collapseable"><p></p></div></section></main>
</div></body>
</html>
