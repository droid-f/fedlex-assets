<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.274.185.791 --><p class="srnummer ">0.274.185.791 </p>
<p class="ref "> RU<b> 1979</b> 294</p>
<h1 class="erlasstitel botschafttitel ">Scambio di note<br>del 23 agosto 1978/10 gennaio 1979<br>concernente l<span class="man-font-weight-normal">’</span>applicazione tra la Svizzera e la Repubblica di Nauru<br>della Convenzione del 3 dicembre 1937 conchiusa<br>tra la Svizzera e la Gran Bretagna in materia di procedura civile</h1>
<p class="erlasssubtitel ">Entrato in vigore il 31 gennaio 1968</p>
<p class="erlassdatum "> (Stato 31  gennaio 1968)</p>
</div>
<div id="preamble"><div>
<p class="absatz man-text-align-right "><i>Traduzione</i><sup><a href="#fn-d7e31" id="fnbck-d7e31">1</a></sup></p>
<p></p>
<div class="table layout-table"><table><tr>
<td><p class="man-template-tab-krpr ">Dipartimento Politico Federale<sup><a href="#fn-d7e42" id="fnbck-d7e42">2</a></sup></p></td>
<td>
<p class="man-template-tab-krpr ">Berna, 10 gennaio 1979</p>
<p class="man-template-tab-krpr "></p>
<p class="man-template-tab-krpr ">Dipartimento degli Affari Esteri della Repubblica di Nauru</p>
<p class="man-template-tab-krpr ">Makwa</p>
</td>
</tr></table></div>
<p class="absatz ">Il Dipartimento Politico Federale presenta i suoi complimenti al Dipartimento degli Affari Esteri della Repubblica di Nauru e si pregia di dichiarare ricevuta la nota del 23 agosto 1978 del seguente tenore<sup><a href="#fn-d7e57" id="fnbck-d7e57">3</a></sup>:</p>
<dl>
<dt></dt>
<dd>«Il Dipartimento degli Affari Esteri della Repubblica di Nauru presenta i suoi complimenti al Ministero degli Affari esteri della Confederazione svizzera e ha l’onore di riferirsi alla Convenzione conchiusa tra la Svizzera e il Regno Unito di Gran Bretagna e d’Irlanda del Nord in materia di procedura civile, firmata a Londra il 3 dicembre 1937<sup><a href="#fn-d7e68" id="fnbck-d7e68">4</a></sup>, della quale il Governo australiano estese l’applicazione al territorio di Nauru, allora sotto mandato, l’l1 febbraio 1940.</dd>
<dt></dt>
<dd>Il Dipartimento ha l’onore di riferirsi in seguito all’accessione, il 31 gennaio 1968, di Nauru all’indipendenza nonchè alla sua lettera del 7 maggio 1976, inviata al Segretario generale delle Nazioni Unite in cui si prevedeva, per una durata indeterminata, l’applicazione provvisoria dei trattati bilaterali estesi a Nauru prima dell’indipendenza.</dd>
<dt></dt>
<dd>Il Dipartimento ha l’onore di proporre al Ministero degli Affari esteri della Confederazione svizzera che la Convenzione in materia di procedura civile firmata a Londra il 3 dicembre 1937 sia ancora applicabile tra la Svizzera e la Repubblica di Nauru.</dd>
<dt></dt>
<dd>Il Dipartimento ha parimenti l’onore di riferirsi alle disposizioni della legislazione di Nauru prevedenti l’ottenimento di mezzi probatori in materia civile e penale, mediante commissione rogatoria indirizzata al Segretario in capo (Chief Secretary), Repubblica di Nauru; quantunque non prevista dalla menzionata Convenzione, tale procedura è aperta alle autorità svizzere senza che sia necessario un trattato o un accordo di reciprocità.</dd>
<dt></dt>
<dd>Il Dipartimento degli Affari Esteri della Repubblica di Nauru coglie l’occasione per rinnovare al Ministero degli Affari esteri della Confederazione svizzera l’assicurazione della sua alta considerazione».</dd>
</dl>
<p class="absatz ">Il Dipartimento Politico accetta le proposte del Dipartimento e conferma che la presente nota e quella del Dipartimento esprimono la volontà dei nostri due Governi di continuare ad essere vincolati dalla Convenzione tra la Svizzera e la Gran Bretagna in materia di procedura civile, firmata a Londra il 3 dicembre 1937, la Repubblica di Nauru sostituendo il Regno Unito di Gran Bretagna a decorrere dal 31 gennaio 1968.</p>
<p class="absatz ">Il Dipartimento Politico Federale coglie l’occasione per rinnovare al Dipartimento degli Affari Esteri della Repubblica di Nauru l’assicurazione della sua alta considerazione.</p>
<div class="footnotes">
<p id="fn-d7e31"><sup><a href="#fnbck-d7e31">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e42"><sup><a href="#fnbck-d7e42">2</a></sup><sup></sup> Ora: Dipartmento federale degli affari esteri</p>
<p id="fn-d7e57"><sup><a href="#fnbck-d7e57">3</a></sup><sup></sup> L’originale della nota è redatto in inglese.</p>
<p id="fn-d7e68"><sup><a href="#fnbck-d7e68">4</a></sup><sup></sup> <a href="https://fedlex.data.admin.ch/eli/cc/55/281_290_208" target="_blank">RS <b>0.274.183.671</b></a></p>
</div>
</div></div>
</div></body>
</html>
