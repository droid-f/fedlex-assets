<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.973.252.71 --><p class="srnummer ">0.973.252.71 </p>
<p class="ref "> RU <b>1979</b> 1540 </p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Governo della Confederazione Svizzera e il Governo della Malaisia concernente l’apertura di crediti di trasferimento</h1>
<p class="erlasssubtitel ">Conchiuso il 10 maggio 1979</p>
<p class="erlasssubtitel ">Entrato in vigore con scambio di note il 14 agosto 1979</p>
<p class="erlassdatum "> (Stato 14  agosto 1979)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale tedesco.</p></div>
</div>
<div id="preamble"><div>
<p class="absatz ">Al fine di consentire alla Malaisia l’acquisto di beni d’equipaggiamento e di servizi svizzeri per il proprio sviluppo economico, </p>
<?del-struct abstand4pt><p class="man-template-autor ">i Governi della Confederazione svizzera<br>e<br>della Malaisia </p>
<p class="absatz ">hanno convenuto di agevolare l’apertura di crediti di trasferimento per talune forniture.</p>
<p class="man-template-verb ">All’uopo, entrambi i Governi hanno convenuto quanto segue:</p>
<p class="absatz ">1.  Le disposizioni del presente accordo sono applicabili alle forniture svizzere di beni di equipaggiamento e di servizi per lo sviluppo economico della Malaisia e per cui le esigenze dello sviluppo giustificano un lungo periodo d’ammortamento.</p>
<p class="absatz ">2.  La somma totale delle forniture svizzere di beni d’equipaggiamento e di servizi finanziabili mediante i crediti di trasferimento è stabilita a 60 milioni di franchi svizzeri.</p>
<p class="absatz ">3.  Sono considerati crediti di trasferimento giusta il presente accordo i crediti aperti dal Consorzio delle banche svizzere (dappresso «Banche svizzere») al Governo malaisiano o a un organismo scelto da quest’ultimo. Tali crediti di trasferimento servono esclusivamente per mettere a disposizione del Governo malaisiano o di un organismo designato da quest’ultimo le somme in franchi svizzeri pagabili dagli importatori malaisiani ai fornitori svizzeri, all’atto della spedizione di merce o della prestazione di servizi.</p>
<p class="absatz ">4.  Tra le Banche svizzere e il Governo malaisiano o l’organismo da quest’ultimo designato è conchiusa una convenzione speciale in merito all’apertura di crediti di trasferimento in rapporto con le forniture di beni di equipaggiamento e di servizi menzionali al numero 1 del presente accordo.</p>
<p class="absatz ">5.  I crediti di trasferimento devono riferirsi a determinati contratti di fornitura. Tutti i contratti di fornitura devono essere approvati dalle autorità competenti svizzere e malaisiane.</p>
<p class="absatz ">6.  Per tutti gli affari disciplinati dal presente accordo, il Governo della Malaisia s’impegna a versare entro il termine di scadenza alle banche svizzere, in franchi svizzeri ed effettivi o in altra moneta liberamente convertibile e approvata dalle banche svizzere, gli interessi e le somme di rimborso contrattuali risultanti dall’assegnazione di tali crediti di trasferimento.</p>
<p class="absatz ">7.  Il Governo malaisiano esenta le banche svizzere da qualsiasi imposta o tassa fiscale malaisiana su (o in rapporto con) i crediti di trasferimento assoggettati al presente accordo, come anche dagli interessi maturati su tali crediti.</p>
<p class="absatz ">8.  Il Governo svizzero e il Governo malaisiano agevoleranno, entro i limiti delle proprie attribuzioni legali, la conclusione di contratti, di fornitura.</p>
<p class="absatz ">9.  Il presente accordo non menoma affatto le possibilità di forniture di beni d’equipaggiamento e di servizi svizzeri alla Malaisia, alle condizioni normali di pagamento e di trasferimento, fuori dell’accordo.</p>
<p class="absatz ">10.  Il presente accordo entra in vigore il giorno in cui i due Governi si sono notificati l’adempimento delle procedure legali o costituzionali necessarie all’entrata in vigore.</p>
<p class="absatz ">Ciascuna Parte contraente può disdire in ogni momento all’altra Parte l’accordo. La validità di quest’ultimo cessa trascorsi tre mesi a contare dalla notificazione. Esso rimane nondimeno applicabile a tutti i contratti conclusi per la durata della validità, fino a completa esecuzione.</p>
<?del-struct abstand18pt><p class="absatz ">Fatto in due esemplari, a Berna, il 10 maggio 1979, nelle lingue tedesca e inglese. I due testi fanno parimente fede ma, in caso di divergenza, prevale quello inglese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione svizzera:</p>
<p class="unterschriftenfi ">H. Hofer</p>
</td>
<td>
<p class="unterschriftenfi1 ">Per il Governo della Malaisia:</p>
<p class="unterschriftenfi ">Tjang Yaw Hong</p>
</td>
</tr></table></div>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Protocollo d’applicazione</a>
</h1>
<div class="collapseable">
<p class="absatz ">L’accordo sui crediti di trasferimento conchiuso tra il Governo della Confederazione svizzera e il Governo della Malaisia è completato con la convenzione seguente:</p>
<p class="absatz ">1.  Entrambi i Governi sono d’accordo che le disposizioni uniformi seguenti s’applicano a tutti gli affari disciplinati dal precitato accordo:</p>
<dl>
<dt>a) </dt>
<dd>L’acquirente malaisiano paga al fornitore svizzero, in franchi svizzeri liberi effettivi,<dl>
<dt>aa) </dt>
<dd>in caso di finanziamento di forniture isolate di beni d’equipaggiamento<dl>
<dt>i) </dt>
<dd>cinque per cento del valore totale del contratto di fornitura dopo aver ricevuto la conferma che tale contratto è stato approvato dalle autorità svizzere e malaisiane di cui al numero 4 del presente protocollo;</dd>
<dt>ii) </dt>
<dd>dieci per cento del valore complessivo di ciascuna fornitura contro presentazione dei documenti di spedizione;</dd>
<dt>iii) </dt>
<dd>ottantacinque per cento della somma della fattura di ciascuna fornitura contro presentazione dei documenti di spedizione e della fattura, conformemente alle disposizioni del contratto di fornitura concluso tra il fornitore svizzero e l’acquirente malaisiano.</dd>
</dl>
</dd>
<dt>bb) </dt>
<dd>in caso di finanziamento di progetti,<dl>
<dt>i) </dt>
<dd>cinque per cento del valore totale del contratto di fornitura dopo ricezione della conferma che tale contratto è stato approvato dalle autorità svizzere e malaisiane di cui al numero 4 del presente protocollo;</dd>
<dt>ii) </dt>
<dd>dieci per cento del valore totale di ciascuna fornitura contro presentazione dei documenti di spedizione;</dd>
<dt>iii) </dt>
<dd>ottantacinque per cento della somma fatturata di ciascuna fornitura contro presentazione dei documenti di spedizione e della fattura, conformemente alle disposizioni del contratto di fornitura concluso tra il fornitore svizzero e l’acquirente malaisiano.</dd>
</dl>
</dd>
<dt>cc) </dt>
<dd>in caso di finanziamento di servizi,<dl>
<dt>i) </dt>
<dd>venti per cento del valore totale del contratto di fornitura a contare dal ricevimento della conferma che il contratto di fornitura è stato approvato dalle autorità svizzere e malaisiane di cui al numero 4 del presente protocollo;</dd>
<dt>ii) </dt>
<dd>ottanta per cento del valore totale dei contratto di fornitura giusta le disposizioni del contratto di fornitura conchiuso tra il fornitore svizzero e l’acquirente malaisiano.</dd>
</dl>
</dd>
</dl>
</dd>
<dt>b) </dt>
<dd>Il Governo malaisiano mette a disposizione dell’acquirente malaisiano le somme in franchi svizzeri necessarie per i pagamenti menzionati alle lettere aa) i) e ii), lettera bb) i) e ii) e lettera cc) i) del presente numero 1.</dd>
<dt>c) </dt>
<dd>I pagamenti di cui alla lettera aa) iii), lettera bb) iii) e lettera cc) ii) del presente numero 1 sono effettuati mediante somme direttamente calcolate a credito del Governo della Malaisia.</dd>
</dl>
<p class="absatz ">2.  I crediti di trasferimento sono rimborsati come segue:</p>
<dl>
<dt>a) </dt>
<dd>in caso di finanziamento di forniture isolate di beni d’equipaggiamento come al numero 1 lettera a) aa),<dl>
<dt>– </dt>
<dd>in rate semestrali uguali e regolari entro dieci anni a contare dal giorno della spedizione; la prima rata scade dodici mesi dopo questa data;</dd>
</dl>
</dd>
<dt>b) </dt>
<dd>in caso di finanziamento di progetti come menzionato al numero 1 lettera a) bb),<dl>
<dt>– </dt>
<dd>in rate semestrali uguali e regolari entro dieci anni; la prima rata scade sei mesi dopo che i progetti corrispondenti siano giunti allo stadio di funzionamento;</dd>
</dl>
</dd>
<dt>c) </dt>
<dd>in caso di finanziamenti di servizi come al numero 1 lettera a) cc),<dl>
<dt>– </dt>
<dd>in rate semestrali uguali e regolari entro cinque anni; la prima rata scade sei mesi dopo la prestazione dei servizi;</dd>
</dl>
</dd>
<dt>d) </dt>
<dd>nei casi menzionati al numero 2 lettere b) e c), il contratto di fornitura deve inoltre contenere una clausola di durata massima convenevole che sarà fissata a contare dall’entrata in vigore del contratto di fornitura.</dd>
</dl>
<p class="absatz ">3.  Con l’accettazione di assoggettare all’accordo una determinata fornitura, le autorità dei due Paesi si impegnano ad accordare tutte le autorizzazioni necessarie alla realizzazione dell’affare.</p>
<p class="absatz ">4.  Le autorità competenti di cui all’articolo 5 dell’accordo sono, per la Svizzera, la Divisione del commercio<sup><a href="#fn-d7e170" id="fnbck-d7e170">2</a></sup> del Dipartimento federale dell’economia pubblica<sup><a href="#fn-d7e176" id="fnbck-d7e176">3</a></sup> e, per la Malaisia, il Ministero delle finanze.</p>
<p class="absatz ">5.  Ciascuna delle autorità può, per il tramite dell’Ambasciata svizzera a Kuala Lumpur, proporre che una determinata fornitura svizzera sia assoggettata all’accordo. Siffatta proposta e la risposta affermativa dell’autorità costituiscono un’intesa giusta l’articolo 5 dell’accordo.</p>
<p class="absatz ">6.  Tutte le domande per l’assoggettamento all’accordo di contratti di fornitura devono essere presentate alle autorità svizzere competenti di cui al numero 4 entro trentasei mesi a contare dall’entrata in vigore dell’accordo. Di norma, la somma fatturata per ciascun contratto di fornitura non deve essere inferiore a centomila franchi svizzeri.</p>
<dl class="man-template-absatz-struktur-1">
<dt>7. </dt>
<dd>a) Tutti i pagamenti d’interessi e rimborsi di capitali in rapporto con crediti di trasferimento sono effettuati presso la Società di banca svizzera a Zurigo che agisce in nome delle banche svizzere.</dd>
<dt>b) </dt>
<dd>La Società di banca svizzera tiene i conti destinati all’esecuzione dell’accordo in nome del Governo della Malaisia o dell’organismo da quest’ultimo scelto e si assume la corrispondenza.</dd>
<dt>c) </dt>
<dd>Qualsiasi comunicazione delle banche svizzere in rapporto con l’accordo è considerata avvenuta in buona e debita forma se è indirizzata al Ministero delle finanze della Malaisia a Kuala Lumpur.</dd>
<dt>d) </dt>
<dd>Qualsiasi comunicazione e qualsiasi girata del Governo della Malaisia o di un organismo scelto da quest’ultimo sono considerati avvenuti in buona e debita forma se rivolti alla Società di banca svizzera a Zurigo.</dd>
</dl>
<p class="absatz ">Fatto in due esemplari, a Berna, il 10 maggio 1979, nelle lingue tedesca e inglese. Entrambi i testi fanno parimente fede ma, in caso di divergenza, prevale quello inglese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione svizzera:</p>
<p class="unterschriftenfi ">H. Hofer</p>
</td>
<td>
<p class="unterschriftenfi1 ">Per il Governo della Malaisia:</p>
<p class="unterschriftenfi ">Tjang Yaw Hong</p>
</td>
</tr></table></div>
<p class="abstand1seite "></p>
<div class="footnotes">
<p id="fn-d7e170"><sup><a href="#fnbck-d7e170">2</a></sup><sup></sup> Oggi: Segreteria di Stato dell’economia (SECO).</p>
<p id="fn-d7e176"><sup><a href="#fnbck-d7e176">3</a></sup><sup></sup> Oggi: Dipartimento federale dell’economia (DFE).</p>
</div>
</div></section></main>
</div></body>
</html>
