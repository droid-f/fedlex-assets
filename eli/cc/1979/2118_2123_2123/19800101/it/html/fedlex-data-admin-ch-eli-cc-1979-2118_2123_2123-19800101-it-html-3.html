<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.837.916.3--><p class="srnummer ">0.837.916.3</p>
<p class="ref "><sup> </sup>RU <b>1979 </b>2118; FF <b>1979</b> I 773</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e17" id="fnbck-d7e17">1</a></sup></i></p>
<h1 class="erlasstitel botschafttitel ">Accordo<br>d’assicurazione-disoccupazione tra la Confederazione <br>Svizzera e la Repubblica d’Austria</h1>
<p class="erlasssubtitel ">Conchiuso il 14 dicembre 1978 </p>
<p class="erlasssubtitel ">Approvato dall’Assemblea federale il 4 ottobre 1979<sup><a href="#fn-d7e33" id="fnbck-d7e33">2</a></sup></p>
<p class="erlasssubtitel ">Ratificato con scambio di strumenti il 30 novembre 1979</p>
<p class="erlasssubtitel ">Entrato in vigore il 1° gennaio 1980</p>
<p class="erlassdatum "></p>
<div class="footnotes">
<p id="fn-d7e17"><sup><a href="#fnbck-d7e17">1</a></sup><sup></sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d7e33"><sup><a href="#fnbck-d7e33">2</a></sup><sup></sup> <i>RU <b>1979</b> 2117</i></p>
</div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica d’Austria,</p>
<p class="absatz ">animati dal desiderio di disciplinare i rapporti tra i due Stati nel settore dell’assi-curazione‑disoccupazione, hanno convenuto di concludere un accordo e hanno nominato, al riguardo, i loro plenipotenziari:</p>
<p class="absatzkurs man-font-style-italic ">Il Consiglio federale svizzero: <br>il signor Dott. René Keller, Ambasciatore straordinario e plenipotenziario,</p>
<p class="absatzkurs man-font-style-italic ">il Governo della Repubblica d’Austria: <br>il signor Dott. Willibald Pahr, Ministro degli affari esteri.</p>
<p class="absatz ">Dopo aver scambiato i loro poteri in buona e debita forma, i plenipotenziari hanno convenuto quanto segue:</p>
<?del-struct abstand18pt>
</div></div>
<main id="maintext"><section id="tit_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_I">Titolo I Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">Nel presente Accordo, i termini sono definiti nel modo seguente:</p>
<dl>
<dt>1. </dt>
<dd>«Austria» designa la Repubblica d’Austria, «Svizzera» designa la Confederazione svizzera;</dd>
<dt>2. </dt>
<dd>«Cittadini» designa, per quanto concerne l’Austria, i cittadini di questo Stato, per quanto concerne la Svizzera, i cittadini svizzeri;</dd>
<dt>3. </dt>
<dd>«Legislazione» e «disposizioni legali» designano le leggi e le ordinanze vigenti in uno Stato contraente, concernenti i settori indicati nell’articolo 2 paragrafo l;</dd>
<dt>4. </dt>
<dd>«Autorità competente» designa, per quanto concerne l’Austria, il Ministro federale degli affari sociali, per quanto concerne la Svizzera, l’Ufficio federale dell’industria, delle arti e mestieri e del lavoro;</dd>
<dt>5. </dt>
<dd>«Frontalieri» designa, i lavoratori che hanno il loro domicilio sul territorio di uno degli Stati contraenti e che esercitano regolarmente un’attività salariata sul territorio dell’altro Stato contraente.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz "><sup>1</sup> Il presente Accordo si applica:</p>
<dl>
<dt>1. </dt>
<dd>In Austria, alle disposizioni legali su: <dl>
<dt>a) </dt>
<dd>le indennità di disoccupazione, </dd>
<dt>b) </dt>
<dd>l’aiuto in caso di disoccupazione parziale;</dd>
</dl>
</dd>
<dt>2. </dt>
<dd>in Svizzera, alle disposizioni di diritto federale sull’indennizzazione della disoccupazione, comprese le prestazioni in caso di disoccupazione parziale (lavoro a orario ridotto).</dd>
</dl>
<p class="absatz "><sup>2</sup> Nelle relazioni tra gli Stati contraenti, non è tenuto conto delle disposizioni legali che risultano da convenzioni internazionali conchiuse con Stati terzi, o di diritto sovrannazionale, oppure che servono alla loro applicazione.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">Il presente Accordo s’applica ai cittadini dei due Stati contraenti, come anche a tutti i frontalieri giusta l’articolo 1, numero 5.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">L’assoggettamento all’assicurazione e l’obbligo di contribuzione sono determinati secondo il tenore vigente dell’accordo del 15 novembre 1967<sup><a href="#fn-d7e156" id="fnbck-d7e156">3</a></sup> sulla sicurezza sociale, conchiuso tra la Repubblica d’Austria e la Confederazione svizzera.</p>
<div class="footnotes"><p id="fn-d7e156"><sup><a href="#fnbck-d7e156">3</a></sup><sup></sup> <a href="https://fedlex.data.admin.ch/eli/cc/1969/11_12_12" target="_blank">RS <b>0.831.109.163.1</b></a></p></div>
</div></article>
</div></section><section id="tit_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_II">Titolo II Disposizioni particolari</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Il diritto alle prestazioni e la procedura sono determinati secondo la legislazione dello Stato contraente sul territorio del quale è chiesto l’esercizio di tale diritto, nella misura in cui le disposizioni seguenti non prevedano un disciplinamento diverso.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Se dei cittadini rimpatriano nello Stato d’origine, i periodi assicurativi compiuti nell’altro Stato contraente sono computati per determinare l’adempimento del periodo d’attesa e per stabilire la durata d’indennizzazione.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz "><sup>1</sup> Nel caso di disoccupazione completa, i frontalieri ricevono un assegno, rispettivamente un’indennità di disoccupazione dallo Stato contraente sul territorio del quale hanno il loro domicilio. Per determinare l’adempimento del periodo d’attesa e la durata d’indennizzazione, è tenuto conto, nel Paese di domicilio, dei periodi assicurativi compiuti sul territorio dell’altro Stato contraente.</p>
<p class="absatz "><sup>2</sup> I contributi all’assicurazione-disoccupazione dei frontalieri, riscossi nel Paese in cui è esercitata l’attività salariata, sono trasferiti al Paese di domicilio dei frontalieri, in forma di una somma globale calcolata secondo i criteri seguenti: la media annua dell’effettivo dei frontalieri, l’aliquota di contribuzione all’assicurazione-disoccupazione (parte del lavoratore e parte del datore di lavoro) e l’ammontare dei salari riscossi dai lavoratori nel Paese in cui esercitano la loro attività salariata, come anche la proporzione delle spese per la disoccupazione completa e parziale nei cantoni di San Gallo e nel Voralberg. Una volta l’anno le autorità competenti si comunicano i documenti che consentono di eseguire i calcoli suddetti.</p>
<p class="absatz "><sup>3</sup> Ai frontalieri sono concesse prestazioni, rispettivamente aiuti per la disoccupazione parziale, secondo la legislazione dello Stato contraente nel quale lavorano a tempo parziale.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">I periodi per i quali sono state versate prestazioni in un altro Stato contraente sono computati nella durata d’indennizzazione, come se queste prestazioni fossero state accordate dallo Stato nel quale è esercitato il diritto. Al riguardo, i giorni durante i quali non sono state versate prestazioni a cagione di condotta colpevole del disoccupato, sono contati come giorni per i quali sono state versate prestazioni.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Delle prestazioni di sicurezza sociale dell’altro Stato contraente dev’essere tenuto conto, come è tenuto conto delle prestazioni analoghe dello Stato contraente, sul territorio del quale è esercitato il diritto.</p></div></article>
</div></section><section id="tit_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_III">Titolo III Disposizioni diverse</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p class="absatz ">Per l’applicazione del presente Accordo, le autorità degli Stati contraenti si prestano i loro buoni uffici come se applicassero la loro legislazione. L’assistenza è gratuita, con riserva delle spese in contanti che provoca.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz "><sup>1</sup> L’esonero dai diritti di bollo e dalle tasse secondo le prescrizioni sull’assicura-zione-disoccupazione e sulla sicurezza sociale di uno Stato contraente s’estendono alle persone e alle autorità dell’altro Stato contraente.</p>
<p class="absatz "><sup>2</sup> Gli atti e gli altri documenti di qualsiasi natura, che devono essere presentati in virtù del presente Accordo, sono esonerati dal visto di legalizzazione.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p class="absatz ">Le autorità dei due Stati contraenti, incaricate dell’applicazione dell’assicurazione-disoccupazione, corrispondono, per l’applicazione del presente Accordo, direttamente fra di essi e con gli assicurati o i loro rappresentanti.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz "><sup>1</sup> Le autorità competenti dei due Stati contraenti, stabiliscono direttamente fra di esse i particolari dei provvedimenti necessari all’applicazione del presente Accordo, purché sia necessario un consenso reciproco. Esse si comunicano ogni informazione concernente i provvedimenti adottati per l’applicazione del presente Accordo, come anche le modificazioni e i complementi delle loro legislazioni concernenti la sua applicazione.</p>
<p class="absatz "><sup>2</sup> Per agevolare l’applicazione del presente Accordo, sono istituiti organismi di collegamento. Essi sono</p>
<dl>
<dt>– </dt>
<dd>in Austria, il «Landesarbeitsamt Vorarlberg»,</dd>
<dt>– </dt>
<dd>in Svizzera, l’Ufficio cantonale dell’industria, delle arti e mestieri e del lavoro, in San Gallo.</dd>
</dl>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p class="absatz "><sup>1</sup> Se l’assicurazione‑disoccupazione di uno Stato contraente ha pagato indebitamente prestazioni a una persona, a domanda di quest’ultima e in suo favore, quella dell’altro Stato contraente dedurrà la somma pagata indebitamente da un pagamento complementare o dalle somme pagate regolarmente al disoccupato, secondo le norme stabilite dalla legislazione propria a questo Stato.</p>
<p class="absatz "><sup>2</sup> Se, secondo la legislazione di uno Stato contraente, un assegno, rispettivamente un’indennità di disoccupazione è stato versato a una persona per un periodo di tempo e se, per questa durata, la persona ha riscosso prestazioni in contanti pagate dall’assicurazione‑invalidità dell’altro Stato contraente, queste prestazioni sono trattenute in favore dell’assicurazione-disoccupazione, se essa lo chiede, indipendentemente da altri ordinamenti internazionali. Se necessario, l’assicurazione-disoccupazione consulta l’assicurazione‑invalidità dell’altro Stato contraente prima di pagare la prestazione suindicata.</p>
</div></article>
</div></section><section id="tit_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_IV">Titolo IV Disposizioni transitorie e finali</a>
</h1>
<div class="collapseable">
<article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable"><p class="absatz ">I trasferimenti reciproci, fra i due Stati contraenti, dei contributi giusta l’articolo 7 paragrafo 2 hanno effetto dal 1<sup>o</sup> aprile 1977. Inoltre, il presente Accordo non giustifica alcuna pretesa al versamento di prestazioni per periodi precedenti la sua entrata in vigore.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p class="absatz ">Il protocollo finale allegato costituisce parte integrante del presente Accordo.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p class="absatz "><sup>1</sup> Il presente Accordo dev’essere ratificato. Gli strumenti di ratificazione saranno scambiati a Berna appena possibile.</p>
<p class="absatz "><sup>2</sup> Il presente Accordo entra in vigore il primo giorno del secondo mese seguente quello nel corso del quale sono stati scambiati gli strumenti di ratificazione.</p>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p class="absatz "><sup>1</sup> Il presente Accordo è concluso per un periodo indeterminato. Ciascuno Stato contraente può disdirlo mediante un preavviso di tre mesi.</p>
<p class="absatz "><sup>2</sup> Se l’Accordo cessa di produrre i suoi effetti in seguito a disdetta, le sue disposizioni continuano ad applicarsi ai diritti a prestazioni acquisiti fino a quel momento, ma non oltre un anno a contare dal momento in cui ha cessato d’essere vigente.</p>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari hanno firmato il presente Accordo.</p>
<p class="absatz ">Fatto a Vienna, il 14 dicembre 1978 in doppio esemplare, in lingua tedesca.</p>
<p></p>
<div class="table layout-table"><table>
<tr>
<td><p class="unterschriften1 ">Per la<br>Confederazione Svizzera:</p></td>
<td><p class="unterschriften1 ">Per la<br>Repubblica d’Austria:</p></td>
</tr>
<tr>
<td><p class="unterschriften ">Keller</p></td>
<td><p class="unterschriften ">Pahr</p></td>
</tr>
</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Protocollo finale</a>
</h1>
<div class="collapseable">
<p class="absatz ">Alla firma dell’Accordo d’assicurazione‑disoccupazione concluso oggi tra la Confederazione svizzera e la Repubblica d’Austria, i plenipotenziari dei due Stati contraenti annunciano, in una dichiarazione comune, che convengono quanto segue:</p>
<dl>
<dt>1. </dt>
<dd>
<i>Ad articolo</i> 3</dd>
<dt></dt>
<dd>L’espressione «tutti i frontalieri» designa:<dl>
<dt>a) </dt>
<dd>le persone, senza distinzione di cittadinanza</dd>
<dt>b) </dt>
<dd>i rifugiati giusta l’articolo 1 dell’Accordo del 28 luglio 1951<sup><a href="#fn-d7e378" id="fnbck-d7e378">4</a></sup> sullo statuto dei rifugiati e secondo il protocollo del 31 gennaio 1967<sup><a href="#fn-d7e387" id="fnbck-d7e387">5</a></sup> di questo accordo</dd>
<dt>c) </dt>
<dd>gli apolidi giusta l’articolo 1 della Convenzione del 28 settembre 1954<sup><a href="#fn-d7e400" id="fnbck-d7e400">6</a></sup> sullo statuto degli apolidi.</dd>
</dl>
</dd>
<dt>2. </dt>
<dd>
<i>Ad articolo </i>5</dd>
<dt></dt>
<dd>Per «diritto alle prestazioni», s’intendono segnatamente le condizioni, l’im-porto, la durata e le circostanze che annullano o limitano il diritto, come anche la restituzione di queste indennità.</dd>
<dt>3. </dt>
<dd>
<i>Ad articolo </i>6</dd>
<dt></dt>
<dd>Se cittadini austriaci hanno esaurito il loro diritto all’indennizzazione della disoccupazione svizzera e rimpatriano nel loro paese, l’esaurimento di questo diritto e l’esaurimento del diritto all’indennità di disoccupazione hanno valore uguale per determinare il diritto all’aiuto ai bisognosi.</dd>
<dt>4. </dt>
<dd>
<i>Ad articolo</i> 7</dd>
<dt></dt>
<dd>I periodi per i quali un frontaliere ha pagato contributi nel Paese in cui’ è esercitata l’attività salariata e i cui contributi sono trasferiti giusta il secondo paragrafo, sono inclusi in Austria nel periodo d’attesa per ottenere l’indennità di congedo speciale («Karenzurlaubsgeld»).</dd>
<dt></dt>
<dd>Il diritto a indennità di maternità pagate dall’assicurazione‑malattie svizzera è parificato al diritto alle indennità giornaliere di riposo per le gestanti, quanto all’adempimento delle condizioni da cui dipende il diritto all’inden-nità di congedo speciale («Karenzurlaubsgeld»).</dd>
<dt>5. </dt>
<dd>
<i>Ad articolo</i> 7</dd>
<dt></dt>
<dd>I cittadini austriaci occupati su un battello renano in qualità di battelliere del Reno, giusta la Convenzione internazionale sulla sicurezza sociale dei battellieri del Reno<sup><a href="#fn-d7e445" id="fnbck-d7e445">7</a></sup> nel suo tenore vigente, da un’impresa avente la sede in Svizzera, sono considerati, in materia d’assicurazione‑disoccupazione come se lavorassero in Svizzera, purché siano domiciliati in Austria; essi sono assimilati ai frontalieri per quanto concerne il diritto alle prestazioni.</dd>
<dt>6. </dt>
<dd>
<i>Ad articolo</i> 14</dd>
<dt></dt>
<dd>Le prestazioni dell’assicurazione‑invalidità giusta l’articolo 14 capoverso 2 corrispondono, in Svizzera, alla rendita-invalidità, in Austria, alla pensione d’invalidità, a quella d’incapacità ad esercitare una professione («Berufs-unfähigkeitspension»), come anche a quella d’esercitare un’attività lucrativa («Erwerbsunfähigkeitspension»).</dd>
</dl>
<p class="schlussint "><i>In fede di che,</i> i plenipotenziari hanno firmato il presente Protocollo finale.</p>
<p class="absatz ">Fatto a Vienna, il 14 dicembre 1978 in doppio esemplare, in lingua tedesca.</p>
<p></p>
<div class="table layout-table"><table>
<tr>
<td><p class="unterschriften1 ">Per la<br>Confederazione Svizzera:</p></td>
<td><p class="unterschriften1 ">Per la<br>Repubblica d’Austria:</p></td>
</tr>
<tr>
<td><p class="unterschriften ">Keller</p></td>
<td><p class="unterschriften ">Pahr</p></td>
</tr>
</table></div>
<p class="absatz "></p>
<div class="footnotes">
<p id="fn-d7e378"><sup><a href="#fnbck-d7e378">4</a></sup><sup></sup> <a href="https://fedlex.data.admin.ch/eli/cc/1955/443_461_469" target="_blank">RS <b>0.142.30</b></a></p>
<p id="fn-d7e387"><sup><a href="#fnbck-d7e387">5</a></sup><sup></sup> <a href="https://fedlex.data.admin.ch/eli/cc/1968/1189_1233_1148" target="_blank">RS <b>0.142.301</b></a></p>
<p id="fn-d7e400"><sup><a href="#fnbck-d7e400">6</a></sup><sup></sup> <a href="https://fedlex.data.admin.ch/eli/cc/1972/2320_2374_2150" target="_blank">RS <b>0.142.40</b></a></p>
<p id="fn-d7e445"><sup><a href="#fnbck-d7e445">7</a></sup><sup></sup> <a href="https://fedlex.data.admin.ch/eli/cc/1988/420_420_420" target="_blank">RS <b>0.831.107</b></a></p>
</div>
</div></section></div>
</div></body>
</html>
