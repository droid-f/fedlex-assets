<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.913.693.8 --><p class="srnummer ">0.631.252.913.693.8 </p>
<p class="ref ">RU <b>1978</b> 1373 </p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica federale di Germania<br>relativo all’istituzione di uffici a controlli nazionali abbinati<br>al passaggio di frontiera di Koblenz/Waldshut‑Rheinbrücke<span class="man-font-weight-normal"><sup><a href="#fn-d7e23" id="fnbck-d7e23">1</a></sup></span>
</h1>
<p class="erlasssubtitel ">Conchiuso il 2 dicembre 1977<br>Entrato in vigore con scambio di note il 1° giugno 1978</p>
<p class="erlassdatum "> (Stato 1° giugno 1978)</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> Ai sensi dell’art. 4, n. 1 della Conv. germano‑svizzera del 1° giu. 1961 (<a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a>), l’ufficio svizzero di Waldshut è attribuito al Comune di Koblenz.</p></div>
</div>
<div id="preamble"><div>
<p class="absatz ">In applicazione dell’articolo 1 numero 3 della convenzione del 1° giugno 1961<sup><a href="#fn-d7e41" id="fnbck-d7e41">2</a></sup> tra la Confederazione Svizzera e la Repubblica federale di Germania relativa agli uffici a controlli nazionali abbinati e al controllo in corso di viaggio è stato conchiuso il seguente accordo:</p>
<div class="footnotes"><p id="fn-d7e41"><sup><a href="#fnbck-d7e41">2</a></sup><sup></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">(1)  Uffici a controlli nazionali abbinati sono istituiti, in territorio germanico, al passaggio di frontiera di Koblenz/Waldshut‑Rheinbrücke.</p>
<p class="absatz ">(2)  Detti uffici procedono:</p>
<dl>
<dt>– </dt>
<dd>ai controlli svolti dalle dogane germaniche;</dd>
<dt>– </dt>
<dd>ai controlli del traffico merci operati dai doganieri svizzeri, all’uscita.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">La zona di controllo comprende:</p>
<dl>
<dt>a. </dt>
<dd>i locali riservati, nell’edificio delle dogane germaniche, al solo uso degli agenti svizzeri o utilizzati in comune dagli agenti dei due Stati;</dd>
<dt>b. </dt>
<dd>un tratto di 184 m dalla strada Koblenz‑Waldshut a partire dal confine sino al bordo sud dello spartitraffico mediano sito all’incrocio con la Bundesstrasse 34, nonché l’area di sdoganamento davanti e a lato dell’ufficio doganale, compresi la strada d’uscita e i marciapiedi adiacenti, esclusi i posti di parcheggio autoveicoli.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  La Direzione di circondario delle dogane di Sciaffusa e la Direzione superiore delle finanze a Friburgo in Brisgovia disciplinano di comune accordo le questioni di dettaglio, previa intesa con le altre amministrazioni interessate.</p>
<p class="absatz ">(2)  Gli amministratori o gli agenti di grado più elevato dei due uffici doganali, adottano, di comune accordo, le misure necessarie al momento.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">L’articolo 1 lettera g dell’Accordo del 6 ottobre 1966<sup><a href="#fn-d7e97" id="fnbck-d7e97">3</a></sup> concernente l’abbinamento temporaneo dei controlli ai varchi stradali è abrogato.</p>
<div class="footnotes"><p id="fn-d7e97"><sup><a href="#fnbck-d7e97">3</a></sup><sup></sup> <a href="https://fedlex.data.admin.ch/eli/cc/1967/254_266_260" target="_blank">RS <b>0.631.252.913.695.1</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">(1)  Giusta l’articolo 1 numero 4 della Convenzione del 1° giugno 1961<sup><a href="#fn-d7e113" id="fnbck-d7e113">4</a></sup>, il presente accordo sarà confermato e messo in vigore mediante scambio di note diplomatiche.</p>
<p class="absatz ">(2)  L’accordo può essere disdetto in via diplomatica per il primo giorno di un mese, con preavviso di sei mesi.</p>
<p class="absatz ">Fatto a Berna, in due originali in lingua tedesca, il 2 dicembre 1977.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per le<br>autorità superiori svizzere<br>competenti:</p>
<p class="unterschriftenfi ">Lenz</p>
</td>
<td>
<p class="unterschriftenfi1 ">Per i Ministri federali<br>delle Finanze e dell’Interno<br>della Repubblica federale di Germania:</p>
<p class="unterschriftenfi ">Hutter</p>
</td>
</tr></table></div>
<div class="footnotes"><p id="fn-d7e113"><sup><a href="#fnbck-d7e113">4</a></sup><sup></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div></article></main>
</div></body>
</html>
