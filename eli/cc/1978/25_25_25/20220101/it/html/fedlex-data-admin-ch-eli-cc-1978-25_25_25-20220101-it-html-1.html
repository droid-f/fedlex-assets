<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1978-25_25_25-20220101-it-docx</title>
</head>
<body><div id="lawcontent">
<div id="preface">
<!--974.01 --><p class="srnummer ">974.01 </p>
<h1 class="erlasstitel botschafttitel ">Ordinanza<br>su la cooperazione allo sviluppo<br>e l’aiuto umanitario internazionali</h1>
<p>del 12 dicembre 1977 (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 15 della legge federale del 19 marzo 1976<sup><a href="#fn-d6e21" id="fnbck-d6e21">1</a></sup> su la cooperazione allo sviluppo e l’aiuto umanitario internazionali (legge),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1977/1352_1352_1352" target="_blank">RS <b>974.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: In generale</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Uffici federali</a>
</h6>
<div class="collapseable"> <p><sup>1</sup> Gli uffici federali seguenti sono incaricati dell’esecuzione della legge:</p>
<dl>
<dt>a.<sup><a href="#fn-d6e48" id="fnbck-d6e48">2</a></sup> </dt>
<dd>la Direzione dello sviluppo e della cooperazione (DSC) del Dipartimento federale degli affari esteri (DFAE);</dd>
<dt>b. </dt>
<dd>la Segreteria di Stato dell’economia (SECO)<sup><a href="#fn-d6e64" id="fnbck-d6e64">3</a></sup> del Dipartimento federale dell’economia, della formazione e della ricerca (DEFR)<sup><a href="#fn-d6e74" id="fnbck-d6e74">4</a></sup>.</dd>
</dl>
<p><sup>2</sup> Il Consiglio federale o il dipartimento competente può incaricare altri uffici e servizi federali di eseguire i provvedimenti di cooperazione allo sviluppo e d’aiuto umanitario.</p>
<div class="footnotes">
<p id="fn-d6e48"><sup><a href="#fnbck-d6e48">2</a></sup><sup> </sup>Nuovo testo giusta il n. I dell’O del 28 gen. 1998, in vigore dal 1° mar. 1998  (<a href="https://fedlex.data.admin.ch/eli/oc/1998/873_873_873" target="_blank">RU <b>1998</b> 873</a>).</p>
<p id="fn-d6e64"><sup><a href="#fnbck-d6e64">3</a></sup> La designazione dell’unità amministrativa è stata adattata in applicazione dell’art.  16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>). Di detta mod. è tenuto conto in tutto il presente testo.</p>
<p id="fn-d6e74"><sup><a href="#fnbck-d6e74">4</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), con effetto dal 1° gen. 2013. Di detta mod. è tenuto conto in tutto il presente testo.</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Competenza, gradi di collaborazione</a>
</h6>
<div class="collapseable"> <p><sup>1</sup> Rientrano nella competenza degli uffici federali:</p>
<dl>
<dt>a. </dt>
<dd>la preparazione degli affari del Consiglio federale e del Parlamento;</dd>
<dt>b.<sup><a href="#fn-d6e104" id="fnbck-d6e104">5</a></sup> </dt>
<dd>la gestione dei crediti d’impegno;</dd>
<dt>c. </dt>
<dd>la preparazione e la discussione di singoli provvedimenti, svolti autonomamente o con i compartecipanti e gli intermediari;</dd>
<dt>d. </dt>
<dd>la cura dei rapporti con compartecipanti o intermediari;</dd>
<dt>e. </dt>
<dd>l’esecuzione e la valutazione di singoli provvedimenti.</dd>
</dl>
<p><sup>2</sup> Nel caso in cui un ufficio abbia il diritto di concorrere con il proprio parere, l’ufficio federale competente non è vincolato al parere espresso.<sup><a href="#fn-d6e127" id="fnbck-d6e127">6</a></sup></p>
<p><sup>3</sup> L’ufficio federale competente, se opera d’intesa con un altro, può prendere decisioni soltanto con l’assenso di questo.</p>
<div class="footnotes">
<p id="fn-d6e104"><sup><a href="#fnbck-d6e104">5</a></sup> Nuovo testo giusta l’all. n. 8 dell’O del 10 nov. 2021, in vigore dal 1° gen. 2022  (<a href="https://fedlex.data.admin.ch/eli/oc/2021/807" target="_blank">RU <b>2021</b> 807</a>).</p>
<p id="fn-d6e127"><sup><a href="#fnbck-d6e127">6</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Modalità</a>
</h6>
<div class="collapseable"> <p><sup>1</sup> Sono provvedimenti bilaterali segnatamente:</p>
<dl>
<dt>a. </dt>
<dd>i progetti della Confederazione, eseguiti direttamente o in regìa;</dd>
<dt>b. </dt>
<dd>i progetti eseguiti in favore di Paesi compartecipanti dalla Confederazione, in collaborazione con altri Stati;</dd>
<dt>c. </dt>
<dd>i contributi e altre prestazioni a intermediari, come istituzioni private o pubbliche, Cantoni e Comuni;</dd>
<dt>d. </dt>
<dd>i contributi e le altre prestazioni a organizzazioni internazionali per progetti eseguiti in Paesi o regioni determinate.</dd>
</dl>
<p><sup>2</sup> Sono provvedimenti multilaterali i contributi e le altre prestazioni a organizzazioni internazionali, in particolare per l’attuazione dei loro programmi generali.</p>
<p><sup>3</sup> Sono provvedimenti autonomi quelli che la Confederazione attua unilateralmente in favore di uno o di parecchi Paesi oppure, nel quadro di compiti particolari, per promuovere in generale la cooperazione allo sviluppo e l’aiuto umanitario.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Cooperazione allo sviluppo</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Concezione globale</a>
</h6>
<div class="collapseable"> <p>La DSC<sup><a href="#fn-d6e180" id="fnbck-d6e180">7</a></sup> e la SECO, come anche l’Amministrazione federale delle finanze, elaborano in comune la concezione globale della contribuzione svizzera alla cooperazione internazionale allo sviluppo. La coordinazione incombe alla DSC.</p>
<div class="footnotes"><p id="fn-d6e180"><sup><a href="#fnbck-d6e180">7</a></sup> Nuova denominazione giusta il n. I dell’O del 28 gen. 1998, in vigore dal 1° mar. 1998 (<a href="https://fedlex.data.admin.ch/eli/oc/1998/873_873_873" target="_blank">RU <b>1998</b> 873</a>). Di detta mod. è tenuto conto in tutto il presente testo.</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Concorso all’elaborazione della politica internazionale di sviluppo</a>
</h6>
<div class="collapseable"> <p>1 Il DFAE e il DEFR elaborano in comune la posizione del nostro Paese, al momento in cui, in conferenze internazionali e nel quadro d’organizzazioni e di enti internazionali, sono trattati simultaneamente problemi generali o più forme della cooperazione allo sviluppo. Se necessario, altri dipartimenti partecipano a questo lavoro preparatorio. La coordinazione incombe all’ufficio federale competente per la conferenza, l’organizzazione o l’ente.</p>
<p><sup>2</sup> Questo ufficio federale rappresenta la Svizzera alla conferenza, oppure nell’organizzazione o nell’ente; alle trattative partecipano, se necessario, altri uffici o servizi federali.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Cooperazione tecnica</a>
</h6>
<div class="collapseable"> <p><sup>1</sup> La DSC è competente per la cooperazione tecnica; la SECO ha il diritto di esprimere il proprio parere.</p>
<p><sup>2</sup> Le borse di formazione in Svizzera per cittadini dei Paesi in sviluppo possono pure essere concesse, in virtù del pertinente decreto federale, sulla concessione di borse a studenti stranieri in Svizzera. In questo caso, il Dipartimento federale dell’interno e la Commissione federale delle borse di studio, in cui è rappresentata la DSC, sono competenti.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Aiuto finanziario bilaterale</a>
</h6>
<div class="collapseable"> <p><sup>1</sup> La DSC è competente per l’aiuto finanziario bilaterale, in collaborazione con la SECO.</p>
<p><sup>2</sup> Se l’aiuto bilaterale assume la forma di crediti misti o di provvedimenti simili, è competente la SECO in collaborazione con la DSC.</p>
<p><sup>3</sup> La DSC e la SECO determinano in comune, per tutti i provvedimenti d’aiuto finanziario bilaterale, i Paesi beneficiari, gli importi loro assegnati e le condizioni alle quali è attuato il provvedimento.</p>
<p><sup>4</sup> La DSC e la SECO conducono in comune i negoziati sui provvedimenti d’aiuto finanziario bilaterale secondo il capoverso 1, se questi negoziati sono connessi con altre trattative inerenti ad accordi economici oppure se lo esige la loro rilevanza economica per la Svizzera.</p>
<p><sup>5</sup> Il Consiglio federale può, in singoli casi, disciplinare diversamente le competenze.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Aiuto finanziario multilaterale</a>
</h6>
<div class="collapseable"> <p><sup>1</sup> L’aiuto finanziario multilaterale è un compito comune della DSC e della SECO.</p>
<p><sup>2</sup> La DSC e la SECO determinano in comune, per tutti i provvedimenti d’aiuto finanziario multilaterale, le istituzioni beneficiarie, gli importi loro assegnati e le condizioni alle quali è attuato il provvedimento. Essi stabiliscono in comune la posizione del nostro Paese negli organi direttivi delle istituzioni internazionali e regionali di finanziamento dello sviluppo.</p>
<p><sup>3</sup> La DSC coordina il complesso dell’aiuto finanziario multilaterale, in particolare la preparazione degli affari del Consiglio federale e del Parlamento. Amministra i crediti d’impegno.<sup><a href="#fn-d6e253" id="fnbck-d6e253">8</a></sup></p>
<p><sup>4</sup> Il Consiglio federale stabilisce quale dei due uffici federali assicura la coordinazione per ciascuna delle istituzioni internazionali o regionali di finanziamento dello sviluppo e agisce, rispetto ad essa, come ufficio federale competente.</p>
<div class="footnotes"><p id="fn-d6e253"><sup><a href="#fnbck-d6e253">8</a></sup> Nuovo testo giusta l’all. n. 8 dell’O del 10 nov. 2021, in vigore dal 1° gen. 2022  (<a href="https://fedlex.data.admin.ch/eli/oc/2021/807" target="_blank">RU <b>2021</b> 807</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Provvedimenti di politica commerciale</a>
</h6>
<div class="collapseable"> <p>La SECO è competente per i provvedimenti di politica commerciale nell’ambito della cooperazione internazionale allo sviluppo; la DSC ha il diritto di esprimere il proprio parere.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Provvedimenti per promuovere l’impiego di mezzi dell’economia privata</a>
</h6>
<div class="collapseable"> <p>La SECO è competente per i provvedimenti intesi a promuovere l’impiego di mezzi dell’economia privata nell’ambito della cooperazione internazionale allo sviluppo. La DSC ha il diritto di esprimere il proprio parere.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Nuove forme e forme miste</a>
</h6>
<div class="collapseable"> <p>Le nuove forme e le forme miste sono di competenza, secondo le loro caratteristiche, della DSC o della SECO oppure di altri uffici o servizi federali.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Aiuto umanitario</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e297" id="fnbck-d6e297">9</a></sup><a href="#art_12"> Concezione globale</a>
</h6>
<div class="collapseable"> <p>La DSC e l’Amministrazione federale delle finanze elaborano in comune la concezione globale della contribuzione svizzera all’aiuto umanitario internazionale. La coordinazione incombe alla DSC.</p>
<div class="footnotes"><p id="fn-d6e297"><sup><a href="#fnbck-d6e297">9</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Concorso all’elaborazione dell’aiuto umanitario internazionale</a>
</h6>
<div class="collapseable"> <p><sup>1</sup> Il DFAE elabora la posizione del nostro Paese nelle conferenze internazionali e nelle organizzazioni e negli enti internazionali, che si occupano dell’aiuto umanitario. Se necessario, altri dipartimenti partecipano all’elaborazione. La coordinazione incombe all’ufficio federale competente per la conferenza, l’organizzazione o l’ente.</p>
<p><sup>2</sup> Questo ufficio federale rappresenta la Svizzera alla conferenza, nell’organizzazione o nell’ente; alle trattative partecipano, se necessario, altri uffici o servizi federali.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Provvedimenti</a>
</h6>
<div class="collapseable"> <p><sup>1</sup> La DSC è competente per i provvedimenti d’aiuto umanitario.<sup><a href="#fn-d6e338" id="fnbck-d6e338">10</a></sup></p>
<p><sup>2</sup> Per l’aiuto umanitario operativo la DSC dispone del Corpo svizzero per l’aiuto in caso di catastrofe all’estero (ASC). Questo Corpo è diretto dal Delegato per l’aiuto in caso di catastrofe all’estero.<sup><a href="#fn-d6e351" id="fnbck-d6e351">11</a></sup> </p>
<p><sup>3</sup> Sono riservate le competenze secondo il decreto del Consiglio federale del 26 gennaio 1972<sup><a href="#fn-d6e365" id="fnbck-d6e365">12</a></sup> per l’esecuzione dell’accordo internazionale sui cereali del 1971 (Convenzione concernente l’aiuto alimentare).</p>
<p><sup>4</sup> La DSC e l’Ufficio dell’agricoltura<sup><a href="#fn-d6e399" id="fnbck-d6e399">13</a></sup> del DEFR attuano i provvedimenti secondo il decreto federale concernente le forniture di latticini nel quadro dell’aiuto alimentare.</p>
<div class="footnotes">
<p id="fn-d6e338"><sup><a href="#fnbck-d6e338">10</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p>
<p id="fn-d6e351"><sup><a href="#fnbck-d6e351">11</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p>
<p id="fn-d6e365"><sup><a href="#fnbck-d6e365">12</a></sup><sup> </sup>[<a href="https://fedlex.data.admin.ch/eli/oc/1972/239_243_243" target="_blank">RU <b>1972</b> 243</a>, <b></b><a href="https://fedlex.data.admin.ch/eli/oc/1973/__2056" target="_blank"><b>1973</b> 2056</a>, <a href="https://fedlex.data.admin.ch/eli/oc/1983/1055_1055_1055" target="_blank">RU <b>1983 </b>1055 </a>art. 14. <a href="https://fedlex.data.admin.ch/eli/oc/1989/72_72_72" target="_blank">RU <b>1989 </b>72 </a>art. 6 cpv. 1].  Ora: secondo l’O del 21 dic. 1988 per l’applicazione della Conv. concernente l’aiuto alimentare dell’Acc. internazionale sul grano del 1986 (<a href="https://fedlex.data.admin.ch/eli/cc/1989/72_72_72" target="_blank">RS <b>916.111.311.2</b></a>).</p>
<p id="fn-d6e399"><sup><a href="#fnbck-d6e399">13</a></sup><sup> </sup>Nuova denominazione giusta l’art. 1 del DCF del 23 apr. 1980 concernente l’adattamento delle disposizioni di diritto federale alle nuove denominazioni dei dipartimenti e uffici (non pubblicato). Di detta mod. è tenuto conto in tutto il presente testo.</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Competenze finanziarie, controllo dell’impiego dei fondi</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Competenze finanziarie nel quadro della cooperazione allo sviluppo</a>
</h6>
<div class="collapseable"> <p><sup>1</sup> Il Consiglio federale decide circa i provvedimenti il cui costo prevedibile supera 20 milioni di franchi.<sup><a href="#fn-d6e417" id="fnbck-d6e417">14</a></sup></p>
<p><sup>2</sup> Le competenze finanziarie dei singoli dipartimenti e uffici federali sono stabilite nell’allegato 1.</p>
<div class="footnotes"><p id="fn-d6e417"><sup><a href="#fnbck-d6e417">14</a></sup><sup> </sup>Nuovo testo giusta il n. I 13 dell’O del 26 giu. 1996 sulla nuova attribuzione delle competenze decisionali nell’Amministrazione federale, in vigore dal 1° ago. 1996 (<a href="https://fedlex.data.admin.ch/eli/oc/1996/2243_2243_2243" target="_blank">RU <b>1996</b> 2243</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Competenze finanziarie nel quadro dell’aiuto umanitario</a>
</h6>
<div class="collapseable"> <p><sup>1</sup> Il Consiglio federale decide circa i provvedimenti il cui costo prevedibile supera 20 milioni di franchi.<sup><a href="#fn-d6e440" id="fnbck-d6e440">15</a></sup></p>
<p><sup>2</sup> Le competenze finanziarie dei singoli dipartimenti e della OSA sono stabilite nell’allegato 2.<sup><a href="#fn-d6e453" id="fnbck-d6e453">16</a></sup></p>
<div class="footnotes">
<p id="fn-d6e440"><sup><a href="#fnbck-d6e440">15</a></sup><sup> </sup>Nuovo testo giusta il n. I 13 dell’O del 26 giu. 1996 sulla nuova attribuzione delle competenze decisionali nell’Amministrazione federale, in vigore dal 1° ago. 1996 (<a href="https://fedlex.data.admin.ch/eli/oc/1996/2243_2243_2243" target="_blank">RU <b>1996</b> 2243</a>).</p>
<p id="fn-d6e453"><sup><a href="#fnbck-d6e453">16</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p>
</div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><a href="#fn-d6e466" id="fnbck-d6e466">17</a></sup><a href="#art_17"> Superamento dei costi</a>
</h6>
<div class="collapseable"> <p>Se le spese d’attuazione di provvedimenti previsti non superano il credito concesso di più di un quarto, i costi suppletivi possono essere decretati dai dipartimenti o dagli uffici federali competenti, nell’ambito delle loro competenze finanziarie.</p>
<div class="footnotes"><p id="fn-d6e466"><sup><a href="#fnbck-d6e466">17</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><a href="#fn-d6e485" id="fnbck-d6e485">18</a></sup><a href="#art_18"> Modificazioni</a>
</h6>
<div class="collapseable"> <p>Gli uffici federali competenti possono ove occorra decidere di mutare un provvedimento, se non risultano costi suppletivi.</p>
<div class="footnotes"><p id="fn-d6e485"><sup><a href="#fnbck-d6e485">18</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> <b></b>Forma delle decisioni</a>
</h6>
<div class="collapseable"> <p>I provvedimenti, i costi suppletivi e i mutamenti sono motivati e decisi per scritto.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> <b></b>Controllo dell’impiego dei fondi</a>
</h6>
<div class="collapseable"> <p><sup>1</sup> Gli uffici federali competenti esercitano il controllo sull’impiego dei fondi, che mettono a disposizione dei compartecipanti o degli intermediari.</p>
<p><sup>2</sup> Questi uffici emanano, se necessario, prescrizioni particolari sulle prove da fornire circa l’impiego dei fondi, in collaborazione con il Controllo federale delle finanze.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Esecuzione</a>
</h1>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a><sup><a href="#fn-d6e532" id="fnbck-d6e532">19</a></sup><a href="#art_21"> Conclusione d’accordi</a>
</h6>
<div class="collapseable"> <p><sup>1</sup> Se la natura dei provvedimenti lo consente, sono conclusi, con i compartecipanti e gli intermediari, accordi d’attuazione.</p>
<p><sup>2</sup> Gli uffici federali competenti possono concludere accordi di diritto internazionale di portata limitata, come anche accordi di diritto pubblico o privato, purché i crediti siano stati stanziati. Gli accordi di diritto internazionale che non sono di portata limitata e si riferiscono a progetti o programmi possono essere conclusi dal Dipartimento competente purché i crediti siano stati stanziati.</p>
<div class="footnotes"><p id="fn-d6e532"><sup><a href="#fnbck-d6e532">19</a></sup> Nuovo testo giusta il n. I dell’O del 27 mag. 2015, in vigore dal 15 giu. 2015  (<a href="https://fedlex.data.admin.ch/eli/oc/2015/333" target="_blank">RU <b>2015</b> 1683</a>).</p></div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> <b></b>Personale</a>
</h6>
<div class="collapseable"> <p>I servizi federali competenti possono assumere, in virtù di contratti di diritto privato, collaboratori qualificati per l’esecuzione dei provvedimenti di cooperazione allo sviluppo e di aiuto umanitario. Ai collaboratori è impartita, per il loro intervento, una formazione personale e, se necessario, professionale.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> <b></b>Acquisto di materiale</a>
</h6>
<div class="collapseable"> <p>All’acquisto di materiale è applicabile l’ordinanza dell’8 dicembre 1975<sup><a href="#fn-d6e573" id="fnbck-d6e573">20</a></sup> sugli acquisti. Occorre tener conto delle condizioni esistenti nello Stato compartecipante e dell’effetto generale sullo sviluppo.</p>
<div class="footnotes"><p id="fn-d6e573"><sup><a href="#fnbck-d6e573">20</a></sup><sup> </sup>[<a href="https://fedlex.data.admin.ch/eli/oc/1975/2373_2373_2373" target="_blank">RU <b>1975</b> 2373</a>, <b></b><a href="https://fedlex.data.admin.ch/eli/oc/1976/__504" target="_blank"><b>1976</b> 504</a>, <b></b><a href="https://fedlex.data.admin.ch/eli/oc/1988/1206_1206_1206" target="_blank"><b>1988</b> 1206</a>, <b></b><a href="https://fedlex.data.admin.ch/eli/oc/1993/2525_2525_2525" target="_blank"><b>1993</b> 2525</a>. <a href="https://fedlex.data.admin.ch/eli/oc/1996/518_518_518" target="_blank">RU <b>1996 </b>518 </a>art. 71. let. b]. Vedi ora l’O dell’11 dic. 1995 sugli acquisti pubblici (<a href="https://fedlex.data.admin.ch/eli/cc/2020/127" target="_blank">RS <b>172.056.11</b></a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Organi particolari</a>
</h1>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Comitato interdipartimentale per lo sviluppo e la cooperazione internazionali</a><sup><a href="#fn-d6e615" id="fnbck-d6e615">21</a></sup>
</h6>
<div class="collapseable"> <p><sup>1</sup> Il Comitato interdipartimentale per lo sviluppo e la cooperazione internazionali (CISCI) è composto di rappresentanti della DSC, della SECO e dell’Amministrazione federale delle finanze. Possono partecipare alle sedute del CISCI rappresentanti di altri servizi federali, in particolare della Direzione politica del DFAE, dell’Ufficio federale della cultura e dell’Ufficio federale della sanità pubblica del Dipartimento federale dell’interno, della Segreteria di Stato per la formazione, la ricerca e l’innovazione<sup><a href="#fn-d6e630" id="fnbck-d6e630">22</a></sup> e dell’Ufficio federale dell’agricoltura del DEFR, dell’Ufficio federale dell’ambiente, delle foreste e del paesaggio, del Dipartimento federale dell’ambiente, dei trasporti, dell’energia e delle comunicazioni e della Segreteria generale del Dipartimento federale di giustizia e polizia, se sono trattati temi di loro competenza.<sup><a href="#fn-d6e640" id="fnbck-d6e640">23</a></sup></p>
<p><sup>2</sup> Al CISCI incombe segnatamente di:</p>
<dl>
<dt>a. </dt>
<dd>elaborare decisioni del Consiglio federale sulla concezione del contributo svizzero alla cooperazione internazionale allo sviluppo;</dd>
<dt>b. </dt>
<dd>elaborare decisioni del Consiglio federale su singoli temi e provvedimenti nell’ambito della cooperazione internazionale allo sviluppo, che assumono un’importanza fondamentale;</dd>
<dt>c. </dt>
<dd>prendere decisioni, in caso di dubbio, circa l’esecuzione dell’ordinanza, tenuto conto che i temi rilevanti sono sottoposti al Consiglio federale;</dd>
<dt>d. </dt>
<dd>deliberare sul piano finanziario per l’«aiuto pubblico allo sviluppo», della Svizzera.</dd>
</dl>
<p><sup>3</sup> La DSC assume la presidenza, coordina i lavori e assicura la segreteria. Ciascuno dei servizi rappresentati nel CISCI può chiedere la convocazione d’una seduta.</p>
<div class="footnotes">
<p id="fn-d6e615"><sup><a href="#fnbck-d6e615">21</a></sup> Nuova denominazione giusta il n. I dell’O del 28 gen. 1998, in vigore dal 1° mar. 1998 (<a href="https://fedlex.data.admin.ch/eli/oc/1998/873_873_873" target="_blank">RU <b>1998</b> 873</a>). Di detta mod. è tenuto conto in tutto il presente testo.</p>
<p id="fn-d6e630"><sup><a href="#fnbck-d6e630">22</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), con effetto dal 1° gen. 2013.</p>
<p id="fn-d6e640"><sup><a href="#fnbck-d6e640">23</a></sup><sup> </sup>Nuovo testo giusta il n. I dell’O del 28 gen. 1998, in vigore dal 1° mar. 1998  (<a href="https://fedlex.data.admin.ch/eli/oc/1998/873_873_873" target="_blank">RU <b>1998</b> 873</a>).</p>
</div>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Commissione consultiva per la cooperazione internazionale</a><sup><a href="#fn-d6e673" id="fnbck-d6e673">24</a></sup>
</h6>
<div class="collapseable"> <p><sup>1</sup> La Commissione consultiva per la cooperazione internazionale (Commissione consultiva) è composta al massimo di 15 membri. Questi ultimi non devono fare parte dell’Amministrazione federale.<sup><a href="#fn-d6e689" id="fnbck-d6e689">25</a></sup></p>
<p><sup>2</sup> La Commissione consultiva:</p>
<dl>
<dt>a. </dt>
<dd>assiste il Consiglio federale in materia di cooperazione internazionale allo sviluppo, di aiuto umanitario e di cooperazione con gli Stati dell’Europa dell’Est;</dd>
<dt>b. </dt>
<dd>esamina in particolare gli obiettivi, le priorità e la concezione generale alla base dei provvedimenti in materia di cooperazione;</dd>
<dt>c. </dt>
<dd>può sottoporre proposte.<sup><a href="#fn-d6e713" id="fnbck-d6e713">26</a></sup>
</dd>
</dl>
<p><sup>3</sup> Le sedute comuni con la Commissione consultiva di politica commerciale sono dirette dai presidenti delle due commissioni. Le sedute sono convocate secondo il bisogno, su iniziativa dei due presidenti oppure a domanda di una delle due commissioni.</p>
<p><sup>4</sup> La DSC cura la segreteria della Commissione consultiva e delle sedute comuni.</p>
<div class="footnotes">
<p id="fn-d6e673"><sup><a href="#fnbck-d6e673">24</a></sup><sup> </sup>La designazione dell’unità amministrativa è stata adattata in applicazione dell’art. 16  cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), con effetto dal 1° gen. 2015. Di detta mod. è tenuto conto in tutto il presente testo.</p>
<p id="fn-d6e689"><sup><a href="#fnbck-d6e689">25</a></sup><sup> </sup>Nuovo testo giusta il n. I dell’O del 27 nov. 2019, in vigore dal 1° gen. 2020 (<a href="https://fedlex.data.admin.ch/eli/oc/2019/766" target="_blank">RU <b>2019</b> 4723</a>).</p>
<p id="fn-d6e713"><sup><a href="#fnbck-d6e713">26</a></sup><sup> </sup>Nuovo testo giusta il n. I dell’O del 28 gen. 1998, in vigore dal 1° mar. 1998  (<a href="https://fedlex.data.admin.ch/eli/oc/1998/873_873_873" target="_blank">RU <b>1998</b> 873</a>).</p>
</div>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a><sup><a href="#fn-d6e732" id="fnbck-d6e732">27</a></sup>
</h6>
<div class="collapseable"><div class="footnotes"><p id="fn-d6e732"><sup><a href="#fnbck-d6e732">27</a></sup><sup> </sup>Abrogato dal n. II 14 dell’O del 12 set. 2007 (riordinamento delle commissioni  extraparlamentari), con effetto dal 1° gen. 2008 (<a href="https://fedlex.data.admin.ch/eli/oc/2007/637" target="_blank">RU <b>2007</b> 4525</a>).</p></div></div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Compiti particolari</a>
</h1>
<div class="collapseable">
<article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Informazione e relazioni in Svizzera</a>
</h6>
<div class="collapseable"> <p><sup>1</sup> Gli uffici federali competenti informano l’opinione pubblica circa la cooperazione internazionale allo sviluppo e l’aiuto umanitario internazionali in generale e la contribuzione svizzera.<sup><a href="#fn-d6e756" id="fnbck-d6e756">28</a></sup></p>
<p><sup>2</sup> Essi curano le relazioni con i Cantoni, i Comuni e le università, come pure con le organizzazioni svizzere e le cerchie private, nella misura in cui dette relazioni servono a promuovere la cooperazione allo sviluppo e l’aiuto umanitario.</p>
<p><sup>3</sup> La DSC coordina la compilazione e la pubblicazione della statistica su l’«aiuto pubblico allo sviluppo», della Svizzera.</p>
<div class="footnotes"><p id="fn-d6e756"><sup><a href="#fnbck-d6e756">28</a></sup><sup> </sup>Nuovo testo giusta il n. I dell’O del 29 apr. 1987, in vigore dal 1° lug. 1988  (<a href="https://fedlex.data.admin.ch/eli/oc/1988/959_959_959" target="_blank">RU <b>1988</b> 959</a>).</p></div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Conferenza della cooperazione allo sviluppo</a>
</h6>
<div class="collapseable"> <p><sup>1</sup> La DSC e la SECO organizzano annualmente la conferenza per la cooperazione allo sviluppo. Invitano a parteciparvi rappresentanti delle cerchie interessate a temi di cooperazione internazionale allo sviluppo.</p>
<p><sup>2</sup> La conferenza serve allo scambio di opinioni ed esperienze concernenti problemi attuali della cooperazione allo sviluppo e deve promuovere la comprensione del pubblico per la politica di sviluppo.</p>
<p><sup>3</sup> Per la preparazione e lo svolgimento della conferenza possono essere chiamate a collaborare persone e istituzioni estranee all’amministrazione federale.</p>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> <b></b>Ricerca e insegnamento</a>
</h6>
<div class="collapseable"> <p><sup>1</sup> La DSC promuove la ricerca scientifica e incoraggia la formazione accademica e, in generale, l’insegnamento nell’ambito della cooperazione allo sviluppo e dell’aiuto umanitario. La SECO ha il diritto di esprimere il proprio parere nell’ambito della cooperazione allo sviluppo.</p>
<p><sup>2</sup> La SECO può affidare mandati di ricerca nel quadro della sua competenza.</p>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: …</a>
</h1>
<div class="collapseable"><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b></a><sup><a href="#fn-d6e808" id="fnbck-d6e808">29</a></sup>
</h6>
<div class="collapseable"><div class="footnotes"><p id="fn-d6e808"><sup><a href="#fnbck-d6e808">29</a></sup> Abrogato dal n. II 111 dell’O dell’8 nov. 2006 (revisione totale dell’organizzazione giudiziaria federale), con effetto dal 1° gen. 2007 (<a href="https://fedlex.data.admin.ch/eli/oc/2006/725" target="_blank">RU <b>2006</b> 4705</a>).</p></div></div></article></div></section><section id="sec_8_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8_a">Sezione 8<i>a</i>:</a><b><sup><a href="#fn-d6e825" id="fnbck-d6e825">30</a></sup></b><a href="#sec_8_a"> <br>Società per il sostegno alla Confederazione nella cooperazione economica nei Paesi in sviluppo e in transizione</a>
</h1>
<div class="footnotes"><p id="fn-d6e825"><sup><a href="#fnbck-d6e825">30</a></sup> Introdotta dal n. II dell’O del 5 mar. 2010, in vigore dal 1° apr. 2010 (<a href="https://fedlex.data.admin.ch/eli/oc/2010/145" target="_blank">RU <b>2010</b> 933</a>).</p></div>
<div class="collapseable">
<article id="art_30_a"><a name="a30a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30_a"><b>Art. 30</b><i>a</i> Scopo e compiti</a>
</h6>
<div class="collapseable"> <p><sup>1</sup> Per promuovere l’impiego di mezzi dell’economia privata, in particolare gli investimenti nei Paesi in sviluppo, la Confederazione costituisce una società avente forma giuridica di società anonima di diritto privato.</p>
<p><sup>2</sup> La Confederazione detiene almeno due terzi dei diritti di voto e del capitale della società.</p>
</div></article><article id="art_30_b"><a name="a30b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30_b"><b>Art. 30</b><i>b</i> <i></i>Esercizio dei diritti di azionista</a>
</h6>
<div class="collapseable"> <p><sup>1</sup> Il Consiglio federale esercita i suoi diritti di azionista.</p>
<p><sup>2</sup> Il DEFR prepara gli affari inerenti alla politica della Confederazione in veste di proprietario e li coordina con i servizi specializzati della Confederazione.</p>
</div></article><article id="art_30_c"><a name="a30c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30_c"><b>Art. 30</b><i>c</i> Obiettivi strategici</a>
</h6>
<div class="collapseable"> <p><sup>1</sup> Il Consiglio federale definisce gli obiettivi strategici della società di volta in volta per quattro anni. A tal fine si basa sui principi riconosciuti in materia di cooperazione allo sviluppo nonché sui principi di sussidiarietà e sostenibilità.</p>
<p><sup>2</sup> Il consiglio di amministrazione della società presenta ogni anno al Consiglio federale un rapporto sul raggiungimento degli obiettivi, per la verifica del quale mette a disposizione le informazioni necessarie.<sup><a href="#fn-d6e881" id="fnbck-d6e881">31</a></sup></p>
<div class="footnotes"><p id="fn-d6e881"><sup><a href="#fnbck-d6e881">31</a></sup> Vedi anche la disp. fin. della mod. del 5 mar. 2010 qui appresso.</p></div>
</div></article><article id="art_30_d"><a name="a30d"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30_d"><b>Art. 30</b><i>d</i> Finanziamento</a>
</h6>
<div class="collapseable"> <p>La società si finanzia con le proprie attività.</p>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9: Disposizioni finali</a>
</h1>
<div class="collapseable">
<article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> <b></b>Abrogazione</a>
</h6>
<div class="collapseable"> <p>È segnatamente abrogata l’ordinanza del 13 settembre 1972<sup><a href="#fn-d6e908" id="fnbck-d6e908">32</a></sup> concernente la cooperazione tecnica con i Paesi in via di sviluppo.</p>
<div class="footnotes"><p id="fn-d6e908"><sup><a href="#fnbck-d6e908">32</a></sup><sup> </sup>[<a href="https://fedlex.data.admin.ch/eli/oc/1972/2427_2480_2257" target="_blank">RU <b>1972</b> 2257</a>]</p></div>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> <b></b>Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 1978.</p>
</div></article>
</div></section></main><div id="dispositions"><section id="disp_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#disp_1">Disposizioni transitorie della modifica del 5 marzo 2010</a><b><sup><a href="#fn-d6e935" id="fnbck-d6e935">33</a></sup></b>
</h1>
<div class="footnotes"><p id="fn-d6e935"><sup><a href="#fnbck-d6e935">33</a></sup> <a href="https://fedlex.data.admin.ch/eli/oc/2010/145" target="_blank">RU <b>2010</b> 933</a></p></div>
<div class="collapseable">
<p><sup>1</sup> Il DEFR:</p>
<dl>
<dt>a. </dt>
<dd>prepara le basi contrattuali necessarie per la partecipazione della Confederazione alla società e presenta una proposta al Consiglio federale; provvede affinché gli obblighi della società (art. 30<i>c</i> cpv. 2) siano stabiliti contrattualmente;</dd>
<dt>b. </dt>
<dd>prepara il trasferimento del portafoglio dalla SECO alla società e presenta una proposta al Consiglio federale;</dd>
<dt>c. </dt>
<dd>sottopone al Consiglio federale gli altri affari inerenti alla politica della Confederazione in veste di proprietario (nomina e mandati dei rappresentanti della Confederazione nel consiglio di amministrazione e dell’ufficio di revisione esterno);</dd>
<dt>d. </dt>
<dd>prende eventuali altri provvedimenti necessari all’attuazione delle lettere a e b.</dd>
</dl>
<p><sup>2</sup> La lettera b si applica d’intesa con l’Amministrazione federale delle finanze.</p>
<p></p>
</div></section></div>
<div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><i><sup><a href="#fn-d6e971" id="fnbck-d6e971">34</a></sup></i>
</h1>
<div class="footnotes"><p id="fn-d6e971"><sup><a href="#fnbck-d6e971">34</a></sup><sup> </sup>Nuovo testo giusta il n. II dell’O del 15 feb. 2012, in vigore dal 1° apr. 2012 (<a href="https://fedlex.data.admin.ch/eli/oc/2012/155" target="_blank">RU <b>2012</b> 931</a>).</p></div>
<div class="collapseable">
<p>(art. 15)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Competenze finanziarie nel settore della cooperazione allo sviluppo</a>
</h2>
<div class="collapseable">
<p></p>
<div class="table"><table border="1">
<tr>
<td><p>Importo degli impegni</p></td>
<td><p>Competenza finanziaria per provvedimenti di cooperazione tecnica (art. 6)</p></td>
<td><p>Competenza finanziaria per provvedimenti d’aiuto finanziario bilaterale, per i quali è competente la DSC <br>(art. 7 cpv. 1)</p></td>
<td><p>Competenza finanziaria per provvedimenti d’aiuto finanziario bilaterale, per i quali è competente la SECO <br>(art. 7 cpv. 2)</p></td>
<td><p>Competenza finanziaria per provvedimenti d’aiuto finanziario multilaterale, per i quali la DSC assicura la coordinazione <br>(art. 8 cpv. 4)</p></td>
<td><p>Competenza finanziaria per provvedimenti d’aiuto finanziario multilaterale, per i quali la SECO assicura la coordinazione <br>(art. 8 cpv. 4)</p></td>
<td><p>Competenza finanziaria per provvedimenti di politica commerciale e per promuovere l’impiego di mezzi dell’economia privata (art. 9 e 10)</p></td>
</tr>
<tr>
<td><p>oltre <br>20 milioni di franchi</p></td>
<td><p>Consiglio federale</p></td>
<td><p>Consiglio federale</p></td>
<td><p>Consiglio federale</p></td>
<td><p>Consiglio federale</p></td>
<td><p>Consiglio federale</p></td>
<td><p>Consiglio federale</p></td>
</tr>
<tr>
<td><p>oltre<br>10 milioni<br>fino a 20 milioni<br>di franchi</p></td>
<td><p>Dipartimento federale degli affari esteri, con l’accordo del Dipartimento federale delle finanze</p></td>
<td><p>Dipartimento federale degli affari esteri, con l’accordo del Dipartimento federale dell’economia, della formazione e della ricerca e del Dipartimento federale delle finanze</p></td>
<td><p>Dipartimento federale dell’economia, della formazione e della ricerca, con l’accordo del Dipartimento federale degli affari esteri e del Dipartimento federale delle finanze</p></td>
<td><p>Dipartimento federale degli affari esteri, con l’accordo del Dipartimento federale dell’economia, della formazione e della ricerca e del Dipartimento federale delle finanze</p></td>
<td><p>Dipartimento federale dell’economia, della formazione e della ricerca, con l’accordo del Dipartimento federale degli affari esteri e del Dipartimento federale delle finanze</p></td>
<td><p>Dipartimento federale dell’economia, della formazione e della ricerca, con l’accordo del Dipartimento federale delle finanze</p></td>
</tr>
<tr>
<td><p>fino a <br>10 milioni <br>di franchi</p></td>
<td><p>DSC</p></td>
<td><p>DSC</p></td>
<td><p>SECO</p></td>
<td><p>DSC, con l’accordo della SECO</p></td>
<td><p>SECO, con l’accordo della DSC</p></td>
<td><p>SECO</p></td>
</tr>
</table></div>
<p></p>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><i><sup><a href="#fn-d6e1100" id="fnbck-d6e1100">35</a></sup></i>
</h1>
<div class="footnotes"><p id="fn-d6e1100"><sup><a href="#fnbck-d6e1100">35</a></sup><sup> </sup>Nuovo testo giusta il n. II dell’O del 15 feb. 2012, in vigore dal 1° apr. 2012  (<a href="https://fedlex.data.admin.ch/eli/oc/2012/155" target="_blank">RU <b>2012</b> 931</a>).</p></div>
<div class="collapseable">
<p>(art. 16)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Competenze finanziarie nel settore dell’aiuto umanitario</a>
</h2>
<div class="collapseable">
<p>Importo degli impegni Competenza finanziaria per provvedimenti d’aiuto umanitario (compresi i provvedimenti d’aiuto in caso di catastrofe all’estero)</p>
<p>oltre 20 milioni di franchi Consiglio federale</p>
<p>oltre 10 milioni fino a 20 milioni di franchi Dipartimento federale degli affari esteri, con l’accordo del Dipartimento federale delle finanze</p>
<p>fino a 10 milioni di franchi DSC</p>
</div></section>
</div></section>
</div>
</div></body>
</html>
