<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.973.264.51 --><p class="srnummer ">0.973.264.51 </p>
<p class="ref "> RU <b>1978</b> 1821</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Governo della Confederazione Svizzera e il Governo della Repubblica delle Filippine concernente l’apertura di crediti di trasferimento</h1>
<p class="erlasssubtitel ">Conchiuso  l’11 agosto 1978</p>
<p class="erlasssubtitel ">Entrato in vigore mediante scambio di note l’11 agosto 1978</p>
<p class="erlassdatum "> (Stato 1° dicembre 1978)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale tedesco.</p></div>
</div>
<div id="preamble"><div>
<p class="man-template-autor ">I Governi della Confederazione svizzera<br>e<br>della Repubblica delle Filippine,</p>
<p class="absatz09pt ">desiderosi di permettere a quest’ultima, ad incremento del proprio sviluppo, l’acquisto di beni d’attrezzatura e di servizi svizzeri, hanno convenuto di facilitare l’apertura di crediti di trasferimento per talune forniture.</p>
<p class="absatz09pt ">All’uopo, i due Governi </p>
<p class="man-template-verb ">hanno convenuto quanto segue:</p>
<dl>
<dt>1. </dt>
<dd>Le disposizioni del presente accordo sono applicabili alle forniture svizzere, a lungo periodo di ammortamento, di beni di attrezzatura e di servizi per lo sviluppo economico delle Filippine.</dd>
<dt>2. </dt>
<dd>L’ammontare totale delle forniture svizzere di beni di attrezzatura e di servizi, copribile con crediti di trasferimento, è stabilito a centoventi milioni di franchi svizzeri.</dd>
<dt>3. </dt>
<dd>Sono considerati crediti di trasferimento, giusta il presente accordo, i crediti aperti dal consorzio di banche svizzere (designato qui appresso «le banche svizzere») al Governo delle Filippine o ad un ente scelto da quest’ultimo. Detti crediti di trasferimento hanno quale funzione esclusiva di mettere a disposizione del Governo delle Filippine, o dell’ente scelto, gli ammontari in franchi svizzeri versabili dagli importatori filippini ai fornitori svizzeri, al momento della spedizione delle merci o della prestazione di servizi.</dd>
<dt>4. </dt>
<dd>Una convenzione speciale va conchiusa tra le banche svizzere ed il Governo filippino, o l’ente scelto, per l’apertura dei crediti di trasferimento in relazione con le forniture di beni d’attrezzatura e di servizi, di cui al numero 1 del presente accordo.</dd>
<dt>5. </dt>
<dd>I crediti di trasferimento devono riferirsi a contratti di fornitura determinati. Tutti i contratti di fornitura devono essere approvati dalle autorità competenti svizzere e filippine.</dd>
<dt>6. </dt>
<dd>Per tutti gli affari regolati dal presente accordo, il Governo delle Filippine s’impegna a versare, al termine della scadenza, alle banche svizzere, in franchi svizzeri liberi ed effettivi o in un’altra moneta liberamente convertibile e approvata dalle medesime, gli interessi e i rimborsi contrattuali derivanti dall’assegnazione di detti crediti di trasferimento, nel caso in cui l’ente competente, ossia la Banca Nazionale delle Filippine, fosse in mora.</dd>
<dt>7. </dt>
<dd>Il Governo delle Filippine esenterà le banche svizzere da qualsiasi imposta o tassa fiscale su, o in relazione con i crediti di trasferimento sottoposti al presente accordo, nonché gli interessi maturati.</dd>
<dt>8. </dt>
<dd>Il Governo svizzero agevolerà, nei limiti delle sue attribuzioni legali, la stipulazione di contratti di fornitura.</dd>
<dt>9. </dt>
<dd>Il presente accordo non ridurrà in alcun modo la possibilità di forniture fuori accordo di beni d’attrezzatura e di servizi svizzeri alle Filippine, con condizioni, dunque, normali di pagamento e di trasferimento.</dd>
<dt>10. </dt>
<dd>Il presente accordo entrerà in vigore il giorno in cui i due Governi si saranno notificati l’adempimento delle procedure legali o, costituzionali necessarie alla sua entrata in vigore.</dd>
<dt></dt>
<dd>Ciascuna parte contraente può notificare in ogni momento all’altra parte la propria intenzione di disdire l’accordo. Quest’ultimo diverrà caduco dopo tre mesi a decorrere da tale notifica. Esso resta nondimeno applicabile a tutti i contratti stipulati durante la sua validità, sino alla loro completa esecuzione.</dd>
</dl>
<p class="absatz09pt ">Fatto a Berna l’11 agosto 1978, in due esemplari, nelle lingue tedesca e inglese. I due testi fanno parimenti fede, tuttavia, in caso di litigio, prevarrà il testo inglese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione svizzera:</p>
<p class="unterschriftenfi ">K. Jacobi</p>
</td>
<td>
<p class="unterschriftenfi1 ">Per il Governo della Repubblica delle Filippine:</p>
<p class="unterschriftenfi ">Cesar E. A. Virata</p>
</td>
</tr></table></div>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Protocollo d’applicazione</a>
</h1>
<div class="collapseable">
<p class="absatz09pt ">L’accordo sui crediti di trasferimento conchiuso tra il Governo della Confederazione svizzera e il Governo della Repubblica delle Filippine è completato dalla convenzione seguente:</p>
<dl>
<dt>1. </dt>
<dd>I due governi convengono che le disposizioni uniformi seguenti s’applicano a tutti gli affari disciplinati dall’accordo:<dl>
<dt>a. </dt>
<dd>L’acquirente filippino paga al fornitore svizzero, in franchi svizzeri liberi ed effettivi,<dl>
<dt>aa. </dt>
<dd>in caso di finanziamento di forniture isolate di beni d’attrezzatura<dl>
<dt>i. </dt>
<dd>il cinque per cento del valore totale del contratto di fornitura appena ricevuto conferma dell’approvazione da parte delle autorità svizzere e filippine menzionate nel numero 4 del presente protocollo;</dd>
<dt>ii. </dt>
<dd>il dieci per cento del valore totale di ogni fornitura previa presentazione dei documenti di spedizione;</dd>
<dt>iii. </dt>
<dd>l’ottantacinque per cento del valore fatturato di ogni fornitura previa presentazione dei documenti di spedizione e della fattura;</dd>
</dl>
</dd>
<dt>bb. </dt>
<dd>in caso di finanziamento di progetti,<dl>
<dt>i. </dt>
<dd>il cinque per cento del valore totale del contratto di fornitura appena ricevuto conferma dell’approvazione da parte delle autorità svizzere e filippine menzionate nel numero 4 del presente protocollo;</dd>
<dt>ii. </dt>
<dd>il dieci per cento del valore totale di ogni fornitura previa presentazione dei documenti di spedizione;</dd>
<dt>iii. </dt>
<dd>l’ottantacinque per cento del valore fatturato di ogni fornitura, previa presentazione dei documenti di spedizione e della fattura;</dd>
</dl>
</dd>
<dt>cc. </dt>
<dd>in caso di finanziamento di servizi:<dl>
<dt>i. </dt>
<dd>il venti per cento del valore totale del contratto di fornitura appena ricevuto conferma dell’approvazione da parte delle autorità svizzere e filippine menzionate nel numero 4 del presente protocollo;</dd>
<dt>ii. </dt>
<dd>l’ottanta per cento del valore totale del contratto di fornitura giusta le disposizioni del medesimo conchiuso tra il fornitore svizzero e l’acquirente filippino.</dd>
</dl>
</dd>
</dl>
</dd>
<dt>b. </dt>
<dd>Il Governo filippino mette a disposizione dell’acquirente filippino, al corso del giorno, gli ammontari in franchi svizzeri richiesti per i pagamenti menzionati sotto aa)i) e ii), bb)i) e ii) e cc)i) qui sopra.</dd>
<dt>c. </dt>
<dd>I pagamenti di cui sotto aa)iii), bb)iii) e cc)ii) qui sopra sono effettuati per mezzo di somme direttamente imputate al credito del Governo delle Filippine.</dd>
</dl>
</dd>
<dt>2. </dt>
<dd>I crediti di trasferimento sono rimborsati nel modo seguente:<dl>
<dt>a. </dt>
<dd>in caso di finanziamento di forniture isolate di beni d’attrezzatura come menzionato nel numero 1 lettera a)aa), <dl>
<dt>– </dt>
<dd>in rate semestrali uguali e regolari nell’arco dei dieci anni a decorrere dal giorno della spedizione; la prima rata è dovuta e scade dodici mesi dopo questa data;</dd>
</dl>
</dd>
<dt>b. </dt>
<dd>in caso di finanziamento di progetti come menzionato nel numero 1 lettera a)bb),<dl>
<dt>– </dt>
<dd>in rate semestrali uguali e regolari nell’arco di dieci anni; la prima rata è dovuta e scade sei mesi dopo che i progetti corrispondenti sono giunti allo stadio di funzionamento;</dd>
</dl>
</dd>
<dt>c. </dt>
<dd>in caso di finanziamento di servizi come menzionato nel numero 1 lettera a)cc),<dl>
<dt></dt>
<dd>– in rate semestrali uguali e regolari nell’arco di cinque anni; la prima rata è dovuta sei mesi dopo la prestazione dei servizi;</dd>
</dl>
</dd>
<dt>d. </dt>
<dd>nei casi di cui al numero 2 lettere b) e c), il contratto di fornitura dovrà inoltre contemplare una clausola di durata massima adeguata che sarà stabilita a decorrere dall’entrata in vigore del contratto di fornitura.</dd>
</dl>
</dd>
<dt>3. </dt>
<dd>Accettando che una determinata fornitura sottostia all’accordo, le autorità dei due Paesi si obbligano ad accordare tutte le autorizzazioni necessarie alla realizzazione del negozio.</dd>
<dt>4. </dt>
<dd>Le autorità competenti menzionate nell’articolo 5 dell’accordo sono, da lato svizzero, la Divisione del commercio<sup><a href="#fn-d7e186" id="fnbck-d7e186">2</a></sup> del Dipartimento federale dell’economia pubblica<sup><a href="#fn-d7e192" id="fnbck-d7e192">3</a></sup>, e da lato filippino, il Ministero delle Finanze.</dd>
<dt>5. </dt>
<dd>Ogni autorità può proporre, per il tramite dell’Ambasciata di Svizzera a Manila, di sottoporre all’accordo una determinata fornitura svizzera. Tale proposta e la risposta affermativa dell’altra autorità costituiscono un’intesa ai sensi dell’articolo 5 dell’accordo.</dd>
<dt>6. </dt>
<dd>Tutte le domande per un’inclusione di contratti di fornitura nell’accordo devono essere sottoposte alle competenti autorità svizzere giusta il numero 4 del presente protocollo entro trentasei mesi a contare dall’entrata in vigore dell’accordo. Di norma, il fatturato di ogni contratto di fornitura non dev’essere inferiore a cento mila franchi svizzeri.<sup><a href="#fn-d7e205" id="fnbck-d7e205">4</a></sup>
</dd>
<dt></dt>
<dd>7. a. Tutti i pagamenti d’interessi ed i rimborsi di capitali concernenti i crediti di trasferimento hanno luogo presso la Società di Banca svizzera a Zurigo, che opera per il gruppo di banche svizzere.<dl>
<dt>b. </dt>
<dd>La Società di Banca svizzera tiene i conti per l’esecuzione dell’accordo a nome del Governo delle Filippine o dell’ente scelto da quest’ultimo, e svolge tutta la corrispondenza relativa.</dd>
<dt>c. </dt>
<dd>Tutte le comunicazioni delle banche svizzere in relazione all’accordo sono considerate fatte in buona e debita forma, se rivolte al Ministero delle Finanze delle Filippine a Manila.</dd>
<dt>d. </dt>
<dd>Tutte le comunicazioni e tutti i versamenti del Governo delle Filippine o di un ente scelto da quest’ultimo, sono considerati fatti in buona e debita forma se fatti alla Società di Banca svizzera a Zurigo.</dd>
</dl>
</dd>
</dl>
<p class="absatz09pt ">Fatto a Berna, l’11 agosto 1978, in due esemplari, nelle lingue tedesca e inglese. I due testi fanno parimente fede, nondimeno, in caso di litigio, prevarrà il testo inglese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione svizzera:</p>
<p class="unterschriftenfi ">K. Jacobi</p>
</td>
<td>
<p class="unterschriftenfi1 ">Per il Governo della Repubblica delle Filippine:</p>
<p class="unterschriftenfi ">Cesar E. A. Virata</p>
</td>
</tr></table></div>
<div class="footnotes">
<p id="fn-d7e186"><sup><a href="#fnbck-d7e186">2</a></sup><sup></sup> Oggi: Segreteria di Stato dell’economia (SECO).</p>
<p id="fn-d7e192"><sup><a href="#fnbck-d7e192">3</a></sup><sup></sup> Oggi: Dipartimento federale dell’economia (DFE).</p>
<p id="fn-d7e205"><sup><a href="#fnbck-d7e205">4</a></sup><sup></sup> Somma giusta lo scambio di lettere del 14 nov./1° dic. 1978 (<a href="https://fedlex.data.admin.ch/eli/oc/1979/161_160_161" target="_blank">RU <b>1979</b> 161</a>).</p>
</div>
</div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Scambio di lettere dell’11 agosto 1978</a>
</h1>
<div class="collapseable">
<p></p>
<div class="table layout-table"><table><tr>
<td><p class="man-template-tab-krpr ">Il delegato agli Accordi commerciali</p></td>
<td>
<p class="man-template-tab-krpr ">Berna, 11 agosto 1978</p>
<p class="man-template-tab-krpr "></p>
<p class="man-template-tab-krpr ">Signor</p>
<p class="man-template-tab-krpr ">Cesar E. A. Virata</p>
<p class="man-template-tab-krpr ">Ministro delle Finanze</p>
<p class="man-template-tab-krpr ">della Repubblica delle Filippine</p>
<p class="man-template-tab-krpr "><u>Berna</u></p>
</td>
</tr></table></div>
<p class="absatz09pt ">Signor Ministro,</p>
<p class="absatz09pt ">Ho l’onore di confermare ricevuta la Sua lettera in data odierna del seguente tenore:</p>
<dl>
<dt><span data-message="E40S10-TAB">[tab]</span></dt>
<dd>«Nel quadro dell’applicazione dell’Accordo tra il Governo della Confederazione svizzera e il Governo della Repubblica delle Filippine concernente l’apertura di crediti di trasferimento, mi pregio informarla che designamo la Banca nazionale delle Filippine quale organismo esecutivo ai sensi dell’articolo 5 del detto Accordo».</dd>
</dl>
<p class="absatz09pt ">Ho l’onore di confermarle che il mio Governo ha preso atto di quanto precede.</p>
<p class="absatz09pt ">Gradisca, Signor Ministro, l’assicurazione della mia alta considerazione.</p>
<p class="unterschriften1 man-text-align-right ">K. Jacobi</p>
</div></section></main>
</div></body>
</html>
