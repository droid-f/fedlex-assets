<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.294.541.2 --><p class="srnummer ">0.946.294.541.2 </p>
<p class="ref "> RU <b>1984</b> 167</p>
<p class="absatzkurs man-font-style-italic ">Testo originale</p>
<h1 class="erlasstitel botschafttitel ">Scambio di lettere del 16 dicembre 1983<br>fra la Svizzera e l’Italia concernente<br>la tassa per il rilascio dei certificati di origine</h1>
<p class="erlasssubtitel ">Entrato in vigore il 31 dicembre 1983</p>
<p class="erlassdatum "> (Stato 1° gennaio 2013)</p>
</div>
<div id="preamble"><div>
<p></p>
<div class="table layout-table"><table><tr>
<td><p class="man-template-tab-krpr ">L’Ambasciatore d’Italia in Svizzera</p></td>
<td>
<p class="man-template-tab-krpr ">Berna, 16 dicembre 1983</p>
<p class="man-template-tab-krpr ">S.E. l’Ambasciatore Cornelio Sommaruga</p>
<p class="man-template-tab-krpr ">Delegato agli Accordi Commerciali</p>
<p class="man-template-tab-krpr ">Dipartimento dell’Economia Pubblica<sup><a href="#fn-d7e40" id="fnbck-d7e40">1</a></sup></p>
<p class="man-template-tab-krpr ">Berna</p>
</td>
</tr></table></div>
<p class="absatz ">Signor Ambasciatore,</p>
<p class="absatz ">Ho l’onore di accusare ricevuta della lettera della S.V. in data odierna del seguente tenore:</p>
<dl>
<dt></dt>
<dd>«Ho l’onore di riferirmi al Trattato di Commercio fra la Svizzera e l’Italia conchiuso il 27 gennaio 1923<sup><a href="#fn-d7e60" id="fnbck-d7e60">2</a></sup> e di proporre quanto segue:</dd>
<dt></dt>
<dd>Con riferimento all’art. 4 paragrafo 2 del Trattato sopramenzionato, la Svizzera e l’Italia decidono, di comune accordo, di sospendere l’applicazione sino quando l’una o l’altra delle Parti contraenti non ne richieda la rinnovata applicazione.</dd>
<dt></dt>
<dd>Il contenuto di questo scambio di lettere entrerà in vigore 15 giorni dopo la data della Sua lettera di risposta e cesserà di avere efficacia 15 giorni dopo la ricevuta della richiesta di rinnovata applicazione della disposizione in oggetto.</dd>
<dt></dt>
<dd>Voglia gradire, Signor Ambasciatore, i sensi della mia più alta considerazione.»</dd>
</dl>
<p class="absatz ">Ho l’onore di comunicarLe che il Governo italiano concorda su quanto precede.</p>
<p class="absatz ">Voglia gradire, Signor Ambasciatore, le espressioni della mia più alta considerazione.</p>
<p class="unterschriftenfi1 man-text-align-right ">Rinieri Paulucci di Calboli Barone</p>
<div class="footnotes">
<p id="fn-d7e40"><sup><a href="#fnbck-d7e40">1</a></sup> Ora: Dipartimento federale dell’economia, della formazione e della ricerca  (vedi <a href="https://fedlex.data.admin.ch/eli/oc/2012/418" target="_blank">RU <b>2012</b> 3631</a>).</p>
<p id="fn-d7e60"><sup><a href="#fnbck-d7e60">2</a></sup><sup></sup> <a href="https://fedlex.data.admin.ch/eli/cc/40/105_105_109" target="_blank">RS <b>0.946.294.541</b></a></p>
</div>
</div></div>
</div></body>
</html>
