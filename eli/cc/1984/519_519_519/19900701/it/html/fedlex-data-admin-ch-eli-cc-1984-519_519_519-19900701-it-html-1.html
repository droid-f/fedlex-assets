<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1984-519_519_519-19900701-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.112.452Nicht löschen bitte "<sup><a href="#fn-d6e8" id="fnbck-d6e8">1</a></sup> " !! </p>
<!--0.142.112.452--><p class="srnummer ">0.142.112.452</p>
<h1 class="erlasstitel botschafttitel ">Scambio di lettere<br>del 17 novembre 1948 tra la Svizzera e il Cile<br>concernente la soppressione reciproca dei visti</h1>
<p>Entrato in vigore il 1° gennaio 1949</p>
<p></p>
<div class="footnotes"><p id="fn-d6e8"><sup><a href="#fnbck-d6e8">1</a></sup> <a href="https://fedlex.data.admin.ch/eli/oc/1984/519_519_519" target="_blank">RU <b>1984</b> 519</a>, <b></b><a href="https://fedlex.data.admin.ch/eli/oc/1990/903_903_903" target="_blank"><b>1990</b> 903</a></p></div>
</div>
<div id="preamble">
<p><i>Traduzione dal testo originale spagnolo</i></p>
<p></p>
<div class="table"><table border="1">
<tr>
<td><p>Legazione di Svizzera</p></td>
<td><p>Santiago, 17 novembre 1948</p></td>
</tr>
<tr>
<td><p>nella Repubblica del Cile</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>A Sua Eccellenza</p></td>
</tr>
<tr>
<td><p></p></td>
<td><p>Signor German Riesco Errazuriz</p></td>
</tr>
<tr>
<td><p></p></td>
<td><p>Ministro degli Affari Esteri</p></td>
</tr>
<tr>
<td><p></p></td>
<td><p><u>Santiago</u></p></td>
</tr>
</table></div>
<p>Signor Ministro,</p>
<p>In risposta alla Nota N. 013149 del 17 novembre, ho l’onore di comunicarle che questa Legazione<sup><a href="#fn-d6e86" id="fnbck-d6e86">2</a></sup> è d’accordo con la proposta di codesto Ministero enunciata qui appresso:</p>
<dl>
<dt></dt>
<dd>«1.  Il Governo del Cile, desideroso di rendere, per quanto è possibile, saldi i legami con la Svizzera e nell’intenzione di aumentare lo scambio turistico tra i cittadini dei nostri due Paesi ha deciso, con riserva di reciprocità, di autorizzare l’entrata in Cile di tutti i cittadini svizzeri intenzionati a soggiornare nel Paese per un periodo non eccedente 90 giorni, senza sottoporli all’obbligo di far vistare il loro passaporto.</dd>
<dt></dt>
<dd>2.  Gli interessati dovranno essere muniti del passaporto corrispondente la cui validità non scada prima del periodo di 90 giorni di cui si tratta.</dd>
<dt></dt>
<dd>3.  Parimenti i visti condizionali (transito, in viaggio commerciale e in visita), accordati ai cittadini svizzeri, saranno concessi senza consultazione preliminare alla tariffa minima di US $ 2.– già convenuta tra i nostri due Paesi.</dd>
<dt></dt>
<dd>4.  E inteso che i cittadini svizzeri che entrano nel Cile in virtù della franchigia summenzionata non potranno dedicarsi a una qualsiasi attività rimunerata durante il loro soggiorno nel Paese.</dd>
<dt></dt>
<dd>5.  Sarà pure riscossa la somma di US $ 2.– per i visti dei passaporti dei cittadini svizzeri che vengono nel Cile per stabilirvisi.</dd>
<dt></dt>
<dd>6.  Queste facilitazioni entreranno in vigore a partire dal 1° gennaio 1949.»</dd>
</dl>
<p>Colgo l’occasione per rinnovarle l’assicurazione della mia più alta considerazione.</p>
<p></p>
<div class="table"><table border="1">
<tr>
<td><p></p></td>
<td><p>L’Incaricato d’Affari di Svizzera:</p></td>
</tr>
<tr>
<td><p></p></td>
<td><p>Charles Humbert</p></td>
</tr>
</table></div>
<p></p>
<div class="footnotes"><p id="fn-d6e86"><sup><a href="#fnbck-d6e86">2</a></sup> Ora: Ambasciata.</p></div>
</div>
</div></body>
</html>
