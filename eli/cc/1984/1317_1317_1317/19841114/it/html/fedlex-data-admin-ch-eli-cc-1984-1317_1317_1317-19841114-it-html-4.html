<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.817.423 --><p class="srnummer ">0.817.423 </p>
<p class="ref "> RU <b>1984</b> 1317</p>
<h1 class="erlasstitel botschafttitel ">Scambio di lettere <br>tra la Svizzera e la Comunità economica europea <br>relativo alla collaborazione in materia <br>di controllo ufficiale dei vini</h1>
<p class="erlasssubtitel ">Conchiuso il 15 ottobre 1984<br>Entrato in vigore il 14 novembre 1984</p>
<p class="erlassdatum "> (Stato 14  novembre 1984)</p>
</div>
<div id="preamble"><div>
<p class="absatz09pt man-text-align-right "><i>Traduzione</i><sup><a href="#fn-d7e29" id="fnbck-d7e29">1</a></sup></p>
<p></p>
<div class="table layout-table"><table><tr>
<td><p class="man-template-tab-krpr ">Missione europea presso <br>le Comunità europee</p></td>
<td>
<p class="man-template-tab-krpr ">Bruxelles, 15 ottobre 1984</p>
<p class="man-template-tab-krpr "></p>
<p class="man-template-tab-krpr ">Signor Mogens Marcussen <br>Direttore alla Direzione generale dell’agricoltura <br>della Commissione delle Comunità europee</p>
<p class="man-template-tab-krpr ">Bruxelles</p>
</td>
</tr></table></div>
<p class="absatz ">Signor Direttore,</p>
<p class="absatz ">Ho l’onore di comunicarle di avere ricevuto la Sua lettera in data odierna, così redatta:</p>
<dl>
<dt></dt>
<dd>«Ho l’onore di fare riferimento agli scambi di opinioni tra la Svizzera e la Commissione delle Comunità europee per quanto riguarda la collaborazione dei servizi incaricati del controllo ufficiale dei vini.</dd>
<dt></dt>
<dd>La Comunità economica europea apprezzerebbe se la Svizzera potesse confermare l’esistenza di un comune accordo sui seguenti punti:<dl>
<dt>1) </dt>
<dd>la Svizzera e la Comunità economica europea (in appresso denominata Comunità) si comunicano reciprocamente, al più tardi 60 giorni dopo la data della risposta alla presente lettera, il nome, l’indirizzo, il numero telefonico e il numero di telex:<dl>
<dt>a) </dt>
<dd>del o dei servizi incaricati del controllo ufficiale dei vini ed abilitati a procedere ad uno scambio di informazioni in materia con servizi omologhi stranieri;</dd>
<dt>b) </dt>
<dd>del o dei laboratori ufficiali abilitati a procedere ad analisi su richiesta di un servizio di cui alla lettera a).</dd>
</dl>
</dd>
<dt></dt>
<dd>In Svizzera, detti servizi e laboratori sono quelli designati dal Governo svizzero, mentre nella Comunità sono quelli designati dal Governo di ciascuno Stato membro.</dd>
<dt></dt>
<dd>Le richieste di analisi ed altre comunicazioni dei laboratori di cui alla lettera b) saranno effettuate dai servizi dello Stato in cui si trovano detti laboratori.</dd>
<dt></dt>
<dd>La Svizzera e la Comunità si comunicano reciprocamente nei più brevi termini qualsiasi modifica degli elenchi dei servizi e laboratori così stabiliti.</dd>
<dt>2) </dt>
<dd>Quando un servizio svizzero di cui al punto 1 lettera a) constati:<dl>
<dt>– </dt>
<dd>che un prodotto del settore vitivinicolo originario o proveniente da uno Stato membro della Comunità non è conforme alle disposizioni comunitarie o a quelle dello Stato membro di origine e</dd>
<dt>– </dt>
<dd>che questa non conformità presenta un interesse specifico per uno o più Stati membri della Comunità,</dd>
</dl>
</dd>
<dt></dt>
<dd>ne informa senza indugio il servizio omologo dello Stato membro da cui proviene il prodotto e, se questo è originario di uno Stato membro diverso da quello di provenienza, il servizio omologo dello Stato membro di origine. Se il prodotto è destinato ad essere esportato dalla Svizzera verso la Comunità, il servizio svizzero informa anche il servizio omologo dello Stato membro destinatario.</dd>
<dt>3) </dt>
<dd>Quando un servizio dello Stato membro della Comunità di cui al punto 1 lettera a) constati:<dl>
<dt>– </dt>
<dd>che un prodotto del settore vitivinicolo originario o proveniente dalla Svizzera non è conforme alle disposizioni svizzere o, se del caso, a quelle dello Stato d’origine e</dd>
<dt>– </dt>
<dd>che questa non conformità presenta un interesse specifico per la Svizzera,</dd>
</dl>
</dd>
<dt></dt>
<dd>ne informa senza indugio il servizio omologo svizzero e, se il prodotto è originario di uno Stato membro della Comunità, quello dello Stato membro d’origine.</dd>
<dt>4) </dt>
<dd>Le informazioni di cui ai punti 2 e 3 sono accompagnate da documenti quali certificati d’origine o di provenienza, bollettini d’analisi, etichette, documenti di accompagnamento. Questi documenti vertono in particolare:<dl>
<dt>– </dt>
<dd>sulla composizione e le caratteristiche organolettiche,</dd>
<dt>– </dt>
<dd>sulla designazione e presentazione,</dd>
<dt>– </dt>
<dd>sul rispetto delle disposizioni che disciplinano l’elaborazione e la commercializzazione del prodotto.</dd>
</dl>
</dd>
<dt>5) </dt>
<dd>I servizi di cui al punto 1 lettera a) possono chiedere reciprocamente:<dl>
<dt>– </dt>
<dd>di verificare in caso di dubbio i documenti di accompagnamento, i documenti commerciali e i registri di entrata e uscita;</dd>
<dt>– </dt>
<dd>di incaricare, per il tramite del servizio competente, un laboratorio di cui al punto 1 lettera b) a procedere, in caso di sospetto motivato di frode, ad un esame analitico e organolettico di un campione del prodotto in causa.</dd>
</dl>
</dd>
<dt>6) </dt>
<dd>Il servizio o il laboratorio al quale è destinata un’informazione o una richiesta in conformità dei punti da 2 a 5 dà seguito alla medesima il più rapidamente possibile. Tuttavia, quando una richiesta non possa essere soddisfatta totalmente o parzialmente, il servizio interessato ne informa senza indugio il servizio richiedente, indicando i motivi.</dd>
<dt></dt>
<dd>Gli elementi dello scambio di informazioni previsti dai punti da 2 a 5 sono protetti dal segreto d’ufficio. Essi non possono essere comunicati a persone diverse da quelle che, per effetto delle loro funzioni in Svizzera, negli Stati membri o nella Commissione delle Comunità europee devono necessariamente conoscerli per l’esecuzione del presente accordo, salvo in caso di truffa o di falsità nei documenti, ai sensi della legislazione nazionale della Svizzera, da un lato, o dello Stato membro interessato della Comunità, dall’altro; in questo caso tali informazioni possono essere comunicate ad altre autorità debitamente abilitate a conoscerle.</dd>
<dt>7) </dt>
<dd>La Svizzera e la Comunità si comunicano reciprocamente le rispettive disposizioni legislative e regolamentari che sono in vigore e che potranno essere adottate nel settore del vino, sempreché rivestano interesse per i servizi del controllo ufficiale dei vini. Possono essere inoltre comunicate le decisioni amministrative o giudiziarie definitive che rivestano interesse particolare per l’interpretazione delle citate disposizioni.</dd>
<dt>8) </dt>
<dd>Il presente accordo si applica ai territori nei quali è d’applicazione il trattato che istituisce la Comunità economica europea, nelle condizioni previste dal medesimo, da un lato, ed al territorio della Confederazione Svizzera, dall’altro.</dd>
<dt></dt>
<dd>Gli effetti del presente accordo si estendono al Principato del Liechtenstein fintantoché questo è legato alla Confederazione Svizzera da un trattato di unione doganale.<sup><a href="#fn-d7e151" id="fnbck-d7e151">2</a></sup>
</dd>
<dt>9) </dt>
<dd>Il presente accordo entrerà in vigore trenta giorni dopo la data della risposta alla presente lettera.</dd>
<dt></dt>
<dd>Esso potrà essere denunciato in qualsiasi momento mediantepreavviso scritto di un anno.</dd>
</dl>
</dd>
<dt></dt>
<dd>La prego di confermarmi che il Suo Governo è d’accordo su quanto precede.»</dd>
</dl>
<p class="absatz ">Ho l’onore di confermare che il mio Governo è d’accordo su quanto precede.</p>
<p class="absatz ">Voglia gradire, Signor Direttore, l’assicurazione della mia più alta considerazione.</p>
<p></p>
<div class="table layout-table"><table><tr>
<td><p class="unterschriften1 "></p></td>
<td>
<p class="unterschriftenfi1 ">Per il Governo<br>della Confederazione Svizzera:</p>
<p class="unterschriftenfi ">Carlo Jagmetti</p>
</td>
</tr></table></div>
<p class="abstand1seite "></p>
<div class="footnotes">
<p id="fn-d7e29"><sup><a href="#fnbck-d7e29">1</a></sup><sup></sup> I testi originali sono pubblicati sotto lo stesso numero nell’ediz. ted. e franc.  della presente Raccolta.</p>
<p id="fn-d7e151"><sup><a href="#fnbck-d7e151">2</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p>
</div>
</div></div>
</div></body>
</html>
