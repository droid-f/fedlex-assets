<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--138.1--><p class="srnummer ">138.1</p>
<h1 class="erlasstitel botschafttitel ">Legge federale<br>concernente la partecipazione dei Cantoni<br>alla politica estera della Confederazione</h1>
<h2 class="erlasskurztitel ">(LFPC)</h2>
<p class="erlassdatum ">del 22 dicembre 1999 (Stato 2  dicembre 2019)</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 173 capoverso 2 della Costituzione federale<sup><a href="#fn-d7e23" id="fnbck-d7e23">1</a></sup>;<br>visto il messaggio del Consiglio federale del 15 dicembre 1997<sup><a href="#fn-d7e34" id="fnbck-d7e34">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup> <i>FF <b>1998 </b>827</i></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable">
<p class="absatz "><sup>1</sup> I Cantoni partecipano alla preparazione delle decisioni di politica estera che concernono le loro competenze o i loro interessi essenziali.</p>
<p class="absatz "><sup>2</sup> Gli interessi essenziali dei Cantoni sono in questione segnatamente quando la politica estera della Confederazione tocca loro competenze.</p>
<p class="absatz "><sup>3</sup> La partecipazione dei Cantoni non deve pregiudicare la capacità d’azione della Confederazione in politica estera.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo della partecipazione</a>
</h6>
<div class="collapseable">
<p class="absatz ">La partecipazione dei Cantoni alla politica estera della Confederazione intende:</p>
<dl>
<dt>a. </dt>
<dd>garantire la considerazione degli interessi dei Cantoni nella preparazione e applicazione delle decisioni della Confederazione in materia di politica estera;</dd>
<dt>b.<sup><a href="#fn-d7e77" id="fnbck-d7e77">3</a></sup> </dt>
<dd>contribuire a tutelare nella misura del possibile le competenze dei Cantoni nella conclusione, modifica e denuncia di trattati internazionali;</dd>
<dt>c. </dt>
<dd>fornire un sostegno interno alla politica estera della Confederazione.</dd>
</dl>
<div class="footnotes"><p id="fn-d7e77"><sup><a href="#fnbck-d7e77">3</a></sup><sup></sup> Nuovo testo giusta il n. I 3 della LF del 21 giu. 2019 sulle competenze di concludere,  modificare e denunciare trattati internazionali, in vigore dal 2 dic. 2019 (<a href="https://fedlex.data.admin.ch/eli/oc/2019/575" target="_blank">RU <b>2019</b> 3119</a>;  <a href="https://fedlex.data.admin.ch/eli/fga/2018/1344" target="_blank">FF <b>2018</b> 2929 </a><a href="https://fedlex.data.admin.ch/eli/fga/2018/1972" target="_blank">4491</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Informazione dei Cantoni</a>
</h6>
<div class="collapseable">
<p class="absatz "><sup>1</sup> La partecipazione presuppone la reciproca informazione.</p>
<p class="absatz "><sup>2</sup> La Confederazione informa per tempo e compiutamente tutti i Cantoni sui progetti in materia di politica estera che concernono loro interessi essenziali.</p>
<p class="absatz "><sup>3</sup> L’informazione sulla politica estera della Confederazione deve essere impostata in modo tale da facilitare ai Cantoni l’apporto del loro contributo ad un più solido sostegno interno della politica estera della Confederazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Consultazione dei Cantoni</a>
</h6>
<div class="collapseable">
<p class="absatz "><sup>1</sup> Nella fase preparatoria di decisioni di politica estera che concernono competenze o interessi cantonali essenziali, la Confederazione consulta i Cantoni, sempre che questi lo domandino. La Confederazione può anche consultare i Cantoni di propria iniziativa.</p>
<p class="absatz "><sup>2</sup> Prima di aprire i negoziati, il Consiglio federale consulta di regola i Cantoni. Questa consultazione completa la procedura di consultazione in materia di trattati internazionali.</p>
<p class="absatz "><sup>3</sup> Il Consiglio federale tiene conto dei pareri dei Cantoni. Qualora siano implicate le competenze dei Cantoni, i pareri di questi ultimi vanno particolarmente considerati. Se il Consiglio federale si scosta dai pareri dei Cantoni, comunica loro le ragioni determinanti di questa scelta.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Collaborazione alla preparazione dei mandati di negoziato <br>e ai negoziati</a>
</h6>
<div class="collapseable">
<p class="absatz "><sup>1</sup> Qualora progetti di politica estera tocchino le competenze dei Cantoni, per la preparazione dei mandati di negoziato e di regola anche nei negoziati stessi il Consiglio federale invita a partecipare rappresentanti dei Cantoni.</p>
<p class="absatz "><sup>2</sup> Il Consiglio federale può invitare a partecipare rappresentanti dei Cantoni anche se le competenze dei Cantoni non sono toccate.</p>
<p class="absatz "><sup>3</sup> I rappresentanti sono proposti dai Cantoni e designati dalla Confederazione.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Confidenzialità delle informazioni</a>
</h6>
<div class="collapseable"><p class="absatz ">Il trattamento confidenziale delle informazioni dev’essere garantito.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Collaborazione alla trasposizione del diritto internazionale</a>
</h6>
<div class="collapseable"><p class="absatz ">Per quanto incaricati della trasposizione del diritto internazionale, i Cantoni sono tenuti a procedere tempestivamente ai necessari adeguamenti.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà al referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° luglio 2000<sup><a href="#fn-d7e176" id="fnbck-d7e176">4</a></sup></p>
<div class="footnotes"><p id="fn-d7e176"><sup><a href="#fnbck-d7e176">4</a></sup><sup></sup> DCF del 24 mag. 2000 (<i>RU <b>2000</b> 1479</i>).</p></div>
</div></article></main>
</div></body>
</html>
