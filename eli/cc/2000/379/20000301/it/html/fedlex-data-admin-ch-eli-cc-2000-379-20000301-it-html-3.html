<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p><span style="color: #auto;"></span><span style="color: #auto;"></span><span style="color: #auto;">0.132.349.18</span><span style="color: #auto;"></span><span style="color: #auto;"></span><span style="color: #auto;"> (Stato 3  ottobre 2000)</span></p>
<!--0.132.349.18--><p class="srnummer ">0.132.349.18</p>
<p class="ref "> RU <b>2000</b> 2385; FF <b>1997</b> III 761</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e25" id="fnbck-d7e25">1</a></sup></i></p>
<h1 class="erlasstitel botschafttitel ">Convenzione<br>tra la Confederazione Svizzera e la Repubblica francese<br>concernente la rettifica del confine franco-svizzero<br>in ragione del raccordo autostradale tra Bardonnex (Cantone<br>di Ginevra) e Saint-Julien-en-Genevois (Dipartimento dell’Alta Savoia)</h1>
<p class="erlasssubtitel ">Conclusa il 18 settembre 1996<br>Approvata dall’Assemblea federale il 19 dicembre 1997<sup><a href="#fn-d7e45" id="fnbck-d7e45">2</a></sup><br>Ratificata con strumenti scambiati il 31 gennaio 2000<br>Entrata in vigore il 1° marzo 2000</p>
<p class="erlassdatum "> (Stato 3  ottobre 2000)</p>
<div class="footnotes">
<p id="fn-d7e25"><sup><a href="#fnbck-d7e25">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta</p>
<p id="fn-d7e45"><sup><a href="#fnbck-d7e45">2</a></sup><sup></sup> <a href="https://fedlex.data.admin.ch/eli/oc/2000/378" target="_blank">RU <b>2000 </b>2384</a></p>
</div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Presidente della Repubblica francese,</p>
<p class="absatz ">desiderosi di conferire piena efficacia alle disposizioni dell’Accordo del 27 settembre 1984<sup><a href="#fn-d7e69" id="fnbck-d7e69">3</a></sup> relativo al raccordo autostradale tra Bardonnex (Ginevra) e Saint-Julien-en-Genevois (Alta Savoia), segnatamente agli articoli 1 numero 5 e 4 numero 1,</p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e69"><sup><a href="#fnbck-d7e69">3</a></sup><sup></sup> <a href="https://fedlex.data.admin.ch/eli/cc/1986/452_452_452" target="_blank">RS <b>0.725.141</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Il tracciato del confine franco-svizzero tra il Cantone di Ginevra e il Dipartimento dell’Alta Savoia nei settori compresi, da un lato, tra i termini n. 34 e n. 47 nonché tra i termini n. 48 e n. 50 e, dall’altro, tra i termini n. 64 e n. 70, è rettificato, in ragione dello scambio di uguali parcelle di territorio, conformemente al piano d’insieme in scala 1:5000 allegato alla presente Convenzione (allegato 1) di cui costituisce parte integrante<sup><a href="#fn-d7e88" id="fnbck-d7e88">4</a></sup>.</p>
<p class="absatz ">2.  Sono fatte salve le modifiche di poca importanza che possono risultare dall’apposizione dei termini del confine rettificato.</p>
<div class="footnotes"><p id="fn-d7e88"><sup><a href="#fnbck-d7e88">4</a></sup><sup></sup> Gli allegati alla presente Convenzione non sono pubblicati nella RU. Possono essere consultati presso il DFAE, Direzione del diritto internazionale pubblico, Bundesgasse 18, 3003 Berna.</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  A contare dall’entrata in vigore della presente Convenzione, i delegati permanenti all’apposizione dei termini del confine franco-svizzero sono incaricati di procedere, relativamente ai settori definiti nell’articolo 1:</p>
<dl>
<dt>a) </dt>
<dd>all’apposizione e alla misurazione dei termini del confine;</dd>
<dt>b) </dt>
<dd>all’allestimento di tabelle, piani d’insieme e descrizioni del confine.</dd>
</dl>
<p class="absatz ">2.  Terminati detti lavori, un verbale è redatto unitamente a tabelle, piani d’insieme e descrizione del nuovo tracciato. Dopo l’approvazione da parte dei due Governi mediante scambio di note, il verbale avrà forza di legge pari alla presente Convenzione.</p>
<p class="absatz ">3.  I costi derivanti dalla modifica dell’apposizione dei termini resa necessari dalla presente Convenzione sono sostenuti per metà da ciascuna delle due Parti contraenti.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">1.  Il sedime dell’opera, ampliato sui due lati longitudinali da una striscia di terreno larga sei metri, di una superficie di 11641 m<sup>2</sup> come stabilito nel piano d’insieme allegato (allegato 2), è ceduto gratuitamente in proprietà alla Parte francese, libero da oneri e servitù, a partire dall’entrata in vigore della presente Convenzione<sup><a href="#fn-d7e123" id="fnbck-d7e123">5</a></sup>.</p>
<p class="absatz ">2.  I lavori di riporto parziale, totale o compensatorio del sito dell’opera principale, a vantaggio della Parte svizzera, sono regolati da un accordo separato.</p>
<div class="footnotes"><p id="fn-d7e123"><sup><a href="#fnbck-d7e123">5</a></sup><sup></sup> Gli allegati alla presente Convenzione non sono pubblicati nella RU. Possono essere consultati presso il DFAE, Direzione del diritto internazionale pubblico, Bundesgasse 18, 3003 Berna.</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">La presente Convenzione entra in vigore il primo giorno del secondo mese successivo alla data di ricezione dell’ultimo strumento di ratifica.</p>
<p class="absatz ">Fatto a Berna, il 18 settembre 1996, in due esemplari in lingua francese.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il<br>Presidente della Repubblica francese:</p></td>
</tr>
<tr>
<td><p class="unterschriften ">Mathias Krafft</p></td>
<td><p class="unterschriften ">Bernard Garcia</p></td>
</tr>
</table></div>
<p class="absatz "></p>
</div></article></main>
</div></body>
</html>
