<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p>0.141.145.4</p>
<p> (Stato 18  luglio 2000)</p>
<!--0.141.145.4--><p class="srnummer ">0.141.145.4</p>
<p class="ref "> RU <b>2000</b> 1804</p>
<h1 class="erlasstitel botschafttitel ">Scambio di note del 24 aprile/1° maggio 1998<br>tra la Svizzera e l’Italia<br>che agevola l’accesso alla doppia cittadinanza</h1>
<p class="erlasssubtitel ">Entrato in vigore il 1° maggio 1998</p>
<p class="erlassdatum "> (Stato 18  luglio 2000)</p>
</div>
<div id="preamble"><div>
<p class="man-template-autor man-text-align-right ">Testo originale</p>
<p></p>
<div class="table"><table border="1">
<tr>
<td><p class="man-template-tab-krpr ">Dipartimento federale<br>degli affari esteri</p></td>
<td><p class="man-template-tab-krpr ">Berna, 1° maggio 1998</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">All’Ambasciata d’Italia</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "><u>Berna</u></p></td>
</tr>
</table></div>
<p class="absatz ">Il Dipartimento federale degli affari esteri presenta i suoi complimenti all’Ambasciata d’Italia e ha l’onore di riferirsi alla sua nota verbale del 24 aprile 1998 del seguente tenore:</p>
<dl>
<dt></dt>
<dd>«L’Ambasciata d’Italia presenta i complimenti al Dipartimento federale degli affari esteri e, nell’intento di promuovere ulteriormente le amichevoli relazioni tra Italia e Svizzera, di facilitare l’integrazione dei rispettivi cittadini di ciascuno dei due Stati che intendono acquistare la cittadinanza dell’altro Stato e al fine di realizzare una piena reciprocità tra cittadini italiani e svizzeri nel caso questi acquistino la cittadinanza dell’altro Stato, ha l’onore di proporre quanto segue.</dd>
<dt></dt>
<dd>Si conviene che le competenti autorità di ciascuno dei due Stati non subordineranno l’acquisto, il riacquisto della cittadinanza dell’altro Stato, e l’eventuale opzione, alla perdita o alla rinuncia della cittadinanza già posseduta dagli interessati.</dd>
<dt></dt>
<dd>Qualora le autorità svizzere concordino su quanto sopra, la presente nota verbale e la nota verbale di risposta svizzera costituiranno Accordo tra i nostri due Governi che entrerà in vigore alla data della nota di risposta svizzera, che avrà durata indeterminata e che potrà essere denunciato con un preavviso scritto di tre mesi.»</dd>
</dl>
<p class="absatz ">Il Dipartimento federale degli affari esteri ha l’onore di far sapere che il Consiglio federale è d’accordo con quanto sopra descritto e si avvale dell’occasione per rinnovare all’Ambasciata d’Italia i sensi della sua più alta considerazione.</p>
<p class="abstand1seite "></p>
</div></div>
</div></body>
</html>
