<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2000-275-19980526-it-docx</title>
</head>
<body><div id="lawcontent">
<div id="preface">
<p msg:wcstyle02-1="loose pPr/bidi" xmlns:msg="urn:com:c-moria:legi4ch:xslt:message">0.131.345.4 (Stato 18  luglio 2000)</p>
<!--0.131.345.4--><p class="srnummer ">0.131.345.4</p>
<p> RU <b>2000 </b>1796; FF <b>1995</b> IV 961</p>
<p class=" man-font-style-italic " msg:wcstyle02-2="loose pPr/bidi" xmlns:msg="urn:com:c-moria:legi4ch:xslt:message">Testo originale</p>
<h1 class="erlasstitel botschafttitel ">Convenzione</h1>
<h2 class="erlasskurztitel ">tra la Confederazione Svizzera e la Repubblica Italiana<br>sulla cooperazione nel campo della previsione e della prevenzione<br>dei rischi maggiori e dell’assistenza reciproca in caso<br>di catastrofi naturali o dovute all’attività dell’uomo</h2>
<p msg:wcstyle02-2="loose pPr/bidi" xmlns:msg="urn:com:c-moria:legi4ch:xslt:message">Conclusa il 2 maggio 1995<br>Approvata dall’Assemblea federale il 19 marzo 1996<tmp:inl name="w:rtl" md="S" id="d7e232" xmlns:tmp="urn:com:c-moria:legi4ch:xslt:temp"></tmp:inl><sup><a href="#fn-d6e32" id="fnbck-d6e32">1</a></sup><tmp:inl md="E" id="d7e232" xmlns:tmp="urn:com:c-moria:legi4ch:xslt:temp"></tmp:inl><br>Ratificata con strumenti scambiati il 26 maggio 1998<br>Entrata in vigore il 26 maggio 1998</p>
<p msg:wcstyle02-2="loose pPr/bidi"> (Stato 18  luglio 2000)</p>
<div class="footnotes"><p id="fn-d6e32"><sup><a href="#fnbck-d6e32">1</a></sup> <a href="https://fedlex.data.admin.ch/eli/oc/2000/274" target="_blank">RU <b>2000 </b>1795</a></p></div>
</div>
<div id="preamble">
<p msg:wcstyle02-2="loose pPr/bidi">Il Consiglio federale svizzero<br>e<br>il Governo della Repubblica Italiana,</p>
<p msg:wcstyle02-2="loose pPr/bidi">consapevoli dei rischi di catastrofi naturali o dovute all’attività dell’uomo che incombono sui rispettivi Paesi;</p>
<p msg:wcstyle02-2="loose pPr/bidi">convinti della necessità che venga fornita un’assistenza a favore del Paese colpito al verificarsi di detti eventi;</p>
<p msg:wcstyle02-2="loose pPr/bidi">hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p msg:wcstyle02-2="loose pPr/bidi">La presente Convenzione definisce le condizioni alle quali le Parti contraenti si prestano, nel limite delle loro possibilità, reciproca assistenza nel caso in cui sopravvenga, nel territorio della Controparte, una catastrofe naturale o dovuta all’attività dell’uomo che sia causa di gravi danni alle persone, ai beni e all’ambiente. La Convenzione trova parimenti applicazione per le altre forme di collaborazione di cui all’articolo 13.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable"> <p msg:wcstyle02-2="loose pPr/bidi">Ai fini del presente accordo, i termini qui di seguito impiegati significano:</p>
<p msg:wcstyle02-2="loose pPr/bidi">«Stato richiedente»: Stato contraente le cui autorità competenti domandano all’altro Stato di inviare squadre d’intervento con equipaggiamento e mezzi di soccorso e/o materiale per l’assistenza;</p>
<p msg:wcstyle02-2="loose pPr/bidi">«Stato offerente»: Stato contraente le cui autorità competenti danno seguito ad una richiesta proveniente dall’altro Stato relativa all’invio di squadre d’intervento con equipaggiamento e mezzi di soccorso e/o materiale per l’assistenza;</p>
<p msg:wcstyle02-2="loose pPr/bidi">«squadre di soccorso»: gruppi di unità specializzate per gli interventi di soccorso e dotate di opportuni equipaggiamenti e mezzi di soccorso;</p>
<p msg:wcstyle02-2="loose pPr/bidi">«equipaggiamento» e «mezzi di soccorso»: equipaggiamento personale, materiale e veicoli in dotazione alle squadre di soccorso;</p>
<p msg:wcstyle02-2="loose pPr/bidi">«materiale per l’assistenza»: beni destinati ad essere distribuiti alla popolazione colpita;</p>
<p msg:wcstyle02-2="loose pPr/bidi">«materiali di funzionamento»: beni necessari all’utilizzazione dell’equipaggiamento e al vettovagliamento delle squadre di soccorso, nella specie il carburante e le derrate alimentari.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenze</a>
</h6>
<div class="collapseable"> <p msg:wcstyle02-2="loose pPr/bidi">In vista dell’applicazione delle disposizioni della presente Convenzione, le autorità competenti sono:</p>
<dl>
<dt>– </dt>
<dd>per la Repubblica Italiana: il Presidente del Consiglio dei Ministri, ovvero, per sua delega, il Ministro per il Coordinamento della Protezione Civile o il Sottosegretario di Stato alla Presidenza del Consiglio dei Ministri con delega alla Protezione Civile e il Ministro dell’Interno;</dd>
<dt>– </dt>
<dd>per la Confederazione Svizzera: il Dipartimento federale degli affari esteri e, nella zona di confine, i Governi dei Cantoni.</dd>
</dl>
<p msg:wcstyle02-2="loose pPr/bidi">Tali autorità possono designare, secondo la propria normativa interna, altre autorità con facoltà di richiedere assistenza o ricevere richieste di assistenza, e ne danno tempestiva comunicazione alle predette autorità dell’altra Parte contraente.</p>
<p msg:wcstyle02-2="loose pPr/bidi">Le autorità così designate hanno facoltà di comunicare tra loro.</p>
<p msg:wcstyle02-2="loose pPr/bidi">Le Parti contraenti si scambiano, per via diplomatica, gli indirizzi, i numeri di telefono, di telex e di telefax delle summenzionate autorità, nonché quelli delle autorità da esse eventualmente designate per formulare e ricevere richieste d’assistenza.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Intesa preliminare</a>
</h6>
<div class="collapseable"> <p msg:wcstyle02-2="loose pPr/bidi">La natura, l’estensione e le modalità di attuazione dell’assistenza sono fissate caso per caso di comune accordo dalle autorità menzionate all’articolo 3.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Modalità di intervento</a>
</h6>
<div class="collapseable"> <p msg:wcstyle02-2="loose pPr/bidi">L’assistenza sui luoghi della catastrofe naturale o dovuta all’attività dell’uomo è fornita dalle squadre di soccorso che hanno ricevuto una formazione speciale, particolarmente nei seguenti settori: lotta contro gli incendi, lotta contro i pericoli della contaminazione radioattiva e chimica, pronto soccorso e soccorsi medici d’emergenza, ricerca, salvataggio o sterramento. Le squadre di soccorso sono dotate dello speciale materiale previsto a tali fini.</p>
<p msg:wcstyle02-2="loose pPr/bidi">Se necessario, l’assistenza sarà data con ogni altro mezzo appropriato.</p>
<p msg:wcstyle02-2="loose pPr/bidi">Le squadre di soccorso potranno essere inviate per via terrestre, aerea, lacustre o fluviale.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Direzione delle operazioni</a>
</h6>
<div class="collapseable"> <p msg:wcstyle02-2="loose pPr/bidi">La direzione delle operazioni è di competenza delle autorità dello Stato richiedente.</p>
<p msg:wcstyle02-2="loose pPr/bidi">Le autorità dello Stato richiedente menzionate al precedente articolo 3 indicano, al momento della formulazione della richiesta, i compiti che esse intendono affidare alle squadre di soccorso dello Stato offerente, senza entrare nel dettaglio della loro esecuzione.</p>
<p msg:wcstyle02-2="loose pPr/bidi">Le direttive per le squadre di soccorso dello Stato offerente sono comunicate unicamente ai capi di dette squadre; questi trasmettono le istruzioni esecutive ai propri subalterni.</p>
<p msg:wcstyle02-2="loose pPr/bidi">Le autorità dello Stato richiedente offrono la debita protezione e assistenza alle squadre di soccorso dello Stato offerente.</p>
<p msg:wcstyle02-2="loose pPr/bidi">Al termine delle operazioni gli organi tecnici della parte offerente trasmettono agli organi tecnici della parte richiedente un rapporto scritto sugli interventi effettuati.</p>
<p msg:wcstyle02-2="loose pPr/bidi">Gli organi tecnici della parte richiedente trasmettono agli organi tecnici della parte offerente un rapporto finale sull’accaduto.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Passaggio del confine</a>
</h6>
<div class="collapseable"> <p msg:wcstyle02-2="loose pPr/bidi">Al fine di assicurare l’efficienza e la rapidità necessaria agli interventi, le Parti contraenti si impegnano a limitare al minimo indispensabile le formalità di passaggio alla frontiera.</p>
<p msg:wcstyle02-2="loose pPr/bidi">Il responsabile di un’unità di intervento presenta un certificato attestante la missione di soccorso, il tipo dell’unità e la lista delle persone che ne fanno parte. Detto certificato è rilasciato dall’autorità dalla quale dipende l’unità. Le persone che fanno parte dell’unità di intervento sono dispensate dall’obbligo di presentare i documenti richiesti per l’espatrio. Dovranno essere comunque muniti di un documento d’identità, ai fini di eventuali controlli.</p>
<p msg:wcstyle02-2="loose pPr/bidi">Nei casi di urgenza particolare il certificato di cui al precedente comma può essere sostituito da una attestazione stabilita a tale scopo, dalla quale risulti che la frontiera deve essere varcata al fine di compiere una missione di soccorso.</p>
<p msg:wcstyle02-2="loose pPr/bidi">Se le circostanze lo esigono, il passaggio della frontiera può essere effettuato fuori dei punti di passaggio autorizzati. Le autorità responsabili della sorveglianza della frontiera ne devono essere informate in anticipo dallo Stato richiedente.</p>
<p msg:wcstyle02-2="loose pPr/bidi">In caso di evacuazione al di là delle frontiere, le autorità dei due Paesi si comunicano a posteriori i nomi delle persone evacuate che è loro possibile stabilire in maniera certa.</p>
<p msg:wcstyle02-2="loose pPr/bidi">Ciascuna delle Parti contraenti ha l’obbligo di riammettere, senza riguardo alla loro nazionalità, le persone, soccorritori o evacuati, passate dal proprio territorio su quello dell’altra Parte contraente, anche se esse non possiedono un documento ufficiale di identità. Se trattasi di stranieri, essi restano soggetti al medesimo statuto di dimora e domicilio applicato nei loro confronti prima del passaggio della frontiera.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Passaggio del confine per il materiale</a>
</h6>
<div class="collapseable"> <p msg:wcstyle02-2="loose pPr/bidi">Le Parti contraenti facilitano nella stessa maniera il passaggio della frontiera degli equipaggiamenti, dei mezzi di soccorso e dei materiali di funzionamento e per l’assistenza la cui introduzione, analogamente ai casi di attraversamento della frontiera al di fuori dei punti di passaggio autorizzati, deve essere anticipatamente portata a conoscenza delle autorità doganali competenti e delle altre autorità responsabili della sorveglianza della frontiera.</p>
<p msg:wcstyle02-2="loose pPr/bidi">Le squadre di soccorso non devono portare altra merce se non gli oggetti di equipaggiamento, i mezzi di soccorso ed il materiale di funzionamento e di assistenza necessari alla missione di soccorso.</p>
<p msg:wcstyle02-2="loose pPr/bidi">I mezzi indicati ai paragrafi precedenti sottostanno al regime di importazione temporanea. Nessun documento è richiesto né è predisposto per l’entrata o l’uscita di questi beni. Al momento del passaggio della frontiera il responsabile di una unità di intervento presenta ai servizi della dogana (o fa loro pervenire nel più breve tempo possibile) una lista completa degli equipaggiamenti, dei mezzi di soccorso e di funzionamento.</p>
<p msg:wcstyle02-2="loose pPr/bidi">Gli equipaggiamenti, i mezzi di soccorso e il materiale di funzionamento e per l’assistenza sono esonerati da tutti i diritti doganali se sono stati utilizzati durante una operazione di soccorso o riesportati al compimento della stessa. Se circostanze particolari non ne permettono la riesportazione, la loro natura, il loro stato e la loro quantità come pure il luogo ove essi si trovano devono essere portati a conoscenza delle autorità responsabili delle missioni di soccorso che informeranno il servizio doganale competente; in tal caso è applicabile la legge nazionale dello stato richiedente.</p>
<p msg:wcstyle02-2="loose pPr/bidi">L’introduzione sul territorio dello Stato richiedente di prodotti medicinali contenenti stupefacenti ed il ritorno nel territorio dello Stato offerente delle quantità non utilizzate non sono considerati come importazione o esportazione ai sensi degli accordi internazionali sugli stupefacenti sottoscritti da ambedue le Parti contraenti. I prodotti medicinali di cui sopra debbono essere introdotti solamente nel quadro dei bisogni medici urgenti ed utilizzati unicamente dal personale medico qualificato secondo le norme legali dello Stato contraente di spedizione.</p>
<p msg:wcstyle02-2="loose pPr/bidi">Al termine delle operazioni di soccorso, il personale, nonché l’equipaggiamento, i mezzi di soccorso, il materiale di funzionamento e per l’assistenza che non sono stati utilizzati devono rientrare nel territorio dello Stato offerente attraverso un punto di passaggio di frontiera autorizzato.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Trasporti eccezionali e utilizzazione rete viaria. Diritto di transito</a>
</h6>
<div class="collapseable"> <p msg:wcstyle02-2="loose pPr/bidi">Le autorità competenti dei due Paesi esaminano le modalità utili al rapido conseguimento delle necessarie autorizzazioni per il trasporto eccezionale come pure le modalità di utilizzazione gratuita delle autostrade e dei trafori a pedaggio.</p>
<p msg:wcstyle02-2="loose pPr/bidi">Qualora una delle Parti contraenti necessiti di transitare con le squadre di soccorso, l’equipaggiamento, i mezzi di soccorso e il materiale per l’assistenza e competenti delle Parti contraenti alla presente Convenzione si accordano per rendere detto transito il più agevole possibile.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Interventi con aeromobili</a>
</h6>
<div class="collapseable"> <p msg:wcstyle02-2="loose pPr/bidi">Ciascuna Parte contraente autorizza gli aeromobili in partenza dal territorio dell’altra Parte a sorvolare il suo territorio, ad atterrare e a decollare anche al di fuori degli aeroporti.</p>
<p msg:wcstyle02-2="loose pPr/bidi">L’intenzione di utilizzare degli aeromobili in caso di intervento deve essere immediatamente comunicata all’autorità richiedente, con l’indicazione più precisa possibile del tipo e dell’immatricolazione, nonché dell’equipaggio di bordo, del carico, del luogo e dell’ora di decollo e di atterraggio.</p>
<p msg:wcstyle02-2="loose pPr/bidi">Le disposizioni relative al soccorso su strada sono applicabili mutatis mutandis al trasporto aereo.</p>
<p msg:wcstyle02-2="loose pPr/bidi">I voli devono essere effettuati secondo la normativa della navigazione aerea in vigore nello Stato richiedente.</p>
<p msg:wcstyle02-2="loose pPr/bidi">Se le squadre di soccorso comprendono personale militare, questo personale sarà sottoposto per la durata dell’intervento alla legislazione nazionale regolante il suo status. L’eventuale passaggio di frontiera di armi deve essere preventivamente autorizzato dalla Parte richiedente.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Spese di intervento</a>
</h6>
<div class="collapseable"> <p msg:wcstyle02-2="loose pPr/bidi">Le spese dell’operazione di soccorso, ivi comprese le spese risultanti dalla perdita o dalla distruzione totale o parziale del materiale, sono assunte dalle autorità competenti dello Stato offerente.</p>
<p msg:wcstyle02-2="loose pPr/bidi">Le squadre di soccorso dello Stato offerente saranno mantenute ed alloggiate, per la durata della loro missione, a spese dello Stato richiedente, e approvvigionate con rifornimenti diversi nella misura del loro fabbisogno.</p>
<p msg:wcstyle02-2="loose pPr/bidi">Esse riceveranno, in caso di bisogno, l’assistenza medica necessaria.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Risarcimento</a>
</h6>
<div class="collapseable"> <p msg:wcstyle02-2="loose pPr/bidi">Lo Stato richiedente si impegna a prendersi carico di ogni danno accertato come derivante direttamente dalle operazioni di soccorso effettuate in applicazione della presente Convenzione sul proprio territorio.</p>
<p msg:wcstyle02-2="loose pPr/bidi">In caso di decesso, di danno fisico o di ogni altro pregiudizio arrecato alla salute fisica del personale di soccorso dello Stato offerente, quest’ultimo rinuncia a formulare qualsiasi domanda di indennizzo allo Stato richiedente a condizione che tali incidenti siano direttamente legati all’esecuzione e all’intervento.</p>
<p msg:wcstyle02-2="loose pPr/bidi">Le autorità delle Parti contraenti si scambiano tutte le informazioni utili relative agli interventi durante i quali sono stati causati i danni relativi al presente articolo.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Altre forme di collaborazione</a>
</h6>
<div class="collapseable"> <p msg:wcstyle02-2="loose pPr/bidi">Le autorità indicate all’articolo 3 della presente Convenzione cooperano nei limiti dei rispettivi ordinamenti nazionali e possono concludere intese, concernenti particolarmente:</p>
<dl>
<dt>a. </dt>
<dd>l’esecuzione di operazioni di soccorso;</dd>
<dt>b. </dt>
<dd>le misure di prevenzione e di lotta contro le catastrofi naturali o dovute all’attività dell’uomo.</dd>
<dt></dt>
<dd>In tale ambito dette autorità:<dl>
<dt>– </dt>
<dd>si scambiano tra di loro tutte le informazioni utili di carattere scientifico e tecnico, comprese quelle concernenti le modalità di gestione degli incidenti che hanno avuto luogo o che potrebbero verificarsi nei rispettivi territori;</dd>
<dt>– </dt>
<dd>mettono a punto programmi di ricerca;</dd>
<dt>– </dt>
<dd>organizzano seminari e corsi scientifici e tecnici, prevedendo scambi di visite del personale specializzato;</dd>
</dl>
</dd>
<dt>c. </dt>
<dd>le esercitazioni congiunte in vista di operazioni di soccorso sul territorio di ciascuna delle Parti contraenti.</dd>
</dl>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Riunione annuale</a>
</h6>
<div class="collapseable"> <p msg:wcstyle02-2="loose pPr/bidi">Al fine di stabilire gli aspetti tecnici su come regolamentare ed organizzare la cooperazione prevista nella presente Convenzione, è prevista una riunione dei funzionari ed esperti, nominati rispettivamente dall’autorità competente di ogni Parte, che si riunirà, a turno in ciascuno dei due Stati, una volta all’anno o, eccezionalmente, più di una volta, su richiesta di una delle Parti.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Collegamenti radio</a>
</h6>
<div class="collapseable"> <p msg:wcstyle02-2="loose pPr/bidi">La possibilità di utilizzare collegamenti radio fra le autorità indicate all’articolo 3, fra dette autorità e le squadre di soccorso o fra le diverse squadre di soccorso saranno esaminate dalle competenti amministrazioni delle telecomunicazioni delle Parti contraenti che emaneranno le necessarie direttive.</p>
<p msg:wcstyle02-2="loose pPr/bidi">Dette amministrazioni sono:</p>
<dl>
<dt>– </dt>
<dd>per la Repubblica Italiana: l’Amministrazione PT - Direzione Centrale Servizi Radioelettrici;</dd>
<dt>– </dt>
<dd>per la Confederazione Svizzera: la Direzione generale delle PTT<tmp:inl name="w:rtl" md="S" id="d7e1824" xmlns:tmp="urn:com:c-moria:legi4ch:xslt:temp"></tmp:inl><sup><a href="#fn-d6e310" id="fnbck-d6e310">2</a></sup><tmp:inl md="E" id="d7e1824" xmlns:tmp="urn:com:c-moria:legi4ch:xslt:temp"></tmp:inl>.</dd>
</dl>
<p msg:wcstyle02-2="loose pPr/bidi">Le frequenze dei collegamenti radio saranno stabilite con accordi particolari e nei limiti delle direttive emanate dalle competenti amministrazioni.</p>
<div class="footnotes"><p id="fn-d6e310"><sup><a href="#fnbck-d6e310">2</a></sup> Attualmente, l’amministrazione competente è l’Ufficio federale delle comunicazioni (UFCOM).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Arbitrato</a>
</h6>
<div class="collapseable"> <p msg:wcstyle02-2="loose pPr/bidi">Eventuali controversie sull’interpretazione o l’applicazione della presente Convenzione, se non composte in altro modo, saranno regolate per via diplomatica.</p>
<p msg:wcstyle02-2="loose pPr/bidi">Nel caso in cui le Parti contraenti non raggiungano un accordo per via diplomatica, esse sottoporranno la controversia all’arbitrato.</p>
<p msg:wcstyle02-2="loose pPr/bidi">Il Tribunale arbitrale è composto, in ogni caso, di tre arbitri. Ciascuna Parte contraente nomina un arbitro, e i due arbitri così nominati designano di comune accordo una persona di uno Stato terzo come terzo arbitro presidente. Gli arbitri sono nominati entro due mesi, il presidente entro tre mesi, dopo che la Parte contraente abbia comunicato all’altra la propria intenzione a sottoporre la controversia ad un Tribunale arbitrale.</p>
<p msg:wcstyle02-2="loose pPr/bidi">Se i periodi di tempo menzionati nel paragrafo precedente non sono rispettati, ed in mancanza di un altro accordo, ciascuna delle Parti contraenti può invitare il presidente della Corte Europea dei Diritti dell’Uomo a procedere alle designazioni richieste. Se il presidente è in possesso della cittadinanza italiana o della cittadinanza svizzera, o si trova impedito per altre ragioni, il vice presidente deve procedere alla designazione. Se il vice presidente possiede parimenti la cittadinanza italiana o svizzera, o se si trova anch’egli impedito, il membro successivo nella gerarchia della Corte che non possieda la cittadinanza svizzera o quella italiana, procede alla designazione.</p>
<p msg:wcstyle02-2="loose pPr/bidi">Il Tribunale arbitrale decide secondo le regole del diritto internazionale e in particolare della presente Convenzione. Esso stesso disciplina la sua procedura.</p>
<p msg:wcstyle02-2="loose pPr/bidi">Le decisioni del Tribunale arbitrale, tanto sulla procedura che sulla sostanza, sono prese a maggioranza dei voti dei suoi membri. L’assenza o l’astensione di uno dei due membri del Tribunale designato dalle due Parti contraenti non impedisce al Tribunale di sentenziare.</p>
<p msg:wcstyle02-2="loose pPr/bidi">Le decisioni del Tribunale hanno forza obbligatoria. Ciascuna Parte assume le spese dell’arbitro da essa designato e le spese derivanti dalla sua rappresentanza nel processo davanti al Tribunale. Le spese del terzo arbitro presidente e le altre spese sono sostenute in parti uguali dalle Parti contraenti.</p>
<p msg:wcstyle02-2="loose pPr/bidi">Se il Tribunale arbitrale lo domanda, i tribunali delle Parti contraenti possono accordargli l’aiuto giudiziario necessario per procedere alle citazioni e alle audizioni conformemente agli accordi in vigore.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Altre disposizioni contrattuali</a>
</h6>
<div class="collapseable"> <p msg:wcstyle02-2="loose pPr/bidi">La presente Convenzione non modificherà diritti ed obblighi derivanti per le Parti contraenti da altri accordi internazionali.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore Denuncia</a>
</h6>
<div class="collapseable"> <br><p msg:wcstyle02-2="loose pPr/bidi">La presente Convenzione entrerà in vigore alla data in cui le Parti contraenti si saranno scambiate i rispettivi strumenti di ratifica.</p>
<p msg:wcstyle02-2="loose pPr/bidi">Essa potrà essere denunciata in ogni momento con un preavviso per iscritto di almeno sei mesi.</p>
<p msg:wcstyle02-2="loose pPr/bidi">Fatto a Roma, il 2 maggio 1995, in due originali in lingua italiana.</p>
<p></p>
<div class="table"><table border="1">
<tr>
<td><p msg:wcstyle02-2="loose pPr/bidi">Per il<br>Consiglio federale svizzero:</p></td>
<td><p msg:wcstyle02-2="loose pPr/bidi">Per il<br>Governo della Repubblica Italiana:</p></td>
</tr>
<tr>
<td><p msg:wcstyle02-2="loose pPr/bidi">Francis Pianca</p></td>
<td><p msg:wcstyle02-2="loose pPr/bidi">Franco Barberi</p></td>
</tr>
</table></div>
<p msg:wcstyle02-2="loose pPr/bidi"></p>
</div></article></main>
</div></body>
</html>
