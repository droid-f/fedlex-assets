<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-26-499_376_481-20151106-it</title>
</head>
<body><div id="lawcontent">
<div id="preface">
<!--0.515.21 --><p class="srnummer ">0.515.21 </p>
<p> CS <b>11</b> 444; FF <b>1909</b> I 1 ediz. ted. 97 ediz. franc.</p>
<p class=" man-font-style-italic ">Traduzione<sup><a href="#fn-d6e15" id="fnbck-d6e15">1</a></sup></p>
<h2 class="erlasskurztitel ">Convenzione<br>concernente i diritti e i doveri delle Potenze<br>e delle persone neutrali in caso di guerra per terra<sup><sup><a href="#fn-d6e26" id="fnbck-d6e26">2</a></sup></sup>
</h2>
<p>Conchiusa all’Aja il 18 ottobre 1907<br>Approvata dall’Assemblea federale il 4 aprile 1910<sup><a href="#fn-d6e41" id="fnbck-d6e41">3</a></sup><br>Istrumento di ratificazione depositato dalla Svizzera il 12 maggio 1910<br>Entrata in vigore per la Svizzera l’11 luglio 1910</p>
<p> (Stato 6 novembre 2015)</p>
<div class="footnotes">
<p id="fn-d6e15"><sup><a href="#fnbck-d6e15">1</a></sup> Dal testo originale francese.</p>
<p id="fn-d6e26"><sup><a href="#fnbck-d6e26">2</a></sup> Trattasi della V<sup>a</sup> Conv. conchiusa alla Conferenza per la pace all’Aja, del 1907. L’atto finale di questa Conferenza è pubblicato in <a href="https://fedlex.data.admin.ch/eli/cc/26/305_271_293" target="_blank">RS <b>0.193.212</b> </a>in fine.</p>
<p id="fn-d6e41"><sup><a href="#fnbck-d6e41">3</a></sup> CS <b>11</b> 217</p>
</div>
</div>
<div id="preamble">
<p>Sua Maestà l’Imperatore di Germania, Re di Prussia; il Presidente degli Stati Uniti d’America; il Presidente della Repubblica Argentina; Sua Maestà l’Imperatore d’Austria, Re di Boemia, ecc., e Re Apostolico di Ungheria; Sua Maestà il Re dei Belgi; il Presidente della Repubblica di Bolivia; il Presidente della Repubblica degli Stati Uniti del Brasile; Sua Altezza Reale il Principe di Bulgaria; il Presidente della Repubblica del Chilì; il Presidente della Repubblica di Colombia; il Governatore Provvisorio della Repubblica di Cuba; Sua Maestà il Re di Danimarca;<br>il Presidente della Repubblica Dominicana; il Presidente della Repubblica dell’Equatore; Sua Maestà il Re di Spagna; il Presidente della Repubblica<br>Francese; Sua Maestà il Re del Regno Unito di Gran Bretagna e d’Irlanda e dei Territori Britannici al di là dei Mari, Imperatore delle Indie; Sua Maestà il Re degli Elleni; il Presidente della Repubblica di Guatemala; il Presidente della Repubblica di Haiti; Sua Maestà il Re d’Italia; Sua Maestà l’Imperatore del Giappone;<br>Sua Altezza Reale il Granduca di Lussemburgo, Duca di Nassau; il Presidente degli Stati Uniti Messicani; Sua Altezza Reale il Principe di Montenegro; Sua Maestà<br>il Re di Norvegia; il Presidente della Repubblica di Panama; il Presidente della Repubblica del Paraguay; Sua Maestà la Regina dei Paesi Bassi; il Presidente della Repubblica del Perù; Sua Maestà Imperiale lo Scià di Persia; Sua Maestà il Re<br>di Portogallo e degli Algarvi, ecc.; Sua Maestà il Re di Romania; Sua Maestà l’Imperatore di Tutte le Russie; il Presidente della Repubblica del Salvador;<br>Sua Maestà il Re di Serbia; Sua Maestà il Re del Siam; Sua Maestà il Re di Svezia; il Consiglio federale svizzero; Sua Maestà l’Imperatore degli Ottomani;<br>il Presidente della Repubblica Orientale dell’Uruguay; il Presidente degli Stati Uniti del Venezuela,</p>
<p>per meglio determinare i diritti e i doveri delle Potenze neutrali in caso di guerra per terra e regolare la posizione dei belligeranti rifugiati in territorio neutrale;</p>
<p>desiderando parimente definire la qualità di neutrale finchè non sia possibile regolare nel suo insieme la posizione dei privati neutrali nei loro rapporti coi belligeranti;</p>
<p>hanno risolto di concludere una Convenzione a tale scopo, e hanno, in conseguenza, nominato Loro Plenipotenziari:</p>
<p class=" man-font-style-italic ">(Seguono i nomi dei Plenipotenziari)</p>
<p>i quali, dopo aver depositato i loro pieni poteri, trovati in buona e debita forma, hanno convenuto quanto segue:</p>
</div>
<main id="maintext"><section id="chap_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_I">Capitolo I: Dei diritti e dei doveri delle Potenze neutrali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>Il territorio delle Potenze neutrali è inviolabile.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>È proibito ai belligeranti di far passare attraverso il territorio di una Potenza neutrale truppe o convogli, sia di munizioni, sia di approvvigionamenti.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>È parimente proibito ai belligeranti:</p>
<dl>
<dt>a) </dt>
<dd>d’impiantare nel territorio di una Potenza neutrale una stazione radiotelegrafica o qualsiasi apparecchio destinato a servire come mezzo di comunicazione con le forze belligeranti sulla terra o sul mare;</dd>
<dt>b) </dt>
<dd>di utilizzare qualunque impianto di tal genere stabilito da essi, prima della guerra, sul territorio della Potenza neutrale a scopo esclusivamente militare e che non sia stato aperto pel servizio della pubblica corrispondenza.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Sul territorio di una Potenza neutrale non possono essere formati corpi di combattenti, nè aperti uffici d’arruolamento a vantaggio dei belligeranti.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>Una Potenza neutrale non deve tollerare nel suo territorio nessuno degli atti previsti agli articoli 2 a 4.</p>
<p>Essa non è tenuta a punire atti contrari alla neutralità, se non quando siano stati commessi nel suo proprio territorio.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p>Una Potenza neutrale non è responsabile del fatto che singoli individui passino la frontiera per mettersi al servizio di uno dei belligeranti.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p>Una Potenza neutrale non è tenuta ad impedire l’esportazione o il transito, per conto di questo o quel belligerante, di armi, di munizioni, e, in generale, di tutto ciò che può essere utile a un esercito o a una flotta.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p>Una Potenza neutrale non è tenuta a proibire o a restringere l’uso, da parte dei belligeranti, dei cavi telegrafici o telefonici e degli apparecchi di telegrafia senza filo, siano essi di sua proprietà, oppure proprietà di compagnie o di privati.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p>Qualsiasi misura restrittiva o proibitiva presa da una Potenza neutrale rispetto alle materie di cui agli articoli 7 e 8, dovrà essere da essa applicata in modo uniforme ai belligeranti.</p>
<p>La Potenza neutrale invigilerà che lo stesso obbligo sia puntualmente osservato dalle società o dai privati proprietari di cavi telegrafici o telefonici o di apparecchi di telegrafia senza fili.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p>Non può essere considerato come atto ostile il fatto che una Potenza neutrale respinga anche con la forza gli attentati contro la sua neutralità.</p></div></article>
</div></section><section id="chap_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_II">Capitolo II: Dei belligeranti internati e dei feriti curati presso i  <br>neutrali</a><sup><sup><a href="#fn-d6e171" id="fnbck-d6e171">4</a></sup></sup>
</h1>
<div class="footnotes"><p id="fn-d6e171"><sup><a href="#fnbck-d6e171">4</a></sup> Vedi anche gli art. 57 a 60 del R del 29 lug. 1899 concernente le leggi e gli usi della guerra terrestre (<a href="https://fedlex.data.admin.ch/eli/cc/23/261_225_251" target="_blank">RS <b>0.515.111</b></a>) e l’art. 4 della Conv. di Ginevra del 12 ago. 1949 per migliorare la sorte dei feriti e dei malati delle forze armate in campagna (<a href="https://fedlex.data.admin.ch/eli/cc/1951/181_184_180" target="_blank">RS <b>0.518.12</b></a>).</p></div>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p>La Potenza neutrale che riceve nel suo territorio truppe appartenenti agli eserciti belligeranti, le internerà quanto più è possibile lontano dal teatro della guerra.</p>
<p>Essa potrà tenerle in accampamenti e anche rinchiuderle in fortezze o in luoghi adatti a tale scopo.</p>
<p>Essa deciderà se gli ufficiali possano essere lasciati liberi, impegnandosi su parola di non abbandonare il territorio neutrale senza autorizzazione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p>In mancanza di convenzione speciale, la Potenza neutrale fornirà agli internati i viveri, il vestiario ed i soccorsi richiesti dall’umanità.</p>
<p>Le spese cagionate dall’internamento saranno rimborsate alla conclusione della pace.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p>La Potenza neutrale che riceve prigionieri di guerra evasi, li lascerà in libertà. Se essa tollera il loro soggiorno nel suo territorio, può loro assegnare una residenza.</p>
<p>La stessa disposizione è applicabile ai prigionieri di guerra condotti da truppe che si rifugiano sul territorio della Potenza neutrale.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p>Una Potenza neutrale potrà autorizzare il passaggio sul suo territorio dei feriti o malati appartenenti agli eserciti belligeranti, a condizione che i treni che li portano, non trasportino nè personale, nè materiale di guerra. In tal caso, la Potenza neutrale è tenuta a prendere le misure di sicurezza e di controllo necessarie.</p>
<p>I feriti o malati condotti in tali condizioni nel territorio neutrale da uno dei belligeranti, e che appartenessero alla Parte avversaria, dovranno essere custoditi dalla Potenza neutrale in modo che non possano partecipare di nuovo alle operazioni della guerra. Questa Potenza avrà gli stessi doveri rispetto ai feriti o malati dell’altro esercito che le fossero affidati.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable">
<p>La Convenzione di Ginevra<sup><a href="#fn-d6e228" id="fnbck-d6e228">5</a></sup> si applica ai malati e feriti internati nel territorio neutrale.</p>
<div class="footnotes"><p id="fn-d6e228"><sup><a href="#fnbck-d6e228">5</a></sup> [CS <b>11</b> 461. <a href="https://fedlex.data.admin.ch/eli/cc/47/14_15_364" target="_blank">RS <b>0.518.11</b> </a>art. 34]. Ora: le Conv. di Ginevra del 1929 e del 1949 (<a href="https://fedlex.data.admin.ch/eli/cc/47/14_15_364" target="_blank">RS <b>0.518.11</b> </a>e <b></b><a href="https://fedlex.data.admin.ch/eli/cc/1951/181_184_180" target="_blank"><b>0.518.12</b></a>).</p></div>
</div></article>
</div></section><section id="chap_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_III">Capitolo III: Delle persone neutrali</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p>Sono considerati come neutrali i cittadini di uno Stato che non prende parte alla guerra.</p></div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable">
<p>Un neutrale non può prevalersi della sua neutralità:</p>
<dl>
<dt>a) </dt>
<dd>se commette atti ostili contro un belligerante;</dd>
<dt>b) </dt>
<dd>se commette atti in favore di un belligerante, specie se egli presta volontariamente servizio nelle file della forza armata di una delle Parti.</dd>
</dl>
<p>In tal caso il neutrale non sarà trattato più rigorosamente dal belligerante contro cui non abbia osservato la neutralità, di quello che potrebbe esserlo, a ragione dello stesso fatto, un cittadino dell’altro Stato belligerante.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p>Non saranno considerati come atti commessi in favore di uno dei belligeranti, nel senso dell’articolo 17, lettera b:</p>
<dl>
<dt>a) </dt>
<dd>le forniture fatte o i prestiti consentiti a uno dei belligeranti, purchè il fornitore o il mutuante non abiti nè il territorio dell’altra Parte, nè il territorio occupato da essa, e le forniture non provengano da questi territori;</dd>
<dt>b) </dt>
<dd>i servizi resi in materia di polizia o di amministrazione civile.</dd>
</dl>
</div></article>
</div></section><section id="chap_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_IV">Capitolo IV: Del materiale delle strade ferrate</a>
</h1>
<div class="collapseable"><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a>
</h6>
<div class="collapseable">
<p>Il materiale delle strade ferrate proveniente dal territorio di una Potenza neutrale, sia che appartenga ad essa o a società o a persone private, e riconoscibile come tale, non potrà essere requisito e adoperato da un belligerante che nel caso e nella misura in cui lo richieda un’imperiosa necessità. Esso sarà rinviato, il più presto possibile, al paese d’origine.</p>
<p>La Potenza neutrale potrà del pari, in caso di necessità, ritenere e utilizzare fino a debita concorrenza, il materiale proveniente dal territorio della Potenza belligerante.</p>
<p>Un’indennità sarà pagata dall’una e dall’altra Parte, in proporzione del materiale impiegato e della durata dell’impiego.</p>
</div></article></div></section><section id="chap_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_V">Capitolo V: Disposizioni finali</a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b></a>
</h6>
<div class="collapseable"><p>Le disposizioni della presente Convenzione non sono applicabili che tra le Potenze contraenti e soltanto se i belligeranti appartengono tutti alla Convenzione.</p></div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable">
<p>La presente Convenzione sarà ratificata il più presto possibile.</p>
<p>Le ratificazioni saranno depositate all’Aja.</p>
<p>Il primo deposito di ratificazioni sarà accertato da un processo verbale firmato dai rappresentanti delle Potenze che vi prendono parte e dal Ministro degli Affari Esteri dei Paesi Bassi.</p>
<p>I depositi ulteriori di ratificazioni si faranno per mezzo di una notificazione scritta, diretta al Governo dei Paesi Bassi e accompagnata dall’istrumento di ratificazione.</p>
<p>Copia certificata conforme del processo verbale concernente il primo deposito di ratificazioni, delle notificazioni mentovate nel capoverso precedente e degli istrumenti di ratificazione, sarà subito rimessa per cura del Governo dei Paesi Bassi e in via diplomatica alle Potenze invitate alla Seconda Conferenza per la Pace, come pure alle altre Potenze che avranno aderito alla Convenzione. Nei casi previsti dal capoverso precedente, il detto Governo farà loro conoscere in pari tempo il giorno in cui ha ricevuto la notificazione.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p>Le Potenze non firmatarie sono ammesse ad accedere alla presente Convenzione.</p>
<p>La Potenza che desidera accedere notifica per iscritto la sua intenzione al Governo dei Paesi Bassi, inviandogli l’atto di accessione, che sarà depositato nell’archivio del detto Governo.</p>
<p>Questo Governo trasmetterà subito a tutte le altre Potenze copia certificata conforme della notificazione e dell’atto d’accessione, indicando il giorno in cui ha ricevuto la notificazione.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable"><p>La presente Convenzione produrrà effetto, per le Potenze che avranno partecipato al primo deposito di ratificazioni, sessanta giorni dopo la data del processo verbale di questo deposito e, per le Potenze che ratificheranno più tardi o che accederanno, sessanta giorni dopo che la notificazione della loro ratificazione o della loro accessione sarà stata ricevuta dal Governo dei Paesi Bassi.</p></div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b></a>
</h6>
<div class="collapseable">
<p>Ove accada che una delle Potenze contraenti voglia denunziare la presente Convenzione, la denunzia sarà notificata per iscritto al Governo dei Paesi Bassi, che comunicherà subito copia certificata conforme della notificazione a tutte le altre Potenze, indicando loro il giorno in cui l’ha ricevuta.</p>
<p>La denunzia non produrrà i suoi effetti che in confronto della Potenza che l’avrà notificata e un anno dopo che la notificazione sarà pervenuta al Governo dei Paesi Bassi.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b></a>
</h6>
<div class="collapseable">
<p>Un registro tenuto dal Ministero degli Affari Esteri dei Paesi Bassi indicherà la data del deposito di ratificazioni eseguito in virtù dell’articolo 21, capoversi 3 e 4, come pure il giorno in cui saranno state ricevute le notificazioni d’accessione (articolo 22 capoverso 2) o di denunzia (articolo 24 capoverso 1).</p>
<p>Ciascuna Potenza contraente è ammessa a prender conoscenza di tale registro e a domandarne estratti certificati conformi.</p>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i Plenipotenziari hanno munito delle loro firme la presente Convenzione.</p>
<p>Fatto all’Aja, il diciotto ottobre millenovecentosette, in un solo esemplare che rimarrà depositato nell’archivio del Governo dei Paesi Bassi e copie del quale, certificate conformi, saranno rimesse in via diplomatica alle Potenze che sono state invitate alla Seconda Conferenza per la Pace.</p>
<?del-struct abstand18pt><p class=" man-font-style-italic ">(Seguono le firme)</p>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Campo d’applicazione il 6 novembre 2015</a><sup><a href="#fn-d6e374" id="fnbck-d6e374">6</a></sup>
</h1>
<div class="footnotes"><p id="fn-d6e374"><sup><a href="#fnbck-d6e374">6</a></sup> CS <b>11</b> 444; <a href="https://fedlex.data.admin.ch/eli/oc/2015/921" target="_blank">RU <b>2015</b> 5961</a>.  Una versione aggiornata del campo di applicazione è pubblicata sulla piattaforma di pubblicazione del diritto federale «Fedlex» all’indirizzo seguente: <a href="www.fedlex.admin.ch/it/treaty" target="_blank">www.fedlex.admin.ch/it/treaty</a></p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p>Stati partecipanti</p></th>
<th class=" man-text-align-left ">
<p>Ratifica</p>
<p>Adesione (A)</p>
<p>Dichiarazione di successione (S)</p>
</th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p>Austria</p></td>
<td><p>12 novembre</p></td>
<td><p>1918 S</p></td>
<td><p>12 novembre</p></td>
<td><p>1918</p></td>
</tr>
<tr>
<td><p>Belgio</p></td>
<td><p>  8 agosto</p></td>
<td><p>1910</p></td>
<td><p>  7 ottobre</p></td>
<td><p>1910</p></td>
</tr>
<tr>
<td><p>Bielorussia</p></td>
<td><p>  4 giugno</p></td>
<td><p>1962 S</p></td>
<td><p>  4 giugno</p></td>
<td><p>1962</p></td>
</tr>
<tr>
<td><p>Bolivia</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Brasile</p></td>
<td><p>  5 gennaio</p></td>
<td><p>1914</p></td>
<td><p>  6 marzo</p></td>
<td><p>1914</p></td>
</tr>
<tr>
<td><p>Cina</p></td>
<td><p>15 gennaio</p></td>
<td><p>1910</p></td>
<td><p>16 marzo</p></td>
<td><p>1910</p></td>
</tr>
<tr>
<td><p>Cuba</p></td>
<td><p>22 febbraio</p></td>
<td><p>1912</p></td>
<td><p>22 aprile</p></td>
<td><p>1912</p></td>
</tr>
<tr>
<td><p>Danimarca</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>El Salvador</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Etiopia</p></td>
<td><p>  5 agosto</p></td>
<td><p>1935</p></td>
<td><p>  4 ottobre</p></td>
<td><p>1935</p></td>
</tr>
<tr>
<td><p>Finlandia</p></td>
<td><p>10 aprile</p></td>
<td><p>1922 A</p></td>
<td><p>  9 giugno</p></td>
<td><p>1922</p></td>
</tr>
<tr>
<td><p>Francia</p></td>
<td><p>  7 ottobre</p></td>
<td><p>1910</p></td>
<td><p>  6 dicembre</p></td>
<td><p>1910</p></td>
</tr>
<tr>
<td><p>Germania</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Giappone</p></td>
<td><p>13 dicembre</p></td>
<td><p>1911</p></td>
<td><p>11 febbraio</p></td>
<td><p>1912</p></td>
</tr>
<tr>
<td><p>Guatemala</p></td>
<td><p>13 aprile</p></td>
<td><p>1910</p></td>
<td><p>12 giugno</p></td>
<td><p>1910</p></td>
</tr>
<tr>
<td><p>Haiti</p></td>
<td><p>  2 febbraio</p></td>
<td><p>1910</p></td>
<td><p>  3 aprile</p></td>
<td><p>1910</p></td>
</tr>
<tr>
<td><p>Islanda</p></td>
<td><p>  8 dicembre</p></td>
<td><p>1955 S</p></td>
<td><p>17 giugno</p></td>
<td><p>1944</p></td>
</tr>
<tr>
<td><p>Laos</p></td>
<td><p>18 luglio</p></td>
<td><p>1955 S</p></td>
<td><p>18 luglio</p></td>
<td><p>1955</p></td>
</tr>
<tr>
<td><p>Liberia</p></td>
<td><p>  4 febbraio</p></td>
<td><p>1914</p></td>
<td><p>  5 aprile</p></td>
<td><p>1914</p></td>
</tr>
<tr>
<td><p>Lussemburgo</p></td>
<td><p>  5 settembre</p></td>
<td><p>1912</p></td>
<td><p>  4 novembre</p></td>
<td><p>1912</p></td>
</tr>
<tr>
<td><p>Messico</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Nicaragua</p></td>
<td><p>16 dicembre</p></td>
<td><p>1909</p></td>
<td><p>14 febbraio</p></td>
<td><p>1910</p></td>
</tr>
<tr>
<td><p>Norvegia</p></td>
<td><p>19 settembre</p></td>
<td><p>1910</p></td>
<td><p>18 novembre</p></td>
<td><p>1910</p></td>
</tr>
<tr>
<td><p>Paesi Bassi</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>    Aruba</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>    Curaçao</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>    Parte caraibica (Bonaire, <br>    Sant’Eustachio e Saba)</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>    Sint Maarten</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Panama</p></td>
<td><p>11 settembre</p></td>
<td><p>1911</p></td>
<td><p>10 novembre </p></td>
<td><p>1911</p></td>
</tr>
<tr>
<td><p>Polonia </p></td>
<td><p>  7 maggio</p></td>
<td><p>1925</p></td>
<td><p>  6 luglio</p></td>
<td><p>1925</p></td>
</tr>
<tr>
<td><p>Portogallo</p></td>
<td><p>13 aprile</p></td>
<td><p>1911</p></td>
<td><p>12 giugno</p></td>
<td><p>1911</p></td>
</tr>
<tr>
<td><p>Romania</p></td>
<td><p>1° marzo</p></td>
<td><p>1912</p></td>
<td><p>30 aprile</p></td>
<td><p>1912</p></td>
</tr>
<tr>
<td><p>Russia</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Spagna</p></td>
<td><p>18 marzo</p></td>
<td><p>1913</p></td>
<td><p>17 maggio</p></td>
<td><p>1913</p></td>
</tr>
<tr>
<td><p>Stati Uniti</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Svezia</p></td>
<td><p>27 novembre</p></td>
<td><p>1909</p></td>
<td><p>26 gennaio</p></td>
<td><p>1910</p></td>
</tr>
<tr>
<td><p>Svizzera</p></td>
<td><p>12 maggio</p></td>
<td><p>1910</p></td>
<td><p>11 luglio</p></td>
<td><p>1910</p></td>
</tr>
<tr>
<td><p>Thailandia</p></td>
<td><p>12 marzo</p></td>
<td><p>1910</p></td>
<td><p>11 maggio</p></td>
<td><p>1910</p></td>
</tr>
<tr>
<td><p>Ucraina</p></td>
<td><p>29 maggio</p></td>
<td><p>2015 S</p></td>
<td><p>24 agosto</p></td>
<td><p>1991</p></td>
</tr>
<tr>
<td><p>Ungheria</p></td>
<td><p>16 novembre</p></td>
<td><p>1918 S</p></td>
<td><p>16 novembre</p></td>
<td><p>1918</p></td>
</tr>
</table></div>
<p></p>
</div></section></div>
</div></body>
</html>
