<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-26-164_160_160-19100601-it-docx</title>
</head>
<body><div id="lawcontent">
<div id="preface">
<!--0.274.181.362--><p class="srnummer ">0.274.181.362</p>
<p> CS <b>12</b> 305</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Dichiarazione<br>fra la Svizzera e la Germania<br>per la semplificazione delle relazioni<br>in materia d’assistenza giudiziaria</h1>
<p>Data il 30 aprile 1910<br>Entrata in vigore il 1° giugno 1910</p>
<p> (Stato 13  novembre 2001)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Il testo originale è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>In connessione alla Convenzione relativa alla procedura civile firmata all’Aja il 17 luglio 1905<sup><a href="#fn-d6e36" id="fnbck-d6e36">2</a></sup>, è stato conchiuso fra il Consiglio federale svizzero e il Governo dell’Impero Germanico il seguente accordo, nell’intento di semplificare ancora le relazioni in materia d’assistenza giudiziaria.</p>
<div class="footnotes"><p id="fn-d6e36"><sup><a href="#fnbck-d6e36">2</a></sup> <a href="https://fedlex.data.admin.ch/eli/cc/25/421_479_419" target="_blank">RS <b>0.274.11</b></a>. Tra la Svizzera e la Germania sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Conforme alla riserva di cui all’art. 1, cpv. 4, e all’art. 9, cpv. 4, della Convenzione relativa alla procedura civile firmata all’Aja il 17 luglio 1905<sup><a href="#fn-d6e61" id="fnbck-d6e61">3</a></sup>, l’attuale comunicazione diretta fra le autorità giudiziarie della Svizzera e della Germania, concordata mediante le Dichiarazioni del 1°/13 dicembre 1878<sup><a href="#fn-d6e78" id="fnbck-d6e78">4</a></sup>, è mantenuta in tutti i casi nei quali la detta Convenzione regola l’assistenza giudiziaria in materia civile e commerciale per quanto concerne la comunicazione di atti giudiziali e stragiudiziali nonchè l’esecuzione di commissioni rogatorie.<sup><a href="#fn-d6e86" id="fnbck-d6e86">5</a></sup></p>
<div class="footnotes">
<p id="fn-d6e61"><sup><a href="#fnbck-d6e61">3</a></sup> <a href="https://fedlex.data.admin.ch/eli/cc/25/421_479_419" target="_blank">RS <b>0.274.11</b></a>. Tra la Svizzera e la Germania sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p>
<p id="fn-d6e78"><sup><a href="#fnbck-d6e78">4</a></sup> <a href="https://fedlex.data.admin.ch/eli/cc/3/661_624_661" target="_blank">RS <b>0.274.181.361</b></a></p>
<p id="fn-d6e86"><sup><a href="#fnbck-d6e86">5</a></sup> L'autorità giudiziaria tedesca territorialmente competente può essere ricercata in internet al seguente indirizzo: http://www.giustizia.it/giustizia/it/mg_4.wp - Per l'elenco delle autorità svizzere vedi <a href="https://fedlex.data.admin.ch/eli/cc/3/661_624_661" target="_blank">RS <b>0.274.181.361</b></a>.</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>Nella comunicazione diretta, la corrispondenza fra le autorità dei due Stati deve essere redatta nella loro lingua nazionale.</p>
<p>Le disposizioni dell’art. 3 della Convenzione dell’Aja relativa alla procedura civile<sup><a href="#fn-d6e103" id="fnbck-d6e103">6</a></sup> concernenti la redazione o la traduzione degli atti ivi menzionati, restano invariate. Se questi atti non sono accompagnati dalle traduzioni prescritte, l’autorità richiesta se le procurerà a spese dell’autorità richiedente.</p>
<div class="footnotes"><p id="fn-d6e103"><sup><a href="#fnbck-d6e103">6</a></sup> <a href="https://fedlex.data.admin.ch/eli/cc/25/421_479_419" target="_blank">RS <b>0.274.11</b></a>. Tra la Svizzera e la Germania sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>Le disposizioni dell’art. 2, cpv. 2, della presente Dichiarazione sono applicabili agli atti menzionati nell’articolo 19 della Convenzione dell’Aja relativa alla procedura civile<sup><a href="#fn-d6e127" id="fnbck-d6e127">7</a></sup> che devono accompagnare le domande d’<i>exequatur</i>, trasmette in via diplomatica<sup><a href="#fn-d6e142" id="fnbck-d6e142">8</a></sup>,  delle decisioni relative alle spese e agli sborsi.</p>
<p>Conforme alla riserva contenuta nell’art. 19, cpv. 3, della Convenzione, non è necessario far certificare dal più alto funzionario preposto all’amministrazione della giustizia la competenza dell’autorità che emette la dichiarazione accertante che la decisione relativa alle spese e agli sborsi è passata in giudicato, quando essa dichiarazione non abbia bisogno di essere legalizzata secondo il Trattato del 14 febbraio 1907<sup><a href="#fn-d6e149" id="fnbck-d6e149">9</a></sup> concernente la legalizzazione di atti pubblici.</p>
<div class="footnotes">
<p id="fn-d6e127"><sup><a href="#fnbck-d6e127">7</a></sup> <a href="https://fedlex.data.admin.ch/eli/cc/25/421_479_419" target="_blank">RS <b>0.274.11</b></a>. Tra la Svizzera e la Germania è attualmente applicabile la Conv. dell’Aja del 1° mar. 1954 relativa alla procedura civile (parti III a VI art. 17 a 26) (<a href="https://fedlex.data.admin.ch/eli/cc/1957/467_467_485" target="_blank">RS <b>0.274.12</b></a>).</p>
<p id="fn-d6e142"><sup><a href="#fnbck-d6e142">8</a></sup> Correzione della traduzione italiana pubblicata nella RU.</p>
<p id="fn-d6e149"><sup><a href="#fnbck-d6e149">9</a></sup> <a href="https://fedlex.data.admin.ch/eli/cc/23/397_330_389" target="_blank">RS <b>0.172.031.36</b></a></p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>Le spese che, secondo la Convenzione dell’Aja relativa alla procedura civile<sup><a href="#fn-d6e164" id="fnbck-d6e164">10</a></sup>, potranno esser messe in conto, saranno regolate secondo le prescrizioni vigenti nello Stato richiesto per atti consimili in una procedura interna.</p>
<div class="footnotes"><p id="fn-d6e164"><sup><a href="#fnbck-d6e164">10</a></sup> <a href="https://fedlex.data.admin.ch/eli/cc/25/421_479_419" target="_blank">RS <b>0.274.11</b></a>. Tra la Svizzera e la Germania sono attualmente applicabili la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja dei 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>La presente Dichiarazione avrà effetto dal 1° giugno 1910 e resterà in vigore altri sei mesi dopo la denunzia fattane da una o l’altra delle Parti contraenti.</p>
<p>Essa sarà scambiata contro una dichiarazione conforme del Governo dell’Impero Germanico.</p>
<p></p>
<div class="table"><table border="1">
<tr>
<td><p>Berna, 30 aprile 1910.</p></td>
<td><p>In nome del Consiglio federale svizzero,</p></td>
</tr>
<tr>
<td><p></p></td>
<td><p>Il Presidente della Confederazione:<br>Comtesse</p></td>
</tr>
<tr>
<td><p></p></td>
<td><p>Il Cancelliere della Confederazione:<br>Schatzmann</p></td>
</tr>
</table></div>
<p></p>
<p></p>
</div></article></main>
</div></body>
</html>
