<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.515.126 --><p class="srnummer">0.515.126 </p>
<p class="ref"><sup> </sup>CS <b>11</b> 438; FF <b>1909</b> I 1 ediz. ted. 97 ediz. franc.</p>
<p class="absatzkurs man-font-style-italic man-space-before-4">Traduzione</p>
<h1 class="erlasstitel botschafttitel">Convenzione<span class="man-font-weight-normal"><br></span>concernente certe restrizioni<span class="man-font-weight-normal"><br></span>all<span class="man-font-weight-normal">’</span>esercizio del diritto di cattura nella guerra marittima<span class="man-font-weight-normal"><sup><a href="#fn-d7e28" id="fnbck-d7e28">1</a></sup></span>
</h1>
<p class="erlasssubtitel man-space-before-0">Conchiusa all’Aja il 18 ottobre 1907<br>Approvata dall’Assemblea federale il 4 aprile 1910<sup><a href="#fn-d7e46" id="fnbck-d7e46">2</a></sup><br>Istrumento di ratificazione depositato dalla Svizzera il 12 maggio 1910<br>Entrata in vigore per la Svizzera l’11 luglio 1910</p>
<p class="erlassdatum man-space-before-3"> (Stato 6 novembre 2015)</p>
<div class="footnotes">
<p id="fn-d7e28"><sup><a href="#fnbck-d7e28">1</a></sup><sup></sup> Trattasi della XI<sup>a</sup> Conv. conchiusa alla Conferenza per la pace all’Aja, del 1907. L’atto finale di questa Conferenza è pubblicato in <a href="https://fedlex.data.admin.ch/vocabulary/legal-taxonomy/756" target="_blank" data-rs-uri="https://fedlex.data.admin.ch/eli/cc/26/305_271_293" data-rs="0.193.212" data-lang="it">RS <b>0.193.212</b> </a>in fine.</p>
<p id="fn-d7e46"><sup><a href="#fnbck-d7e46">2</a></sup><sup></sup> CS <b>11</b> 217</p>
</div>
</div>
<div id="preamble"><div>
<p class="man-template-autor man-space-before-10">Sua Maestà l’Imperatore di Germania, Re di Prussia; il Presidente degli Stati Uniti d’America; Il Presidente della Repubblica Argentina; Sua Maestà l’Imperatore d’Austria; Re di Boemia, ecc. e Re Apostolico di Ungheria; Sua Maestà il Re dei Belgi; il Presidente della Repubblica di Bolivia; il Presidente della Repubblica degli Stati Uniti del Brasile; Sua Altezza Reale il Principe di Bulgaria; il Presidente della Repubblica del Chilì; il Presidente della Repubblica di Colombia; il Governatore Provvisorio della Repubblica di Cuba; Sua Maestà il Re di Danimarca;<br>il Presidente della Repubblica Dominicana; il Presidente della Repubblica dell’Equatore; Sua Maestà il Re di Spagna; il Presidente della Repubblica<br>Francese; Sua Maestà il Re del Regno Unito di Gran Bretagna e d’Irlanda e dei Territori Britannici al di là dei Mari, Imperatore delle Indie; Sua Maestà il Re degli Elleni; il Presidente della Repubblica di Guatemala; il Presidente della Repubblica di Haiti; Sua Maestà il Re d’Italia; Sua Maestà l’Imperatore del Giappone;<br>Sua Altezza Reale il Granduca di Lussemburgo, Duca di Nassau; il Presidente degli Stati Uniti Messicani; Sua Maestà il Re di Norvegia; il Presidente della Repubblica di Panama; il Presidente della Repubblica del Paraguay; Sua Maestà la Regina dei Paesi Bassi; il Presidente della Repubblica del Perù; Sua Maestà Imperiale lo Scià di Persia; Sua Maestà il Re di Portogallo e degli Algarvi, ecc.; Sua Maestà il Re di Romania; il Presidente della Repubblica del Salvador; Sua Maestà il Re di Serbia; Sua Maestà il Re del Siam; Sua Maestà il Re di Svezia; il Consiglio federale<br>svizzero; Sua Maestà l’Imperatore degli Ottomani; il Presidente della Repubblica Orientale dell’Uruguay; il Presidente degli Stati Uniti del Venezuela,</p>
<p class="absatz man-space-before-4">riconoscendo la necessità di assicurare meglio che per il passato l’equa applicazione del diritto alle relazioni marittime internazionali in tempo di guerra;</p>
<p class="absatz man-space-before-4">stimando che, per conseguire tale scopo, conviene che, abbandonando o conciliando, all’occorrenza, in un interesse comune certe pratiche antiche divergenti, si abbia a codificare, in norme comuni, le garanzie dovute al commercio pacifico e al lavoro inoffensivo, nonchè la condotta delle ostilità per mare; che è necessario stabilire con mutui impegni scritti i principî rimasti finora nel dominio incerto della controversia o lasciati all’arbitrio dei Governi;</p>
<p class="absatz man-space-before-4">che, già ora, un certo numero di norme possono essere poste, senza portar pregiudizio al diritto presentemente in vigore concernente le materie che non vi sono previste;</p>
<p class="absatz man-space-before-4">hanno nominato a Loro Plenipotenziari:</p>
<p class="absatzkurs man-font-style-italic man-space-before-4">(Seguono i nomi dei Plenipotenziari)</p>
<p class="man-template-verb man-space-before-3 man-space-after-18">i quali, dopo aver depositato i loro pieni poteri, trovati in buona e debita forma, hanno convenuto quanto segue:</p>
</div></div>
<main id="maintext"><section id="chap_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_I">Capitolo I:  Della corrispondenza postale</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz man-space-before-4">La corrispondenza postale dei neutrali o dei belligeranti, qualunque sia il suo carattere ufficiale o privato, trovata in mare su di una nave neutrale o nemica, è inviolabile. Se la nave viene sequestrata, la corrispondenza dovrà essere spedita col minore ritardo possibile da chi abbia eseguita la cattura.</p>
<p class="absatz man-space-before-4">Le disposizioni del capoverso precedente non si applicano, nel caso di violazione del blocco, alla corrispondenza che sia destinata o proveniente dal porto bloccato.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz man-space-before-4">L’inviolabilità della corrispondenza postale non sottrae il piroscafo postale neutrale alle leggi e ai costumi di guerra per mare concernenti le navi di commercio neutrali in generale. Tuttavia la visita non deve essere eseguita che in caso di necessità, con tutta la moderazione e la sollecitudine possibile.</p></div></article>
</div></section><section id="chap_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_II">Capitolo II:  Dell’esenzione di cattura per certi battelli</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz man-space-before-4">Sono esenti da cattura i battelli esclusivamente adoperati per la pesca costiera, o per i servizi di piccola navigazione locale, come pure i loro ordigni, gli accessori, gli apparecchi ed il carico.</p>
<p class="absatz man-space-before-4">Tale esenzione cesserà di essere loro applicabile dal momento che essi parteciperanno in un modo qualsiasi alle ostilità.</p>
<p class="absatz man-space-before-4">Gli Stati contraenti si proibiscono di profittare del carattere inoffensivo dei detti battelli per adoperarli ad uno scopo militare conservando ai medesimi la loro apparenza pacifica.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz man-space-before-4">Sono parimente esenti da cattura le navi adoperate per missioni religiose, scientifiche o filantropiche.</p></div></article>
</div></section><section id="chap_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_III">Capitolo III:  Del regime degli equipaggi delle navi di commercio nemiche catturate da un belligerante</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz man-space-before-4">Quando una nave di commercio nemica sia catturata da un belligerante, gli uomini del suo equipaggio che sono cittadini di uno Stato neutrale, non vengono fatti prigionieri di guerra.</p>
<p class="absatz man-space-before-4">Lo stesso dicasi del capitano e degli ufficiali che sono parimente cittadini di uno Stato neutrale, se essi promettono formalmente di non servire su di una nave nemica durante la guerra.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz man-space-before-4">Il capitano, gli ufficiali e i membri dell’equipaggio che sono cittadini dello Stato nemico, non saranno fatti prigionieri di guerra, purchè essi si impegnino, sotto la fede di una promessa formale scritta, a non prestare, finchè durino le ostilità, alcun servizio che abbia rapporto colle operazioni di guerra.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz man-space-before-4">I nomi degli individui lasciati liberi nelle condizioni previste all’articolo 5 capoverso 2, e all’articolo 6 sono notificati dal belligerante che ha eseguito la cattura all’altro belligerante. 2 vietato a quest’ultimo di impiegare scientemente i detti individui.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz man-space-before-4">Le disposizioni dei tre articoli che precedono non si applicano alle navi che prendono parte alle ostilità.</p></div></article>
</div></section><section id="chap_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_IV">Capitolo IV:  Disposizioni finali</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz man-space-before-4">Le disposizioni della presente Convenzione non sono applicabili che tra le Potenze contraenti e soltanto se i belligeranti appartengono tutti alla Convenzione.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz man-space-before-4">La presente Convenzione sarà ratificata il più presto possibile.</p>
<p class="absatz man-space-before-4">Le notificazioni saranno depositate all’Aja.</p>
<p class="absatz man-space-before-4">Il primo deposito di ratificazioni sarà accertato da un processo verbale firmato dai rappresentanti delle Potenze che vi prendono parte e dal Ministero degli Affari Esteri dei Paesi Bassi.</p>
<p class="absatz man-space-before-4">I depositi ulteriori di ratificazioni si faranno per mezzo di una notificazione scritta, diretta al Governo dei Paesi Bassi e accompagnata dall’istrumento di ratificazione.</p>
<p class="absatz man-space-before-4">Copia certificata conforme del verbale concernente il primo deposito di ratificazioni, delle notificazioni mentovate nel capoverso precedente e degli istrumenti di ratificazione, sarà subito rimessa per cura del Governo dei Paesi Bassi e in via diplomatica alle Potenze invitate alla Seconda Conferenza per la Pace, come pure alle altre Potenze che avranno aderito alla Convenzione. Nei casi previsti dal capoverso precedente, il detto Governo farà loro conoscere in pari tempo il giorno in cui ha ricevuto la notificazione.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz man-space-before-4">Le Potenze non firmatarie sono ammesse ad accedere alla presente Convenzione.</p>
<p class="absatz man-space-before-4">La Potenza che desidera accedere notifica per iscritto la sua intenzione al Governo dei Paesi Bassi, inviandogli l’atto di accessione, che sarà depositato nell’archivio del detto Governo.</p>
<p class="absatz man-space-before-4">Questo Governo trasmetterà subito a tutte le altre Potenze copia certificata conforme della notificazione e dell’atto d’accessione, indicando il giorno in cui ha ricevuto la notificazione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p class="absatz man-space-before-4">La presente Convenzione produrrà effetto, per le Potenze che avranno partecipato al primo deposito di ratificazioni, sessanta giorni dopo la data del processo verbale di questo deposito e, per le Potenze che ratificheranno più tardi o che accederanno, sessanta giorni dopo che la notificazione della loro ratificazione o della loro accessione sarà stata ricevuta dal Governo dei Paesi Bassi.</p></div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz man-space-before-4">Ove accada che una Potenza contraente voglia denunziare la presente Convenzione, la denunzia sarà notificata per iscritto al Governo dei Paesi Bassi, che comunicherà subito copia certificata conforme della notificazione a tutte le altre Potenze, indicando loro il giorno in cui l’ha ricevuta.</p>
<p class="absatz man-space-before-4">La denunzia non produrrà i suoi effetti che in confronto della Potenza che l’avrà notificata e un anno dopo che la notificazione sarà pervenuta al Governo dei Paesi Bassi.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p class="absatz man-space-before-4">Un registro tenuto dal Ministero degli Affari Esteri dei Paesi Bassi indicherà la data del deposito di ratificazioni eseguito in virtù dell’articolo 10 capoversi 3 e 4, come pure il giorno in cui saranno state ricevute le notificazioni d’accessione (articolo 11 capoverso 2) o di denunzia (articolo 13 capoverso 1).</p>
<p class="absatz man-space-before-4">Ciascuna Potenza contraente è ammessa a prender notizia di tale registro e a domandarne estratti certificati conformi,</p>
</div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint man-space-before-20 man-space-after-14"><i>In fede di che,</i> i Plenipotenziari hanno munito della loro firma la presente Convenzione.</p>
<p class="absatz man-space-before-4">Fatto all’Aja, il diciotto ottobre mille novecentosette, in un solo esemplare che rimarrà depositato nell’archivio del Governo dei Paesi Bassi e di cui copie certificate conformi, saranno rimesse in via diplomatica alle Potenze che sono state invitate alla Seconda Conferenza per la Pace.</p>
<?del-struct abstand18pt><p class="absatzkurs man-font-style-italic man-space-before-4">(Seguono le firme)</p>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Campo d’applicazione il 6 novembre 2015</a><span class="man-font-weight-normal"><sup><a href="#fn-d7e229" id="fnbck-d7e229">3</a></sup></span>
</h1>
<div class="footnotes"><p id="fn-d7e229"><sup><a href="#fnbck-d7e229">3</a></sup><sup></sup> CS <b>11</b> 438; RU <b>1979</b> 957 e <b>2015</b> 5959.  Una versione aggiornata del campo d’applicazione è pubblicata sulla piattaforma di pubblicazione del diritto federale «Fedlex» all’indirizzo seguente:  <a href="https://www.fedlex.admin.ch/it/treaty" target="_blank">
				www.fedlex.admin.ch/it/treaty
			</a>.</p></div>
<div class="collapseable">
<p></p>
<div class="table"><table border="1">
			
			
			<tr>
				
				
				<th class="man-text-align-left">
					
					<p class="man-template-tab-kpf man-space-before-3 man-space-after-3">Stati partecipanti</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Ratifica<br>Adesione (A)<br>Dichiarazione di successione (S)</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3"></p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3">Entrata in vigore</p>
				</th>
				<th class="man-text-align-left">
					
					<p class="man-template-tab-kpf man-space-before-3 man-space-after-3"></p>
				</th>
			</tr>
			<tr>
				
				
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
				<th class="man-text-align-left">
					
					<p class="tababstandnach"></p>
				</th>
			</tr>
			<tr>
				
				<td>
					
					<p class="man-template-tab-krpr">Austria</p>
				</td>
				<td>
					
					<p class="man-template-tab-krpr">12 novembre</p>
				</td>
				<td>
					
					<p class="man-template-tab-krpr">1918 S</p>
				</td>
				<td>
					
					<p class="man-template-tab-krpr">12 novembre</p>
				</td>
				<td>
					
					<p class="man-template-tab-krpr">1918</p>
				</td>
			</tr>
			<tr>
				
				<td>
					
					<p class="man-template-tab-krpr">Belgio</p>
				</td>
				<td>
					
					<p class="man-template-tab-krpr">  8 agosto</p>
				</td>
				<td>
					
					<p class="man-template-tab-krpr">1910</p>
				</td>
				<td>
					
					<p class="man-template-tab-krpr">  7 ottobre</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Brasile</p>
				</td>
				<td>
					
					<p class="man-template-tab-krpr">  5 gennaio</p>
				</td>
				<td>
					
					<p class="man-template-tab-krpr">1914</p>
				</td>
				<td>
					
					<p class="man-template-tab-krpr">  6 marzo</p>
				</td>
				<td>
					
					<p class="man-template-tab-krpr">1914</p>
				</td>
			</tr>
			<tr>
				
				<td>
					
					<p class="man-template-tab-krpr">Cina</p>
				</td>
				<td>
					
					<p class="man-template-tab-krpr">10 maggio</p>
				</td>
				<td>
					
					<p class="man-template-tab-krpr">1917</p>
				</td>
				<td>
					
					<p class="man-template-tab-krpr">  9 luglio</p>
				</td>
				<td>
					
					<p class="man-template-tab-krpr">1917</p>
				</td>
			</tr>
			<tr>
				
				<td>
					
					<p class="man-template-tab-krpr">Danimarca</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">El Salvador</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Etiopia</p>
				</td>
				<td>
					
					<p class="man-template-tab-krpr">  5 agosto</p>
				</td>
				<td>
					
					<p class="man-template-tab-krpr">1935</p>
				</td>
				<td>
					
					<p class="man-template-tab-krpr">  4 ottobre</p>
				</td>
				<td>
					
					<p class="man-template-tab-krpr">1935</p>
				</td>
			</tr>
			<tr>
				
				<td>
					
					<p class="man-template-tab-krpr">Figi</p>
				</td>
				<td>
					
					<p class="man-template-tab-krpr">  2 aprile</p>
				</td>
				<td>
					
					<p class="man-template-tab-krpr">1973 S</p>
				</td>
				<td>
					
					<p class="man-template-tab-krpr">10 ottobre</p>
				</td>
				<td>
					
					<p class="man-template-tab-krpr">1970</p>
				</td>
			</tr>
			<tr>
				
				<td>
					
					<p class="man-template-tab-krpr">Finlandia</p>
				</td>
				<td>
					
					<p class="man-template-tab-krpr">10 aprile</p>
				</td>
				<td>
					
					<p class="man-template-tab-krpr">1922 A</p>
				</td>
				<td>
					
					<p class="man-template-tab-krpr">  9 giugno</p>
				</td>
				<td>
					
					<p class="man-template-tab-krpr">1922</p>
				</td>
			</tr>
			<tr>
				
				<td>
					
					<p class="man-template-tab-krpr">Francia</p>
				</td>
				<td>
					
					<p class="man-template-tab-krpr">  7 ottobre</p>
				</td>
				<td>
					
					<p class="man-template-tab-krpr">1910 </p>
				</td>
				<td>
					
					<p class="man-template-tab-krpr">  6 dicembre</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Germania</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Giappone</p>
				</td>
				<td>
					
					<p class="man-template-tab-krpr">13 dicembre</p>
				</td>
				<td>
					
					<p class="man-template-tab-krpr">1911</p>
				</td>
				<td>
					
					<p class="man-template-tab-krpr">11 febbraio</p>
				</td>
				<td>
					
					<p class="man-template-tab-krpr">1912</p>
				</td>
			</tr>
			<tr>
				
				<td>
					
					<p class="man-template-tab-krpr">Guatemala</p>
				</td>
				<td>
					
					<p class="man-template-tab-krpr">13 aprile</p>
				</td>
				<td>
					
					<p class="man-template-tab-krpr">1910</p>
				</td>
				<td>
					
					<p class="man-template-tab-krpr">12 giugno</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Haiti</p>
				</td>
				<td>
					
					<p class="man-template-tab-krpr">  2 febbraio</p>
				</td>
				<td>
					
					<p class="man-template-tab-krpr">1910</p>
				</td>
				<td>
					
					<p class="man-template-tab-krpr">  3 aprile</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">India</p>
				</td>
				<td>
					
					<p class="man-template-tab-krpr">29 luglio</p>
				</td>
				<td>
					
					<p class="man-template-tab-krpr">1950 S</p>
				</td>
				<td>
					
					<p class="man-template-tab-krpr">15 agosto</p>
				</td>
				<td>
					
					<p class="man-template-tab-krpr">1947</p>
				</td>
			</tr>
			<tr>
				
				<td>
					
					<p class="man-template-tab-krpr">Islanda</p>
				</td>
				<td>
					
					<p class="man-template-tab-krpr">  8 dicembre</p>
				</td>
				<td>
					
					<p class="man-template-tab-krpr">1955 S</p>
				</td>
				<td>
					
					<p class="man-template-tab-krpr">17 giugno</p>
				</td>
				<td>
					
					<p class="man-template-tab-krpr">1944</p>
				</td>
			</tr>
			<tr>
				
				<td>
					
					<p class="man-template-tab-krpr">Laos</p>
				</td>
				<td>
					
					<p class="man-template-tab-krpr">18 luglio</p>
				</td>
				<td>
					
					<p class="man-template-tab-krpr">1955 S</p>
				</td>
				<td>
					
					<p class="man-template-tab-krpr">18 luglio</p>
				</td>
				<td>
					
					<p class="man-template-tab-krpr">1955</p>
				</td>
			</tr>
			<tr>
				
				<td>
					
					<p class="man-template-tab-krpr">Liberia</p>
				</td>
				<td>
					
					<p class="man-template-tab-krpr">  4 febbraio</p>
				</td>
				<td>
					
					<p class="man-template-tab-krpr">1914</p>
				</td>
				<td>
					
					<p class="man-template-tab-krpr">  5 aprile</p>
				</td>
				<td>
					
					<p class="man-template-tab-krpr">1914</p>
				</td>
			</tr>
			<tr>
				
				<td>
					
					<p class="man-template-tab-krpr">Lussemburgo</p>
				</td>
				<td>
					
					<p class="man-template-tab-krpr">  5 settembre</p>
				</td>
				<td>
					
					<p class="man-template-tab-krpr">1912</p>
				</td>
				<td>
					
					<p class="man-template-tab-krpr">  4 novembre</p>
				</td>
				<td>
					
					<p class="man-template-tab-krpr">1912</p>
				</td>
			</tr>
			<tr>
				
				<td>
					
					<p class="man-template-tab-krpr">Messico</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Nicaragua</p>
				</td>
				<td>
					
					<p class="man-template-tab-krpr">16 dicembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">14 febbraio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Norvegia</p>
				</td>
				<td>
					
					<p class="man-template-tab-krpr">19 settembre</p>
				</td>
				<td>
					
					<p class="man-template-tab-krpr">1910</p>
				</td>
				<td>
					
					<p class="man-template-tab-krpr">18 novembre</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Paesi Bassi</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio </p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">    Aruba</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">    Curaçao</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">    Parte caraibica (Bonaire, <br>    Sant’Eustachio e Saba)</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">    Sint Maarten</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Panama</p>
				</td>
				<td>
					
					<p class="man-template-tab-krpr">11 settembre</p>
				</td>
				<td>
					
					<p class="man-template-tab-krpr">1911</p>
				</td>
				<td>
					
					<p class="man-template-tab-krpr">10 novembre</p>
				</td>
				<td>
					
					<p class="man-template-tab-krpr">1911</p>
				</td>
			</tr>
			<tr>
				
				<td>
					
					<p class="man-template-tab-krpr">Polonia</p>
				</td>
				<td>
					
					<p class="man-template-tab-krpr">31 maggio</p>
				</td>
				<td>
					
					<p class="man-template-tab-krpr">1935</p>
				</td>
				<td>
					
					<p class="man-template-tab-krpr">30 luglio</p>
				</td>
				<td>
					
					<p class="man-template-tab-krpr">1935</p>
				</td>
			</tr>
			<tr>
				
				<td>
					
					<p class="man-template-tab-krpr">Portogallo</p>
				</td>
				<td>
					
					<p class="man-template-tab-krpr">13 aprile</p>
				</td>
				<td>
					
					<p class="man-template-tab-krpr">1911</p>
				</td>
				<td>
					
					<p class="man-template-tab-krpr">12 giugno</p>
				</td>
				<td>
					
					<p class="man-template-tab-krpr">1911</p>
				</td>
			</tr>
			<tr>
				
				<td>
					
					<p class="man-template-tab-krpr">Regno Unito</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Romania</p>
				</td>
				<td>
					
					<p class="man-template-tab-krpr">  1° marzo</p>
				</td>
				<td>
					
					<p class="man-template-tab-krpr">1912</p>
				</td>
				<td>
					
					<p class="man-template-tab-krpr">30 aprile</p>
				</td>
				<td>
					
					<p class="man-template-tab-krpr">1912</p>
				</td>
			</tr>
			<tr>
				
				<td>
					
					<p class="man-template-tab-krpr">Spagna</p>
				</td>
				<td>
					
					<p class="man-template-tab-krpr">18 marzo</p>
				</td>
				<td>
					
					<p class="man-template-tab-krpr">1913</p>
				</td>
				<td>
					
					<p class="man-template-tab-krpr">17 maggio</p>
				</td>
				<td>
					
					<p class="man-template-tab-krpr">1913</p>
				</td>
			</tr>
			<tr>
				
				<td>
					
					<p class="man-template-tab-krpr">Stati Uniti</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Sudafrica</p>
				</td>
				<td>
					
					<p class="man-template-tab-krpr">10 marzo</p>
				</td>
				<td>
					
					<p class="man-template-tab-krpr">1978 S</p>
				</td>
				<td>
					
					<p class="man-template-tab-krpr">31 maggio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Svezia</p>
				</td>
				<td>
					
					<p class="man-template-tab-krpr">27 novembre</p>
				</td>
				<td>
					
					<p class="man-template-tab-krpr">1909</p>
				</td>
				<td>
					
					<p class="man-template-tab-krpr">26 gennaio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Svizzera</p>
				</td>
				<td>
					
					<p class="man-template-tab-krpr">12 maggio</p>
				</td>
				<td>
					
					<p class="man-template-tab-krpr">1910</p>
				</td>
				<td>
					
					<p class="man-template-tab-krpr">11 luglio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Thailandia</p>
				</td>
				<td>
					
					<p class="man-template-tab-krpr">12 marzo</p>
				</td>
				<td>
					
					<p class="man-template-tab-krpr">1910</p>
				</td>
				<td>
					
					<p class="man-template-tab-krpr">11 maggio</p>
				</td>
				<td>
					
					<p class="man-template-tab-krpr">1910</p>
				</td>
			</tr>
			<tr>
				
				<td>
					
					<p class="man-template-tab-krpr">Ungheria</p>
				</td>
				<td>
					
					<p class="man-template-tab-krpr">16 novembre</p>
				</td>
				<td>
					
					<p class="man-template-tab-krpr">1918 S</p>
				</td>
				<td>
					
					<p class="man-template-tab-krpr">16 novembre</p>
				</td>
				<td>
					
					<p class="man-template-tab-krpr">1918</p>
				</td>
			</tr>
			
		</table></div>
<p class="abstand1seite man-space-before-0"></p>
</div></section></div>
</div></body>
</html>
