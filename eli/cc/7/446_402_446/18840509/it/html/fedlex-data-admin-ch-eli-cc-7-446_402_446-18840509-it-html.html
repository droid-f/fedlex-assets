<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-7-446_402_446-18840509-it-docx</title>
</head>
<body><div id="lawcontent">
<div id="preface">
<!--0.811.119.136--><p class="srnummer">0.811.119.136</p>
<p> RS <b>12</b> 420; FF 1884 I 375 ediz. ted. 1884 I 461 ediz. franc.</p>
<p>Traduzione<i><sup><a href="#fn-d1068e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione</h1>
<p>tra la Svizzera e l’Impero Germanico per il reciproco permesso d’esercizio della professione agli esercenti<br>arti salutari domiciliati sui confini</p>
<?del-struct abstand18pt><p>Conchiusa il 29 febbraio 1884<br>Approvata dall’Assemblea federale il 21 marzo 1884<sup><a href="#fn-d1068e32">2</a></sup><br>Ratificazioni scambiate il 10 aprile 1884<br>Entrata in vigore il 9 maggio 1884</p>
<p></p>
<div class="footnotes">
<p id="fn-d1068e15"><sup>1</sup> Il testo originale è pubblicato sotto lo stesso numero nell’ediz. ted. della presente Rac­colta.</p>
<p id="fn-d1068e32"><sup>2</sup> <i>RS <b>7</b> </i><i>446</i></p>
</div>
</div>
<div id="preamble">
<p>Il Consiglio federale della Confederazione Svizzera<br>e<br>Sua Maestà l’Imperatore di Germania, Re di Prussia,</p>
<p>avendo trovato utile di autorizzare reciprocamente i medici, i chirurghi<sup><a href="#fn-d1068e56">3</a></sup>, i veterinari e le levatrici domiciliati presso al confine ad esercitare la loro professione, hanno perciò nominato, per conchiudere a quest’effetto una Convenzione, a plenipoten­ziari:</p>
<p>(Seguono i nomi dei plenipotenziari)</p>
<p>i quali, in base ai poteri stati a loro conferiti, sonosi concertati negli articoli se­guenti:</p>
<div class="footnotes"><p id="fn-d1068e56"><sup>3</sup> In questa Convenzione per chirurghi s'intendono i praticanti la bassa chirurgia (Wundärzte) i quali ora non sono più riconosciuti fra i professanti le arti sanitarie.</p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>I medici, i chirurghi i veterinari e le levatrici di nazionalità germanica che abitano in vicinanza del confine germanico-svizzero, avranno il diritto di esercitare la loro professione anche nelle località svizzere situati in vicinanza di detto confine nella stessa misura come ne hanno la facoltà nella loro patria, riservata la restrizione con­tenuta nel qui seguente art. 2; e così, alle medesime condizioni, i medici, i chirur­ghi, i veterinari e le levatrici della Svizzera che abitano in vicinanza del confine svizzero-germanico, potranno esercitare la loro professione nelle località germaniche situate in vicinanza di detto confine.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable"><p>Le prementovate persone non saranno autorizzate, esercitando la loro professione nel paese vicino, al somministrare direttamente medicine agli ammalati, tranne il caso di imminente pericolo di vita.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>Le persone che a tenore dell'art. 1 esercitano la loro professione nelle località dello Stato limitrofo situate in vicinanza del confine, non sono autorizzate a stanziarvisi in modo duraturo ossia a stabilirvi un domicilio, se non uniformandosi alle leggi vigenti in questo Stato e sottoponendosi nominatamente ad un nuovo esame.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable"><p>Resta ben inteso che i medici, i chirurghi, i veterinari e le levatrici dell’uno dei due paesi che intendono far uso della facoltà loro accordata dall’art. 1 della presente Convenzione, dovranno, nell’esercizio della loro professione nei luoghi dell’altro paese vicini al confine, sottomettersi alle leggi e alle prescrizioni amministrative che ivi sono vigenti in proposito.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable"><p>La presente Convenzione entrerà in vigore dopo venti giorni dalla sua pubblicazione in ambo i paesi, ed ove da parte dell’uno o dell’altro de’ due Governi ne segua dinunzia, la Convenzione cesserà d’avere effetto sei mesi dappoi. La medesima sarà ratificata e lo scambio delle ratifiche seguirà in Berlino tosto che si potrà.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i plenipotenziari l’hanno firmata e vi hanno apposto i loro sigilli.</p>
<p>Fatto in doppio originale a Berlino il 29 febbraio 1884.</p>
<?del-struct abstand18pt><p>(Seguono le firme)</p>
</div></section></main>
</div></body>
</html>
