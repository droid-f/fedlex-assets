<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p><sup><a href="#fn-d7e5" id="fnbck-d7e5">1</a></sup>¶ (Stato 27  luglio 1999)</p>
<p>0.142.111.631.1<br></p>
<!--0.142.111.631.1--><p class="srnummer ">0.142.111.631.1</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e23" id="fnbck-d7e23">2</a></sup></i></p>
<h1 class="erlasstitel botschafttitel ">Accordo</h1>
<h2 class="erlasskurztitel ">tra il Consiglio federale svizzero e il Governo federale<br>austriaco concernente convenzioni complementari intese a regolare<br>le condizioni di domicilio degli attinenti dei due Stati</h2>
<p class="erlasssubtitel ">Conchiuso il 14 settembre 1950</p>
<p class="erlasssubtitel ">Entrato in vigore il 14 settembre 1950</p>
<p class="erlassdatum "> (Stato 27  luglio 1999)</p>
<div class="footnotes">
<p id="fn-d7e5"><sup><a href="#fnbck-d7e5">1</a></sup> <a href="https://fedlex.data.admin.ch/eli/oc/1951/641_639_657" target="_blank">RU <b>1951</b> 657</a></p>
<p id="fn-d7e23"><sup><a href="#fnbck-d7e23">2</a></sup><sup></sup> Il testo originale è pubblicato sotto lo stesso numero nell’ediz. ted. della presente  Raccolta.</p>
</div>
</div>
<div id="preamble"><div>
<p class="absatz ">In applicazione del trattato conchiuso il 7 dicembre 1875<sup><a href="#fn-d7e45" id="fnbck-d7e45">3</a></sup> tra la Confederazione Svizzera e la Monarchia austro-ungarica per regolare i rapporti di domicilio degli attinenti dei due Stati, le cui disposizioni sono state dichiarate applicabili dal trattato conchiuso il 25 maggio 1925<sup><a href="#fn-d7e54" id="fnbck-d7e54">4</a></sup> tra la Svizzera e l’Austria e rimangono in vigore in virtù di un accordo conchiuso tra i Governi svizzero e austriaco<sup><a href="#fn-d7e63" id="fnbck-d7e63">5</a></sup>, il Consiglio federale svizzero e il Governo federale austriaco hanno convenuto quanto segue:</p>
<div class="footnotes">
<p id="fn-d7e45"><sup><a href="#fnbck-d7e45">3</a></sup><sup></sup> <a href="https://fedlex.data.admin.ch/eli/cc/2/148_118_145" target="_blank">RS <b>0.142.111.631</b></a></p>
<p id="fn-d7e54"><sup><a href="#fnbck-d7e54">4</a></sup><sup></sup> <a href="https://fedlex.data.admin.ch/eli/cc/42/170_190_183" target="_blank">RS <b>0.196.116.3</b></a></p>
<p id="fn-d7e63"><sup><a href="#fnbck-d7e63">5</a></sup><sup></sup> <a href="https://fedlex.data.admin.ch/eli/cc/1950/87_87_88" target="_blank">RS <b>0.196.116.32</b> </a>(lett. B n. II 1)</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">I cittadini austriaci hanno diritto, dopo un soggiorno ininterrotto e regolare di cinque anni nella Svizzera, al permesso di domicilio ai sensi dell’articolo 6 della legge federale svizzera del 26 marzo 1931<sup><a href="#fn-d7e82" id="fnbck-d7e82">6</a></sup> concernente la dimora e il domicilio degli stranieri.<sup><a href="#fn-d7e202" id="fnbck-d7e202">7</a></sup> Tale permesso consente loro, senza limitazione di durata e senza condizioni, di soggiornare su tutto il territorio della Svizzera e di esercitare qualsiasi attività professionale, di cambiare occupazione o professione, segnatamente di passare da un’attività dipendente a un’attività indipendente e viceversa, alle stesse condizioni dei cittadini svizzeri. Il libero esercizio di una professione non si estende tuttavia alle professioni riservate unicamente ai cittadini svizzeri conformemente a una prescrizione legale.</p>
<div class="footnotes">
<p id="fn-d7e82"><sup><a href="#fnbck-d7e82">6</a></sup><sup></sup> [CS <b>1</b> 117; <a href="https://fedlex.data.admin.ch/eli/oc/1949/221_225_225" target="_blank">RU <b>1949</b> 225</a>, <b></b><a href="https://fedlex.data.admin.ch/eli/oc/1987/1665_1665_1665" target="_blank"><b>1987 </b>1665</a>, <b></b><a href="https://fedlex.data.admin.ch/eli/oc/1988/332_332_332" target="_blank"><b>1988 </b>332</a>, <b></b><a href="https://fedlex.data.admin.ch/eli/oc/1990/1587_1587_1587" target="_blank"><b>1990 </b>1587 </a>art. 3 cpv. 2, <b></b><a href="https://fedlex.data.admin.ch/eli/oc/1991/362_362_362" target="_blank"><b>1991 </b>362 </a>n. II 11 <a href="https://fedlex.data.admin.ch/eli/oc/1991/1034_1034_1034" target="_blank">1034 </a>n. III, <b></b><a href="https://fedlex.data.admin.ch/eli/oc/1995/146_146_146" target="_blank"><b>1995 </b>146</a>, <b></b><a href="https://fedlex.data.admin.ch/eli/oc/1999/148" target="_blank"><b>1999 </b>1111 </a><a href="https://fedlex.data.admin.ch/eli/oc/1999/356" target="_blank">2253 </a><a href="https://fedlex.data.admin.ch/eli/oc/1999/358" target="_blank">2262 </a>all. n. 1, <b></b><a href="https://fedlex.data.admin.ch/eli/oc/2000/293" target="_blank"><b>2000 </b>1891 </a>n. IV 2, <b></b><a href="https://fedlex.data.admin.ch/eli/oc/2002/139" target="_blank"><b>2002</b> 685 </a>n. I 1 <a href="https://fedlex.data.admin.ch/eli/oc/2002/140" target="_blank">701 </a>n. I 1 <a href="https://fedlex.data.admin.ch/eli/oc/2002/639" target="_blank">3988 </a>all. n. 3, <b></b><a href="https://fedlex.data.admin.ch/eli/oc/2003/674" target="_blank"><b>2003</b> 4557 </a>all. n. II 2, <b></b><a href="https://fedlex.data.admin.ch/eli/oc/2004/200" target="_blank"><b>2004</b> 1633 </a>n. I 1 <a href="https://fedlex.data.admin.ch/eli/oc/2004/715" target="_blank">4655 </a>n. I 1, <b></b><a href="https://fedlex.data.admin.ch/eli/oc/2005/782" target="_blank"><b>2005</b> 5685 </a>all. n. 2, <b></b><a href="https://fedlex.data.admin.ch/eli/oc/2006/178" target="_blank"><b>2006</b> 979 </a>art. 2 n. 1 <a href="https://fedlex.data.admin.ch/eli/oc/2006/301" target="_blank">1931 </a>art. 18 n. 1 <a href="https://fedlex.data.admin.ch/eli/oc/2006/352" target="_blank">2197  </a>all. n. 3 <a href="https://fedlex.data.admin.ch/eli/oc/2006/549" target="_blank">3459 </a>all. n. 1 <a href="https://fedlex.data.admin.ch/eli/oc/2006/727" target="_blank">4745 </a>all. n. 1, <b></b><a href="https://fedlex.data.admin.ch/eli/oc/2007/71" target="_blank"><b>2007</b> 359 </a>all. n. 1. <a href="https://fedlex.data.admin.ch/eli/oc/2007/758" target="_blank">RU <b>2007</b> 5437 </a>all. n. I]. Vedi ora: l'art. 34 della LF del 16 dic. 2005 sugli stranieri (<a href="https://fedlex.data.admin.ch/eli/cc/2007/758" target="_blank">RS <b>142.20</b></a>).</p>
<p id="fn-d7e202"><sup><a href="#fnbck-d7e202">7</a></sup><sup></sup> Nuovo testo del per. giusta il n. 1 dello scambio di lettere del 18 sett. 1997, in vigore dal 1° nov. 1997 (<a href="https://fedlex.data.admin.ch/eli/oc/1999/306" target="_blank">RU <b>1999</b> 1863</a>).</p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">I cittadini svizzeri beneficiano in Austria della libertà di domicilio, non sono sottoposti all’obbligo del visto e hanno diritto, dopo un soggiorno ininterrotto e regolare di cinque anni in Austria, a un «Befreiungsschein» ai sensi delle prescrizioni in vigore sull’occupazione dei lavoratori stranieri.<sup><a href="#fn-d7e220" id="fnbck-d7e220">8</a></sup> L’autorizzazione formale di scegliere e di esercitare un mestiere sarà loro concessa per una durata illimitata, conformemente all’articolo 8 capoverso (2) dell’ordinanza austriaca sui mestieri. Essi avranno in tal modo il diritto di soggiornare su tutto il territorio della Repubblica austriaca e di esercitare qualsiasi attività professionale, di cambiare occupazione o professione, segnatamente di passare da un’attività dipendente a un’attività indipendente e viceversa, alle stesse condizioni dei cittadini austriaci. Il libero esercizio di una professione non si estende tuttavia alle professioni esclusivamente riservate ai cittadini austriaci conformemente a una prescrizione legale.</p>
<div class="footnotes"><p id="fn-d7e220"><sup><a href="#fnbck-d7e220">8</a></sup><sup></sup> Nuovo testo del per. giusta il n. 2 dello scambio di lettere del 18 sett. 1997, in vigore dal 1° nov. 1997 (<a href="https://fedlex.data.admin.ch/eli/oc/1999/306" target="_blank">RU <b>1999</b> 1863</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d7e234" id="fnbck-d7e234">9</a></sup>
</h6>
<div class="collapseable">
<p class="absatz ">I coniugi e i figli di meno di 18 anni beneficiano anch’essi dei diritti e vantaggi menzionati negli articoli 1 e 2, purché vivano nella stessa economia domestica.</p>
<div class="footnotes"><p id="fn-d7e234"><sup><a href="#fnbck-d7e234">9</a></sup><sup></sup>  Nuovo testo giusta il n. 3 dello scambio di lettere del 18 sett. 1997, in vigore dal 1° nov. 1997 (<a href="https://fedlex.data.admin.ch/eli/oc/1999/306" target="_blank">RU <b>1999</b> 1863</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">Il periodo di cinque anni previsto dagli articoli 1 e 2 non è considerato interrotto se lo straniero si assenta temporaneamente dallo Stato di residenza e l’assenza non supera ogni volta sei mesi.<sup><a href="#fn-d7e255" id="fnbck-d7e255">10</a></sup> La durata d’assenza ammessa può essere eccezionalmente prolungata a domanda giustificata da circostanze speciali. Soggiorni temporanei per ragioni quali studio, tirocinio o cura non sono presi in considerazione per il computo del periodo di cinque anni.<sup><a href="#fn-d7e266" id="fnbck-d7e266">11</a></sup></p>
<div class="footnotes">
<p id="fn-d7e255"><sup><a href="#fnbck-d7e255">10</a></sup><sup></sup>  Nuovo testo del per. giusta il n. 4 dello scambio di lettere del 18 sett. 1997, in vigore dal 1° nov. 1997 (<a href="https://fedlex.data.admin.ch/eli/oc/1999/306" target="_blank">RU <b>1999</b> 1863</a>). </p>
<p id="fn-d7e266"><sup><a href="#fnbck-d7e266">11</a></sup><sup></sup>  Per. 3 introdotto dal n. 5 dello scambio di lettere del 18 sett. 1997, in vigore dal 1° nov. 1997 (<a href="https://fedlex.data.admin.ch/eli/oc/1999/306" target="_blank">RU <b>1999</b> 1863</a>).</p>
</div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Il presente accordo non ha effetto sulle prescrizioni legali dei due Stati contraenti concernenti la scadenza e il ritiro dei permessi di domicilio o di soggiorno. La perdita di tali permessi implica la soppressione di tutti gli altri diritti e vantaggi indicati negli articoli 1 e 2.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">I documenti giustificativi relativi ai diritti e vantaggi menzionati negli articoli 1 a 3 possono, per ragioni di controllo, essere limitati nel tempo.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">Il presente accordo entrerà in vigore il giorno della sua firma e avrà effetto fintanto che non sarà stato disdetto mediante preavviso di sei mesi.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint ">Vienna, 14 settembre 1950.</p>
<p></p>
<div class="table layout-table"><table>
<tr>
<td><p class="unterschriften ">Per il<br>Consiglio federale svizzero:</p></td>
<td><p class="unterschriften ">Per il<br>Governo federale austriaco:</p></td>
</tr>
<tr>
<td><p class="unterschriften ">O. Seifert</p></td>
<td><p class="unterschriften ">Gruber</p></td>
</tr>
</table></div>
<p class="unterschriften "></p>
<p class="abstand1seite "></p>
</div></section></main>
</div></body>
</html>
