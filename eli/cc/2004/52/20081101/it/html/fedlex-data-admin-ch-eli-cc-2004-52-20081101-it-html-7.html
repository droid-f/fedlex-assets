<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--414.110.2 --><p class="srnummer ">414.110.2 </p>
<h1 class="erlasstitel botschafttitel ">Regolamento interno<br>del Consiglio dei politecnici federali</h1>
<h2 class="erlasskurztitel ">(Regolamento interno del Consiglio dei PF)</h2>
<p class="erlassdatum ">del 17 dicembre 2003 (Stato 1° novembre 2008)</p>
</div>
<div id="preamble"><div>
<p class="man-template-autor ">Il Consiglio dei PF,</p>
<p class="ingress ">visto l’articolo 25 capoverso 1 lettera h della legge del 4 ottobre 1991<sup><a href="#fn-d7e21" id="fnbck-d7e21">1</a></sup> sui PF,</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Sedute del Consiglio dei PF</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Pianificazione delle sedute</a>
</h6>
<div class="collapseable">
<p class="absatz "><sup>1</sup> Il Consiglio dei PF si riunisce in seduta ordinaria secondo un calendario annuale prestabilito.</p>
<p class="absatz "><sup>2</sup> Se affari urgenti lo richiedono, il presidente può indire una seduta straordinaria di sua iniziativa oppure su proposta di un membro.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Preparazione delle sedute</a>
</h6>
<div class="collapseable">
<p class="absatz "><sup>1</sup> I partecipanti ricevono di norma quattordici giorni prima della seduta:</p>
<dl>
<dt>a. </dt>
<dd>la convocazione indicante l’ora e il luogo della seduta;</dd>
<dt>b. </dt>
<dd>l’ordine del giorno;</dd>
<dt>c. </dt>
<dd>i documenti necessari per la seduta.</dd>
</dl>
<p class="absatz "><sup>2</sup> Il presidente prepara l’ordine del giorno.<sup><a href="#fn-d7e69" id="fnbck-d7e69">2</a></sup> Nell’ordine del giorno sono indicati gli affari pronti per essere sottoposti a discussione e delibera al momento della seduta e le proposte presentate precedentemente.</p>
<p class="absatz "><sup>3</sup> Oltre ai membri del Consiglio dei PF, ricevono i documenti menzionati al capoverso 1:</p>
<dl>
<dt>a. </dt>
<dd>i direttori degli istituti di ricerca;</dd>
<dt>b. </dt>
<dd>i presidenti delle assemblee universitarie; questi ultimi non ricevono tuttavia gli atti concernenti le elezioni dei professori.<sup><a href="#fn-d7e91" id="fnbck-d7e91">3</a></sup>
</dd>
</dl>
<p class="absatz "><sup>4</sup> Il segretario di Stato per l’educazione e la ricerca riceve l’ordine del giorno.<sup><a href="#fn-d7e104" id="fnbck-d7e104">4</a></sup></p>
<p class="absatz "><sup>5</sup> Il presidente può trasmettere documenti delle sedute unicamente ai membri del Consiglio dei PF.<sup><a href="#fn-d7e117" id="fnbck-d7e117">5</a></sup></p>
<p class="absatz "><sup>6</sup> I documenti delle sedute sono segreti.<sup><a href="#fn-d7e130" id="fnbck-d7e130">6</a></sup></p>
<div class="footnotes">
<p id="fn-d7e69"><sup><a href="#fnbck-d7e69">2</a></sup><sup></sup> Nuovo testo giusta il n. I dell’O del Consiglio dei PF del 23 mar. 2005, in vigore dal  1° mag. 2005 (<a href="https://fedlex.data.admin.ch/eli/oc/2005/282" target="_blank">RU <b>2005</b> 1753</a>).</p>
<p id="fn-d7e91"><sup><a href="#fnbck-d7e91">3</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
<p id="fn-d7e104"><sup><a href="#fnbck-d7e104">4</a></sup><sup></sup> Introdotto dal n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
<p id="fn-d7e117"><sup><a href="#fnbck-d7e117">5</a></sup><sup></sup> Introdotto dal n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
<p id="fn-d7e130"><sup><a href="#fnbck-d7e130">6</a></sup><sup></sup> Introdotto dal n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><i><sup><a href="#fn-d7e144" id="fnbck-d7e144">7</a></sup></i><a href="#art_3"> Partecipanti alle sedute</a>
</h6>
<div class="collapseable">
<p class="absatz ">Oltre ai membri del Consiglio dei PF, prendono parte alle sedute:</p>
<dl>
<dt>a. </dt>
<dd>il direttore amministrativo;</dd>
<dt>b. </dt>
<dd>il verbalista;</dd>
<dt>c. </dt>
<dd>il responsabile della comunicazione;</dd>
<dt>d. </dt>
<dd>all’occorrenza: altri collaboratori dello stato maggiore del Consiglio dei PF o esperti esterni.</dd>
</dl>
<div class="footnotes"><p id="fn-d7e144"><sup><a href="#fnbck-d7e144">7</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Diritto di proposta e di voto</a>
</h6>
<div class="collapseable">
<p class="absatz "><sup>1</sup> I membri del Consiglio dei PF hanno diritto di proposta e di voto. Il diritto di voto è personale e non delegabile.</p>
<p class="absatz "><sup>2</sup> Gli altri partecipanti alle sedute hanno voto consultivo.</p>
<p class="absatz "><sup>3</sup> I direttori degli istituti di ricerca non rappresentati in seno al Consiglio del PF e i presidenti delle assemblee universitarie hanno il diritto di presentare proposte per affari riguardanti il loro settore.</p>
</div></article><article id="art_4_a"><a name="a4a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d7e191" id="fnbck-d7e191">8</a></sup><a href="#art_4_a"> Principio di collegialità</a>
</h6>
<div class="collapseable">
<p class="absatz ">Il Consiglio dei PF agisce e decide in modo collegiale.</p>
<div class="footnotes"><p id="fn-d7e191"><sup><a href="#fnbck-d7e191">8</a></sup><sup></sup> Introdotto dal n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article><article id="art_4_b"><a name="a4b"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4_b"><b>Art. 4</b><i>b</i></a><sup><a href="#fn-d7e210" id="fnbck-d7e210">9</a></sup><a href="#art_4_b"><b></b> <b></b>Segreto delle deliberazioni</a>
</h6>
<div class="collapseable">
<p class="absatz "><sup>1</sup> Le sedute del Consiglio dei PF sottostanno al segreto delle deliberazioni.</p>
<p class="absatz "><sup>2</sup> Oltre ai membri del Consiglio dei PF, sono tenuti a osservare il segreto delle deliberazioni i collaboratori dello stato maggiore e gli altri partecipanti alle sedute, nella misura in cui sono stati espressamente invitati a farlo.</p>
<div class="footnotes"><p id="fn-d7e210"><sup><a href="#fnbck-d7e210">9</a></sup><sup></sup> Introdotto dal n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Quorum</a>
</h6>
<div class="collapseable"><p class="absatz ">Il Consiglio dei PF può deliberare se è presente alla seduta almeno la metà dei membri aventi diritto di voto.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Approvazione e modifica dell’ordine del giorno</a>
</h6>
<div class="collapseable">
<p class="absatz "><sup>1</sup> L’ordine del giorno è approvato all’inizio della seduta a maggioranza semplice dei votanti.</p>
<p class="absatz "><sup>2</sup> Le modifiche dell’ordine del giorno oppure lo stralcio di punti da trattare sono possibili in ogni momento se approvati dalla maggioranza semplice dei votanti.</p>
<p class="absatz "><sup>3</sup> L’inserimento di un nuovo punto nell’ordine del giorno è possibile in ogni momento se approvato da due terzi dei membri presenti alla seduta.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Delibera</a>
</h6>
<div class="collapseable">
<p class="absatz "><sup>1</sup> Gli affari di carattere strategico sono di norma inseriti una prima volta nell’ordine del giorno per essere discussi. La decisione è presa in una seduta successiva.</p>
<p class="absatz "><sup>2</sup> Le decisioni in merito a tutti gli affari pronti per essere sottoposti a delibera sono prese in base a una proposta motivata per scritto e a un progetto scritto di dispositivo di decisione. Nel dispositivo di decisione sono anche fornite indicazioni sull’esecuzione.</p>
<p class="absatz "><sup>3</sup> Il Consiglio dei PF decide a maggioranza semplice dei voti espressi. In caso di parità è decisivo il voto del presidente.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Ricusazione</a>
</h6>
<div class="collapseable">
<p class="absatz "><sup>1</sup> Il membro che potrebbe essere prevenuto in un affare si ricusa, segnatamente quando sussiste un rapporto di lavoro, una subordinazione diretta oppure una procedura di vigilanza.</p>
<p class="absatz "><sup>2</sup> Il Consiglio dei PF decide in merito alla ricusazione in assenza della persona in questione.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Verbale</a>
</h6>
<div class="collapseable">
<p class="absatz "><sup>1</sup> Di ogni seduta è tenuto un verbale. In esso è riassunto l’esito delle votazioni e sono riportate testualmente le proposte e le decisioni.</p>
<p class="absatz "><sup>2</sup> Ricevono il verbale:</p>
<dl>
<dt>a. </dt>
<dd>i membri del Consiglio dei PF;</dd>
<dt>b. </dt>
<dd>i direttori degli istituti di ricerca;</dd>
<dt>c. </dt>
<dd>i presidenti delle assemblee universitarie.</dd>
</dl>
<p class="absatz "><sup>3</sup> Il verbale è confidenziale; non può essere consegnato a terzi. Il presidente del Consiglio dei PF trasmette agli stati maggiori delle direzioni dei PF e degli istituti di ricerca un estratto del verbale con le decisioni del Consiglio dei PF (verbale delle decisioni) per uso interno.<sup><a href="#fn-d7e308" id="fnbck-d7e308">10</a></sup></p>
<p class="absatz "><sup>4</sup> In casi speciali, in particolare per motivi di protezione della personalità e dei dati, può essere redatto un verbale separato per i membri del Consiglio dei PF.<sup><a href="#fn-d7e321" id="fnbck-d7e321">11</a></sup></p>
<div class="footnotes">
<p id="fn-d7e308"><sup><a href="#fnbck-d7e308">10</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
<p id="fn-d7e321"><sup><a href="#fnbck-d7e321">11</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Decisione per circolazione degli atti</a>
</h1>
<div class="collapseable"><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz "><sup>1</sup> In casi urgenti il presidente può ordinare che una decisione sia presa mediante circolazione degli atti.<sup><a href="#fn-d7e341" id="fnbck-d7e341">12</a></sup></p>
<p class="absatz "><sup>2</sup> Per essere valide, le decisioni mediante circolazione degli atti devono essere approvate dalla maggioranza dei membri del Consiglio dei PF. In caso di parità è decisivo il voto del presidente.</p>
<p class="absatz "><sup>3</sup> Le decisioni prese per circolazione degli atti sono formalizzate nella successiva seduta del Consiglio dei PF.</p>
<div class="footnotes"><p id="fn-d7e341"><sup><a href="#fnbck-d7e341">12</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Decisioni presidenziali</a>
</h1>
<div class="collapseable"><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz "><sup>1</sup> Sono emesse sotto forma di decisioni presidenziali le decisioni prese dal presidente:</p>
<dl>
<dt>a. </dt>
<dd>in base a una competenza conferitagli espressamente dal diritto vigente;</dd>
<dt>b. </dt>
<dd>in assenza di una norma che deleghi la competenza a un altro organo.</dd>
</dl>
<p class="absatz "><sup>2</sup> Il presidente informa immediatamente per scritto il Consiglio dei PF sulle decisioni presidenziali importanti o vi provvede nella seduta successiva.</p>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Informazione e comunicazione del Consiglio dei PF</a>
</h1>
<div class="collapseable"><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d7e382" id="fnbck-d7e382">13</a></sup>
</h6>
<div class="collapseable">
<p class="absatz "><sup>1</sup> Il Consiglio dei PF è tenuto a comunicare in modo veritiero, oggettivo e trasparente nell’interesse della collettività.</p>
<p class="absatz "><sup>2</sup> L’attività di comunicazione è finalizzata a spiegare le decisioni del Consiglio dei PF e a consolidare la posizione e la reputazione del settore dei PF.</p>
<p class="absatz "><sup>3</sup> L’intera comunicazione del settore dei PF e del Consiglio dei PF rientra nella responsabilità del presidente del Consiglio dei PF. Il presidente o il membro da lui designato del Consiglio dei PF informa su questioni strategiche, in linea con i mandati e le decisioni del Consiglio dei PF.</p>
<p class="absatz "><sup>4</sup> Nell’ambito dell’esame dei singoli affari, il Consiglio dei PF decide in merito alle informazioni da comunicare.</p>
<p class="absatz "><sup>5</sup> Tutte le attività di comunicazione devono avvenire nel rispetto della protezione della personalità e dei dati.</p>
<div class="footnotes"><p id="fn-d7e382"><sup><a href="#fnbck-d7e382">13</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Interfacce con le istituzioni</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d7e414" id="fnbck-d7e414">14</a></sup><a href="#art_13"> Riunioni settoriali</a>
</h6>
<div class="collapseable">
<p class="absatz "><sup>1</sup> Il presidente del Consiglio dei PF indice di norma da due a quattro volte all’anno una riunione settoriale con:</p>
<dl>
<dt>a. </dt>
<dd>i presidenti dei PF;</dd>
<dt>b. </dt>
<dd>i direttori degli istituti di ricerca.</dd>
</dl>
<p class="absatz "><sup>2</sup> Alle riunioni prendono parte senza diritto di voto:</p>
<dl>
<dt>a. </dt>
<dd>il direttore amministrativo;</dd>
<dt>b. </dt>
<dd>il verbalista;</dd>
<dt>c. </dt>
<dd>all’occorrenza: altri collaboratori dei PF, degli istituti di ricerca, dello stato maggiore del Consiglio dei PF ed esperti esterni.</dd>
</dl>
<p class="absatz "><sup>3</sup> Le riunioni settoriali servono alla collaborazione, allo scambio di informazioni e al coordinamento in seno al settore dei PF.</p>
<p class="absatz "><sup>4</sup> Le riunioni settoriali sono dirette dal presidente del Consiglio dei PF.</p>
<p class="absatz "><sup>5</sup> È tenuto un verbale sintetico delle riunioni.</p>
<p class="absatz "><sup>6</sup> Le date delle riunioni settoriali sono fissate tenendo conto del piano delle sedute del Consiglio dei PF.</p>
<div class="footnotes"><p id="fn-d7e414"><sup><a href="#fnbck-d7e414">14</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article><article id="art_13_a"><a name="a13a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13_a"><b>Art. 13</b><i>a</i></a><sup><a href="#fn-d7e466" id="fnbck-d7e466">15</a></sup><a href="#art_13_a"> Conferenza dei direttori</a>
</h6>
<div class="collapseable">
<p class="absatz "><sup>1</sup> I direttori degli istituti di ricerca istituiscono una conferenza.</p>
<p class="absatz "><sup>2</sup> La conferenza si costituisce da sé.</p>
<p class="absatz "><sup>3</sup> La conferenza serve alla collaborazione, allo scambio di informazioni e al coordinamento tra gli istituti di ricerca nonché alla discussione preliminare e allo svolgimento degli affari del Consiglio dei PF.</p>
<div class="footnotes"><p id="fn-d7e466"><sup><a href="#fnbck-d7e466">15</a></sup><sup></sup> Introdotto dal n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a><sup><a href="#fn-d7e491" id="fnbck-d7e491">16</a></sup><a href="#art_14"> Preparazione e attuazione delle decisioni</a>
</h6>
<div class="collapseable">
<p class="absatz "><sup>1</sup> Gli istituti e lo stato maggiore del Consiglio dei PF nominano dei delegati incaricati di coordinare la preparazione e l’attuazione delle decisioni del Consiglio dei PF nel quadro di un gruppo di lavoro.</p>
<p class="absatz "><sup>2</sup> Il presidente del Consiglio dei PF disciplina le modalità di lavoro del gruppo di lavoro e ne sorveglia l’operato.</p>
<p class="absatz "><sup>3</sup> I membri del gruppo di lavoro sono responsabili in seno ai rispettivi istituti e allo stato maggiore del Consiglio dei PF della fornitura tempestiva di informazioni corrette sul piano materiale e formale e dello scambio d’informazioni.</p>
<div class="footnotes"><p id="fn-d7e491"><sup><a href="#fnbck-d7e491">16</a></sup><sup></sup> Nuovo testo giusta il n. I dell’O del Consiglio dei PF del 23 mar. 2005, in vigore dal  1° mag. 2005 (<a href="https://fedlex.data.admin.ch/eli/oc/2005/282" target="_blank">RU <b>2005</b> 1753</a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Compiti e competenze</a>
</h1>
<div class="collapseable">
<article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Presidente</a>
</h6>
<div class="collapseable">
<p class="absatz "><sup>1</sup> Il presidente assicura che il Consiglio dei PF possa esercitare la sua funzione strategica. Egli:</p>
<dl>
<dt>a. </dt>
<dd>è responsabile dell’attuazione della politica e delle decisioni del Consiglio dei PF, a meno che quest’ultimo non disponga diversamente;</dd>
<dt>b. </dt>
<dd>invita periodicamente i presidenti dei PF e i direttori degli istituti di ricerca a colloqui personali per discutere dello sviluppo strategico dei rispettivi istituti;</dd>
<dt>c. </dt>
<dd>rappresenta il settore dei PF e il Consiglio dei PF nei confronti di terzi;</dd>
<dt>d. </dt>
<dd>esercita la vigilanza finanziaria sul settore dei PF;</dd>
<dt>e. </dt>
<dd>è responsabile della preparazione e dell’esecuzione delle decisioni in merito all’assegnazione dei fondi agli istituti del settore dei PF;</dd>
<dt>f. </dt>
<dd>evade con una decisione presidenziale o una lettera i ricorsi indirizzati all’autorità di vigilanza, a meno che si imponga una trattazione da parte del Consiglio dei PF;</dd>
<dt>g. </dt>
<dd>è responsabile dell’esecuzione dell’ordinanza del 15 marzo 2001<sup><a href="#fn-d7e547" id="fnbck-d7e547">17</a></sup> sul personale del settore dei PF nei confronti dei collaboratori del Consiglio dei PF, conformemente all’articolo 2 della medesima;</dd>
<dt>h. </dt>
<dd>decide in merito a tutti gli affari del Consiglio dei PF che, in base alla legge e alle ordinanze, non sono di competenza di un altro organo.<sup><a href="#fn-d7e560" id="fnbck-d7e560">18</a></sup>
</dd>
</dl>
<p class="absatz "><sup>2</sup> Il presidente informa il Consiglio dei PF sulle decisioni importanti al più tardi nella seduta successiva.</p>
<div class="footnotes">
<p id="fn-d7e547"><sup><a href="#fnbck-d7e547">17</a></sup><sup></sup> <a href="https://fedlex.data.admin.ch/eli/cc/2001/279" target="_blank">RS <b>172.220.113</b></a></p>
<p id="fn-d7e560"><sup><a href="#fnbck-d7e560">18</a></sup><sup></sup> Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p>
</div>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Vicepresidente</a>
</h6>
<div class="collapseable">
<p class="absatz ">Il vicepresidente:</p>
<dl>
<dt>a. </dt>
<dd>rappresenta il presidente del Consiglio dei PF;</dd>
<dt>b. </dt>
<dd>assiste il presidente nell’adempimento dei suoi compiti;</dd>
<dt>c. </dt>
<dd>sbriga gli affari che gli sono assegnati.</dd>
</dl>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><a href="#fn-d7e594" id="fnbck-d7e594">19</a></sup><a href="#art_17"> Dialogo con le direzioni dei PF e degli istituti di ricerca</a>
</h6>
<div class="collapseable">
<p class="absatz "><sup>1</sup> Ogni anno i membri del Consiglio dei PF discutono con le direzioni dei PF e degli istituti di ricerca lo stato della situazione (dialogo).</p>
<p class="absatz "><sup>2</sup> Nel quadro del controllo strategico, il dialogo serve in particolare a:</p>
<dl>
<dt>a. </dt>
<dd>permettere ai PF e agli istituti di ricerca di riferire sullo stato di raggiungimento degli obiettivi stabiliti nell’accordo sugli obiettivi;</dd>
<dt>b. </dt>
<dd>garantire uno scambio aperto di informazioni e di opinioni su temi e problemi d’attualità e sulle strategie di sviluppo.</dd>
</dl>
<p class="absatz "><sup>3</sup> La partecipazione al dialogo è aperta a tutti i membri del Consiglio dei PF.</p>
<p class="absatz "><sup>4</sup> Il presidente del Consiglio dei PF organizza il dialogo e designa i membri dello stato maggiore che vi partecipano.</p>
<div class="footnotes"><p id="fn-d7e594"><sup><a href="#fnbck-d7e594">19</a></sup><sup></sup> Abrogato dal n. I dell’O del Consiglio dei PF del 23 mar. 2005 (<a href="https://fedlex.data.admin.ch/eli/oc/2005/282" target="_blank">RU <b>2005</b> 1753</a>).  Nuovo testo giusta il n. I dell’O del Consiglio dei PF del 24 set. 2008, in vigore dal  1° nov. 2008 (<a href="https://fedlex.data.admin.ch/eli/oc/2008/643" target="_blank">RU <b>2008</b> 4613</a>).</p></div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Comitati del Consiglio dei PF</a>
</h1>
<div class="collapseable"><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable"><p class="absatz ">Per compiti specifici il Consiglio dei PF istituisce comitati.</p></div></article></div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Disposizioni finali</a>
</h1>
<div class="collapseable">
<article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Diritto previgente: abrogazione</a>
</h6>
<div class="collapseable">
<p class="absatz ">Il regolamento interno del Consiglio dei PF del 25 gennaio 2001<sup><a href="#fn-d7e650" id="fnbck-d7e650">20</a></sup> è abrogato.</p>
<div class="footnotes"><p id="fn-d7e650"><sup><a href="#fnbck-d7e650">20</a></sup><sup></sup> [<a href="https://fedlex.data.admin.ch/eli/oc/2001/164" target="_blank">RU<b> 2001 </b>1073</a>,<b> </b><a href="https://fedlex.data.admin.ch/eli/oc/2002/38" target="_blank"><b>2002 </b>205 </a><a href="https://fedlex.data.admin.ch/eli/oc/2002/640" target="_blank">4000</a>]</p></div>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Entrata in vigore</a>
</h6>
<div class="collapseable">
<p class="absatz ">Il presente regolamento interno entra in vigore il 1° febbraio 2004.</p>
<p class="abstand1seite "></p>
</div></article>
</div></section></main>
</div></body>
</html>
