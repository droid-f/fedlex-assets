<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2004-561-20040501-it-docx-1</title>
</head>
<body><div id="lawcontent">
<div id="preface">
<!--0.132.349.16 --><p class="srnummer ">0.132.349.16 </p>
<p> R<b>U 200</b>4 3943; F<b>F 20</b>02 3851</p>
<p class=" man-font-style-italic ">Traduzione<i><sup><a href="#fn-d6e16" id="fnbck-d6e16">1</a></sup></i></p>
<h1 class="erlasstitel botschafttitel ">Convenzione</h1>
<h2 class="erlasskurztitel ">tra la Confederazione Svizzera e la Repubblica francese<br>concernente le rettifiche del confine tra il Cantone di Ginevra<br>e i Dipartimenti dell’Ain e dell’Alta Savoia</h2>
<p>Conclusa il 18 gennaio 2002<br>Approvata dall’Assemblea federale il 13 dicembre 2002<sup><a href="#fn-d6e32" id="fnbck-d6e32">2</a></sup><br>Ratificata con strumenti depositati dalla Svizzera l’8 luglio 2003<br>Entrata in vigore il 1° maggio 2004</p>
<p> (Stato 1° maggio 2004)</p>
<div class="footnotes">
<p id="fn-d6e16"><sup><a href="#fnbck-d6e16">1</a></sup> Il testo originale francese è pubblicato sotto lo stesso numero nell’ediz. franc.  della presente Raccolta.</p>
<p id="fn-d6e32"><sup><a href="#fnbck-d6e32">2</a></sup> <a href="https://fedlex.data.admin.ch/eli/oc/2004/560" target="_blank">RU <b>2004 </b>3941</a></p>
</div>
</div>
<div id="preamble">
<p>Il Consiglio federale svizzero<br>e<br>il Presidente della Repubblica francese,</p>
<p>animati dal desiderio di rettificare il confine dei due Stati, </p>
<p>hanno convenuto le seguenti disposizioni:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  Il confine è rettificato nei settori seguenti:</p>
<dl>
<dt>a) </dt>
<dd>all’altezza del ruscello dell’Ecraz, tra i termini di confine 130 e 133, Cantone di Ginevra, Comune di Satigny e il Dipartimento dell’Ain, Comune di Saint-Genis-Pouilly, per una superficie di 1060 m<sup>2</sup>, conformemente all’allegato 1;</dd>
<dt>b) </dt>
<dd>all’altezza dei boschi di Bois de Chancy, tra i termini di confine 10 e 25, Cantone di Ginevra, Comune di Chancy e il Dipartimento dell’Alta Savoia, Comuni di Viry e Valleiry, per una superficie di 2842 m<sup>2</sup>, conformemente all’allegato 2;</dd>
<dt>c) </dt>
<dd>lungo la strada che collega Soral a Viry, tra i termini di confine 31 e 35, Cantone di Ginevra, Comune di Soral e il Dipartimento dell’Alta Savoia, Comune di Viry, per una superficie di 1326 m<sup>2</sup>, conformemente all’allegato 3;</dd>
<dt>d) </dt>
<dd>all’altezza del ruscello Le Chambet, tra i termini di confine 188 e 194, Cantone di Ginevra, Comune di Jussy e il Dipartimento dell’Alta Savoia, Comune di Veigy-Foncenex, per una superficie di 350 m<sup>2</sup>, conformemente all’allegato 4.</dd>
</dl>
<p>2.  Gli allegati da 1 a 4 sono parte integrante della presente Convenzione<sup><a href="#fn-d6e92" id="fnbck-d6e92">3</a></sup>.</p>
<p>3.  Sono fatte salve le modifiche di lieve importanza che risultassero dall’apposizione dei termini del confine rettificato.</p>
<div class="footnotes"><p id="fn-d6e92"><sup><a href="#fnbck-d6e92">3</a></sup> Gli all. alla presente Conv. non sono pubblicati nella RU. Possono essere consultati presso il DFAE, Direzione del diritto internazionale pubblico, Bundesgasse 18,  <i>3003 </i>Berna.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  A decorrere dall’entrata in vigore della presente Convenzione, i delegati permanenti all’apposizione dei termini del confine franco-svizzero sono incaricati di procedere, per quanto concerne i settori definiti nell’articolo 1:</p>
<dl>
<dt>a) </dt>
<dd>all’apposizione e alla misurazione dei termini del confine;</dd>
<dt>b) </dt>
<dd>all’allestimento di tabelle, piani e descrizioni del confine.</dd>
</dl>
<p>2.  Non appena ultimati i lavori, un verbale con tabelle, piani e descrizioni del nuovo tracciato, comprovanti l’esecuzione della presente Convenzione, è allegato quale parte integrante alla presente Convenzione.</p>
<p>3.  I costi relativi all’esecuzione di detti lavori sono ripartiti per metà tra i due Stati.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Le disposizioni che precedono abrogano disposizioni antecedenti relative ai settori interessati incluse nei verbali preesistenti.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>La presente Convenzione entra in vigore il primo giorno del secondo mese successivo alla data di ricezione dell’ultimo strumento di ratifica.</p>
<p>Fatto a Berna, il 18 gennaio 2002, in duplice esemplare in lingua francese.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:</p>
<p>Kurt Höchner</p>
</td>
<td>
<p>Per il<br>Presidente della Repubblica francese:</p>
<p>Philippe Jeantaud</p>
</td>
</tr></table></div>
</div></article></main>
</div></body>
</html>
