<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.814.326 --><p class="srnummer ">0.814.326 </p>
<p class="ref "> RU <b>2004</b> 1191; FF <b>2000</b> 2733 </p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e16" id="fnbck-d7e16">1</a></sup></i></p>
<h1 class="erlasstitel botschafttitel ">Protocollo<br>della Convenzione del 1979 sull’inquinamento <br>atmosferico attraverso le frontiere a lunga distanza, <br>relativo ai metalli pesanti</h1>
<p class="erlasssubtitel ">Concluso a Aarhus il 24 giugno 1998<br>Approvato dall’Assemblea federale il 19 settembre 2000<sup><sup><a href="#fn-d7e35" id="fnbck-d7e35">2</a></sup></sup></p>
<p class="erlasssubtitel ">Strumento di ratifica depositato dalla Svizzera il 14 novembre 2000<br>Entrato in vigore per la Svizzera il 29 dicembre 2003</p>
<p class="erlassdatum "> (Stato 10  maggio 2017)</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> Dal testo originale francese.</p>
<p id="fn-d7e35"><sup><a href="#fnbck-d7e35">2</a></sup><sup></sup> <a href="https://fedlex.data.admin.ch/eli/oc/2004/140" target="_blank">RU <b>2004</b> 1189</a></p>
</div>
</div>
<div id="preamble">
<p class="man-template-autor ">Le Parti,</p>
<p class="absatz ">determinate ad applicare la Convenzione sull’inquinamento atmosferico attraverso le frontiere a lunga distanza<sup><a href="#fn-d7e55" id="fnbck-d7e55">3</a></sup>;</p>
<p class="absatz ">preoccupate per il fatto che le emissioni di alcuni metalli pesanti sono trasportate al di là delle frontiere nazionali e possano causare danni ai principali ecosistemi rilevanti per l’ambiente e l’economia, ed avere effetti nocivi per la salute;</p>
<p class="absatz ">considerando che la combustione ed i procedimenti industriali sono le principali fonti antropiche di emissioni di metalli pesanti nell’atmosfera;</p>
<p class="absatz ">riconoscendo che i metalli pesanti sono costituenti naturali della crosta terrestre e che molti metalli pesanti, in alcune forme e concentrazioni appropriate, sono indispensabili per la vita;</p>
<p class="absatz ">in considerazione dei dati scientifici e tecnici esistenti sulle emissioni, i processi geochimici, il trasporto nell’atmosfera e gli effetti sulla salute e l’ambiente dei metalli pesanti nonché sulle tecnologie anti-inquinamento ed il loro costo;</p>
<p class="absatz ">essendo a conoscenza del fatto che sono disponibili tecnologie e metodi di gestione per ridurre l’inquinamento atmosferico dovuto alle emissioni di metalli pesanti;</p>
<p class="absatz ">consapevoli che i Paesi della regione della Commissione economica delle Nazioni Unite per l’Europa (CEE-ONU) hanno condizioni economiche diverse e che in alcuni Paesi l’economia è in transizione;</p>
<p class="absatz ">determinate a prendere provvedimenti per anticipare, prevenire o ridurre al minimo le emissioni di alcuni metalli pesanti e dei loro composti, tenendo conto dell’applicazione della procedura basata sul principio di precauzione, come definita nel Principio 15 della Dichiarazione di Rio sull’ambiente e lo sviluppo;</p>
<p class="absatz ">ribadendo che gli Stati, in conformità allo Statuto delle Nazioni Unite<sup><a href="#fn-d7e80" id="fnbck-d7e80">4</a></sup> ed ai principi del diritto internazionale, hanno il diritto sovrano di sfruttare le loro risorse secondo le loro politiche in materia d’ambiente e di sviluppo, ed il dovere di fare in modo che le attività esercitate nei limiti della loro giurisdizione o sotto il loro controllo non causino danni all’ambiente in altri Stati o in regioni che non dipendono dalla giurisdizione nazionale;</p>
<p class="absatz ">consapevoli del fatto che le misure adottate per lottare contro le emissioni di metalli pesanti contribuirebbero altresì alla protezione dell’ambiente e della salute al di fuori della regione della CEE-ONU, ivi compreso nell’Artico e nelle acque internazionali;</p>
<p class="absatz ">notando che la riduzione delle emissioni di particolari metalli pesanti può anche contribuire alla riduzione delle emissioni di altri inquinanti;</p>
<p class="absatz ">essendo a conoscenza del fatto che nuovi e più efficaci provvedimenti potranno essere necessari per lottare contro le emissioni di alcuni metalli pesanti e ridurle, e che, ad esempio, gli studi concernenti gli effetti potranno servire di base per l’applicazione di nuove misure;</p>
<p class="absatz ">rilevando l’importante contributo del settore privato e non governativo destinato a migliorare la conoscenza degli effetti legati ai metalli pesanti, delle soluzioni di sostituzione e delle tecnologie anti-inquinamento disponibili, nonché gli sforzi che tali settori dispiegano per contribuire a ridurre le emissioni di metalli pesanti;</p>
<p class="absatz ">tenendo conto delle attività consacrate alla lotta contro i metalli pesanti a livello nazionale e nelle istanze internazionali,</p>
<p class="man-template-verb ">hanno convenuto quanto segue:</p>
<div class="footnotes">
<p id="fn-d7e55"><sup><a href="#fnbck-d7e55">3</a></sup><sup></sup> <a href="https://fedlex.data.admin.ch/eli/cc/1983/887_887_887" target="_blank">RS <b>0.814.32</b></a></p>
<p id="fn-d7e80"><sup><a href="#fnbck-d7e80">4</a></sup><sup></sup> <a href="https://fedlex.data.admin.ch/eli/cc/2003/160" target="_blank">RS <b>0.120</b></a></p>
</div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni</a>
</h6>
<div class="collapseable">
<p class="absatz ">Ai fini del presente Protocollo:</p>
<p class="absatz ">1.  Per «Convenzione» s’intende la Convenzione sull’inquinamento atmosferico attraverso le frontiere a lunga distanza, adottata a Ginevra il 13 novembre 1979<sup><a href="#fn-d7e113" id="fnbck-d7e113">5</a></sup>.</p>
<p class="absatz ">2.  Per «EMEP» s’intende il Programma concertato di sorveglianza continua e di valutazione del trasporto a lunga distanza degli inquinanti atmosferici in Europa.</p>
<p class="absatz ">3.  Per «Organo esecutivo» s’intende l’organo esecutivo della Convenzione, costituito in attuazione del paragrafo uno dell’articolo 10 della Convenzione.</p>
<p class="absatz ">4.  Per «Commissione» s’intende la Commissione economica delle Nazioni Unite per l’Europa.</p>
<p class="absatz ">5.  Per «Parti» salvo che il contesto si opponga a tale interpretazione, s’intendono le «Parti» al presente Protocollo.</p>
<p class="absatz ">6.  Per «zona geografica delle attività dell’EMEP» s’intende la zona definita al paragrafo 4 dell’articolo primo del Protocollo alla Convenzione del 1979 sull’inquinamento atmosferico attraverso le frontiere a lunga distanza, relativo al finanziamento a lungo termine del Programma concertato di sorveglianza continua e di valutazione del trasporto a lunga distanza degli inquinanti atmosferici in Europa (EMEP), adottato a Ginevra il 28 settembre 1984<sup><a href="#fn-d7e132" id="fnbck-d7e132">6</a></sup>.</p>
<p class="absatz ">7.  Per «metalli pesanti» s’intendono i metalli o, in alcuni casi, i metalloidi i quali sono stabili ed hanno una massa volumetrica superiore a 4,5 g/cm3 ed i loro composti.</p>
<p class="absatz ">8.  Per «emissione» s’intende uno scarico nell’atmosfera da una fonte precisa o diffusa.</p>
<p class="absatz ">9.  Per «fonte fissa» s’intende ogni fabbricato, struttura, dispositivo, impianto o attrezzatura fissa che emette o può emettere direttamente o indirettamente nell’atmosfera uno dei metalli pesanti enumerati all’annesso I.</p>
<p class="absatz ">10.  Per «fonte fissa nuova», s’intende ogni fonte fissa che s’inizia a costruire o che s’intraprende di modificare sostanzialmente, allo scadere di un termine di due anni, decorrente dalla data d’entrata in vigore:</p>
<dl>
<dt>i) </dt>
<dd>del presente Protocollo, oppure</dd>
<dt>ii) </dt>
<dd>di un emendamento dell’annesso I o II, qualora la fonte fissa rientri nell’ambito delle disposizioni del presente Protocollo in forza unicamente di detto emendamento. Spetta alle autorità nazionali competenti determinare se una modifica è sostanziale o meno, in considerazione di fattori come i vantaggi che questa modifica presenta per l’ambiente.</dd>
</dl>
<p class="absatz ">11.  Per «categoria di grandi fonti fisse» s’intende ogni categoria di fonti fisse di cui all’annesso II, il cui contributo è di almeno l’uno per cento in totale delle emissioni di uno dei metalli pesanti enumerati all’annesso I provenienti dalle fonti fisse di una Parte, per l’anno di riferimento stabilito in conformità all’annesso I.</p>
<div class="footnotes">
<p id="fn-d7e113"><sup><a href="#fnbck-d7e113">5</a></sup><sup></sup> <a href="https://fedlex.data.admin.ch/eli/cc/1983/887_887_887" target="_blank">RS <b>0.814.32</b></a></p>
<p id="fn-d7e132"><sup><a href="#fnbck-d7e132">6</a></sup><sup></sup> <a href="https://fedlex.data.admin.ch/eli/cc/1988/867_867_867" target="_blank">RS <b>0.814.322</b></a></p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Oggetto</a>
</h6>
<div class="collapseable"><p class="absatz ">Il presente Protocollo ha come oggetto di lottare contro le emissioni di metalli pesanti imputabili alle attività antropiche trasportate nell’atmosfera al di là delle frontiere su lunghe distanze, e che rischiano di produrre effetti dannosi rilevanti per la salute o l’ambiente in conformità alle disposizioni dei seguenti articoli.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obblighi fondamentali</a>
</h6>
<div class="collapseable">
<p class="absatz ">1.  Ciascuna Parte riduce le proprie emissioni annue totali nell’atmosfera di ogni metallo pesante enumerato all’annesso I, rispetto al livello di emissioni nell’anno di riferimento stabilito in conformità al presente annesso, prendendo provvedimenti efficaci adattati alla sua particolare situazione.</p>
<p class="absatz ">2.  Ciascuna Parte applica, non oltre i termini specificati all’annesso IV:</p>
<dl>
<dt>a) </dt>
<dd>le migliori tecnologie disponibili in considerazione dell’annesso III, per ciascuna fonte fissa che entra a far parte di una categoria di grandi fonti fisse, per la quale le migliori tecnologie disponibili sono definite all’annesso III;</dd>
<dt>b) </dt>
<dd>i valori limite specificati all’annesso V per ogni nuova fonte fissa che entra a far parte di una categoria di grandi fonti fisse. Oppure, ogni Parte può applicare altre strategie di riduzione delle emissioni che danno luogo complessivamente a livelli d’emissione equivalenti;</dd>
<dt>c) </dt>
<dd>le migliori tecnologie disponibili, in considerazione dell’annesso III, per ogni fonte fissa esistente che entra a far parte di una categoria di grandi fonti fisse, per la quale le migliori tecnologie disponibili sono definite all’annesso III. Oppure, ogni Parte può applicare altre strategie di riduzione delle emissioni, che producono nell’insieme equivalenti decurtazioni delle emissioni;</dd>
<dt>d) </dt>
<dd>i valori limite specificati all’annesso V per ogni nuova fonte fissa esistente che entra a far parte di una categoria di grandi fonti fisse, nella misura in cui ciò è tecnicamente ed economicamente possibile. Oppure, ogni Parte può applicare altre strategie di riduzione delle emissioni, che producono nell’insieme equivalenti decurtazioni delle emissioni.</dd>
</dl>
<p class="absatz ">3.  Ciascuna Parte applica, per quanto riguarda i prodotti, misure di regolamentazione conformi alle condizioni, e nei termini specificati all’annesso VI.</p>
<p class="absatz ">4.  Ciascuna Parte dovrebbe studiare la possibilità di applicare, per quanto riguarda i prodotti, misure di gestione supplementari, in considerazione dell’annesso VII.</p>
<p class="absatz ">5.  Ciascuna Parte compila ed aggiorna gli inventari delle emissioni di metalli pesanti enumerati all’annesso I, utilizzando come minimo i metodi specificati dall’Organo direttivo dell’EMEP, se detta parte è situata nella zona geografica delle attività dell’EMEP, oppure ispirandosi ai metodi elaborati nell’ambito del programma di lavoro dell’Organo esecutivo, se essa è situata di fuori di questa zona.</p>
<p class="absatz ">6.  Ogni Parte che dopo aver applicato i paragrafi 2 e 3 di cui sopra non riesce ad adeguarsi alle disposizioni del paragrafo 1 di cui sopra per uno dei metalli pesanti enumerati all’annesso I, è esonerata dagli obblighi che ha contratto a titolo del paragrafo 1 di cui sopra per tale metallo pesante.</p>
<p class="absatz ">7.  Ogni Parte la cui superficie totale è superiore a 6 milioni di km<sup>2</sup> è esonerata dagli obblighi che ha stipulato a titolo dei capoversi b), c) e d) del paragrafo 2 di cui sopra, se può dimostrare che al massimo otto anni dopo la data di entrata in vigore del presente Protocollo, essa avrà ridotto il totale delle sue emissioni annuali di ciascun metallo pesante enumerato all’annesso I, proveniente dalle categorie di fonti specificate all’annesso II, di almeno il 50 per cento rispetto al livello delle emissioni provenienti da tali categorie nel corso dell’anno di riferimento fissato in conformità all’annesso I. Ogni Parte che intende avvalersi di questo paragrafo deve precisarlo nel momento in cui firma il presente Protocollo o vi aderisce.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Scambio d’informazioni e di tecnologia</a>
</h6>
<div class="collapseable">
<p class="absatz ">1.  Le Parti in conformità alle loro leggi, regolamentazioni e prassi agevolano lo scambio di tecnologie e di tecniche volte a ridurre le emissioni di metalli pesanti, in modo particolare ma non a titolo esclusivo, gli scambi atti a favorire l’elaborazione di misure di gestione di prodotti e l’applicazione delle migliori tecniche disponibili, e prendendo cura di promuovere:</p>
<dl>
<dt>a) </dt>
<dd>lo scambio commerciale di tecnologie disponibili;</dd>
<dt>b) </dt>
<dd>i contatti diretti e la cooperazione nel settore industriale, ivi incluse le coimprese;</dd>
<dt>c) </dt>
<dd>lo scambio d’informazioni e di dati d’esperienza;</dd>
<dt>d) </dt>
<dd>la concessione d’assistenza tecnica.</dd>
</dl>
<p class="absatz ">2.  Al fine di promuovere le attività specificate nel paragrafo 1 di cui sopra, le Parti creano condizioni favorevoli agevolando i contatti e la cooperazione fra le organizzazioni e le persone competenti le quali sia nel settore privato che nel settore pubblico, possono fornire tecnologia, servizi di studi e d’ingegneria, materiale o mezzi finanziari.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Strategie, politiche, programmi e misure</a>
</h6>
<div class="collapseable">
<p class="absatz ">1.  Ciascuna Parte elabora senza ritardi ingiustificati, strategie, politiche e programmi per adempiere agli obblighi da essa stipulati in forza del presente Protocollo.</p>
<p class="absatz ">2.  Inoltre, ogni Parte può:</p>
<dl>
<dt>a) </dt>
<dd>applicare strumenti economici per incoraggiare l’adozione di metodi che riducono le emissioni di metalli pesanti, aventi al contempo un buon rendimento;</dd>
<dt>b) </dt>
<dd>elaborare convenzioni ed accordi volontari fra lo Stato e l’industria;</dd>
<dt>c) </dt>
<dd>incoraggiare un uso più efficace delle risorse e materie prime;</dd>
<dt>d) </dt>
<dd>incoraggiare l’uso di fonti energetiche meno inquinanti;</dd>
<dt>e) </dt>
<dd>prendere provvedimenti per concepire e realizzare sistemi di trasporto meno inquinanti;</dd>
<dt>f) </dt>
<dd>prendere provvedimenti per eliminare gradualmente i procedimenti che producono emissioni di metalli pesanti, quando siano disponibili procedimenti di sostituzione applicabile a livello industriale;</dd>
<dt>g) </dt>
<dd>prendere provvedimenti in vista di progettare ed utilizzare procedimenti più puliti al fine di prevenire e combattere l’inquinamento.</dd>
</dl>
<p class="absatz ">3.  Le Parti possono prendere provvedimenti più rigorosi di quelli previsti dal presente Protocollo.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Ricerca, sviluppo e monitoraggio</a>
</h6>
<div class="collapseable">
<p class="absatz ">Le Parti, in primo luogo per i metalli pesanti enumerati all’annesso I, incoraggiano la ricerca-sviluppo, il monitoraggio e la cooperazione per quanto riguarda in modo particolare, ma non esclusivamente:</p>
<dl>
<dt>a) </dt>
<dd>le emissioni, il trasporto a lunga distanza ed i livelli dei depositi come pure la loro presentazione sotto forma di modello, i livelli esistenti negli ambienti biologici e non biologici, l’elaborazione di procedure per armonizzare i metodi pertinenti;</dd>
<dt>b) </dt>
<dd>i mezzi di diffusione e gli inventari degli inquinanti in eco-sistemi rappresentativi;</dd>
<dt>c) </dt>
<dd>i loro effetti sulla salute e l’ambiente, compresa la quantificazione di tali effetti;</dd>
<dt>d) </dt>
<dd>le migliori tecniche e prassi disponibili e le tecniche anti-emissioni allo stato utilizzate dalle Parti o in fase di sviluppo;</dd>
<dt>e) </dt>
<dd>la raccolta, il riciclaggio, e, ove necessario, l’eliminazione di prodotti e rifiuti contenenti uno o più metalli pesanti;</dd>
<dt>f) </dt>
<dd>i metodi che consentono di tenere conto di fattori socioeconomici ai fini della valutazione delle varie strategie di lotta;</dd>
<dt>g) </dt>
<dd>un approccio fondato sugli effetti, in considerazione di informazioni appropriate, comprese quelle ottenute a titolo dei capoversi a) ad f) di cui sopra, circa i livelli di inquinanti nell’ambiente, le loro vie di diffusione ed i loro effetti sulla salute e l’ambiente, così come sono stati misurati o presentati in forma di modello, ai fini dell’elaborazione di future strategie di lotta ottimizzate che tengano conto anche dei fattori economici e tecnologici;</dd>
<dt>h) </dt>
<dd>le soluzioni di sostituzione che consentano di rinunciare all’uso di metalli pesanti nei prodotti enumerati agli annessi VI e VII;</dd>
<dt>i) </dt>
<dd>la raccolta d’informazioni sulle concentrazioni di metalli pesanti in alcuni prodotti, il rischio d’emissioni di questi metalli nelle fasi di lavorazione, di trasformazione, di commercializzazione, d’utilizzazione e d’eliminazione del prodotto, e le tecniche applicabili per ridurre tali emissioni.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Informazioni da comunicare</a>
</h6>
<div class="collapseable">
<p class="absatz ">1.  Fatte salve le proprie leggi volte a preservare il carattere confidenziale dell’informazione commerciale:</p>
<dl>
<dt>a) </dt>
<dd>ciascuna Parte, per il tramite del Segretario esecutivo della Commissione, informa l’Organo esecutivo, ad intervalli regolari fissati dalle Parti riunite in seno all’Organo esecutivo, delle misure che ha preso per applicare il presente Protocollo;</dd>
<dt>b) </dt>
<dd>ogni Parte ubicata nella zona geografica delle attività dell’EMEP, informa l’EMEP per il tramite del Segretario esecutivo della Commissione, ad intervalli regolari fissati dall’Organo direttivo dell’EEP ed approvati dalle Parti in una sessione dell’Organo esecutivo, circa i livelli d’emissione dei metalli pesanti enumerati all’annesso I, utilizzando a tal fine, come minimo, i metodi e la risoluzione spaziale e temporale specificate dall’Organo direttivo dell’EMEP. Le Parti ubicate fuori dalla zona geografica delle attività dell’EMEP mettono a disposizione dell’Organo Esecutivo informazioni analoghe su richiesta. Inoltre ciascuna Parte, a seconda di come convenga, raccoglie e comunica informazioni pertinenti sulle sue emissioni di altri metalli pesanti, in considerazione delle indicazioni fornite dall’Organo direttivo dell’EMEP e dall’Organo esecutivo per quanto concerne i metodi e la risoluzione temporale e spaziale.</dd>
</dl>
<p class="absatz ">2.  Le informazioni da trasmettere ai sensi del capoverso a) del paragrafo 1 di cui sopra, saranno conformi ad una decisione sulla presentazione ed il tenore delle comunicazioni, che le Parti adotteranno in una sessione dell’Organo esecutivo.<i> </i>I termini di tale decisione saranno riveduti, a seconda di come convenga, per determinare qualsiasi elemento da aggiungere relativo alla presentazione o al tenore delle informazioni da comunicare.</p>
<p class="absatz ">3.  Prima di ogni sessione annuale dell’Organo esecutivo, l’EMEP fornirà tempestivamente informazioni sul trasporto a lunga distanza ed i depositi di metalli pesanti.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Calcoli</a>
</h6>
<div class="collapseable"><p class="absatz ">Avvalendosi di modelli e di misurazioni appropriate, l’EMEP fornisce tempestivamente all’Organo esecutivo, prima di ogni sua sessione annuale, i calcoli dei flussi transfrontalieri e dei depositi di metalli pesanti all’interno della zona geografica delle sue attività. Al di fuori della zona geografica delle attività dell’EMEP, le Parti alla Convenzione utilizzeranno modelli adattati alla loro particolare situazione.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Rispetto degli obblighi</a>
</h6>
<div class="collapseable"><p class="absatz ">Il rispetto di ogni Parte degli obblighi da essa contratti in forza del presente Protocollo sarà oggetto di una verifica periodica. Il Comitato di applicazione creato dalla decisione 1997/2 adottata dall’Organo esecutivo nella sua quindicesima sessione, effettua queste verifiche e fa rapporto alle Parti riunite in seno all’Organo esecutivo, in conformità alle norme dell’annesso di tale decisione e ad ogni relativo emendamento.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Verifiche delle Parti alle sessioni dell’Organo esecutivo</a>
</h6>
<div class="collapseable">
<p class="absatz ">1.  Nelle sessioni dell’Organo esecutivo le Parti, in applicazione del capoverso a) del paragrafo 2 dell’articolo 10 della Convenzione, esaminano le informazioni fornite dalle Parti, dall’EMEP e dagli organi sussidiari, nonché i rapporti del Comitato di applicazione di cui all’articolo 9 del presente Protocollo.</p>
<p class="absatz ">2.  Nelle sessioni dell’Organo esecutivo, le Parti verificano regolarmente l’avanzamento compiuto nell’esecuzione degli obblighi enunciati nel presente Protocollo.</p>
<p class="absatz ">3.  Nelle sessioni dell’Organo esecutivo, le Parti esaminano in che misura gli obblighi enunciati nel presente Protocollo sono sufficienti ed hanno l’efficienza richiesta:</p>
<dl>
<dt>a) </dt>
<dd>per tali verifiche si terrà conto delle migliori informazioni scientifiche disponibili circa gli effetti dei depositi di metalli pesanti, delle valutazioni dei progressi tecnologici e dell’evoluzione della situazione economica;</dd>
<dt>b) </dt>
<dd>si tratterà, nell’ambito di questi esami ed in considerazione delle attività di ricerca-sviluppo, di monitoraggio e di cooperazione intraprese nell’ambito del presente Protocollo:<dl>
<dt>i) </dt>
<dd>di valutare i progressi compiuti per ravvicinarsi all’obiettivo del presente Protocollo,</dd>
<dt>ii) </dt>
<dd>di valutare se, per ridurre maggiormente gli effetti nocivi per la salute o l’ambiente, siano giustificate riduzioni supplementari delle emissioni oltre i livelli stabiliti dal presente Protocollo,</dd>
<dt>iii) </dt>
<dd>di considerare se esiste una base soddisfacente per l’applicazione di un approccio fondato sugli effetti;</dd>
</dl>
</dd>
<dt>c) </dt>
<dd>le modalità, i metodi ed il calendario di questi esami sono stabiliti dalle Parti ad una sessione dell’Organo esecutivo.</dd>
</dl>
<p class="absatz ">4.  Le Parti, in base alle conclusioni dell’esame di cui al paragrafo 3 qui sopra, elaborano il più presto possibile, dopo il completamento di detto esame, un piano di lavoro sui nuovi provvedimenti da prendere per ridurre le emissioni di metalli pesanti nell’atmosfera, di cui all’annesso I.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Soluzione delle controversie</a>
</h6>
<div class="collapseable">
<p class="absatz ">1.  In caso di controversia fra due o più Parti riguardo all’interpretazione o all’applicazione del presente Protocollo, le Parti interessate faranno ogni sforzo per risolverla per via negoziale o con ogni altro mezzo pacifico di loro scelta. Le Parti alla controversia informano l’Organo esecutivo in merito alla controversia.</p>
<p class="absatz ">2.  Nel ratificare, accettare o approvare il presente Protocollo o aderirvi, o in ogni successivo momento, una Parte che non è un’organizzazione d’integrazione economica regionale può dichiarare in uno strumento scritto presentato al Depositario che per ogni controversia relativa all’interpretazione o all’applicazione del Protocollo, essa riconosce, in quanto obbligatorio <i>ipso facto</i> e senza accordo speciale, uno dei due mezzi in appresso, oppure entrambi, nei confronti di ogni Parte che accetta lo stesso obbligo:</p>
<dl>
<dt>a) </dt>
<dd>la presentazione della controversia alla Corte internazionale di Giustizia;</dd>
<dt>b) </dt>
<dd>l’arbitrato, in conformità alle procedure che le Parti adotteranno non appena possibile in una sessione dell’Organo esecutivo, in un annesso dedicato all’arbitrato.</dd>
</dl>
<p class="absatz ">Una Parte che è organizzazione d’integrazione economica regionale può formulare una dichiarazione in tal senso per quanto concerne l’arbitrato, in conformità alle procedure di cui al capoverso b) qui sopra.</p>
<p class="absatz ">3.  La dichiarazione effettuata in applicazione del paragrafo 2 qui sopra, rimane in vigore fino a quando non scada in conformità ai propri termini, o fino allo scadere di un termine di tre mesi a decorrere dalla data in cui una notifica scritta recante revoca di tale dichiarazione è stata presentata al Depositario.</p>
<p class="absatz ">4.  Il deposito di una nuova dichiarazione, la notifica di revoca di una dichiarazione, oppure lo scadere di una dichiarazione non pregiudicano in alcun modo la procedura intentata dinanzi alla Corte internazionale di Giustizia o al tribunale arbitrale, a meno che le Parti alla controversia non stabiliscano diversamente di comune accordo.</p>
<p class="absatz ">5.  Salvo nel caso in cui le parti ad una controversia abbiano accettato lo stesso mezzo di soluzione di cui al paragrafo 2, se allo scadere di un termine di dodici mesi a decorrere dalla data in cui una Parte ha notificato all’altra l’esistenza di una controversia fra di loro, le Parti interessate non hanno potuto risolvere la controversia con i mezzi previsti nel paragrafo 1 qui sopra, la controversia, dietro richiesta di una qualsiasi delle parti alla controversia, è sottoposta a conciliazione.</p>
<p class="absatz ">6.  Ai fini del paragrafo 5, è istituita una commissione di conciliazione. Essa è formata da membri designati, in pari numero, da ciascuna Parte interessata oppure, se le Parti alla procedura fanno causa comune, dall’insieme di queste Parti e da un presidente scelto di comune accordo dai membri in tal modo designati. La commissione pronuncia una raccomandazione che le Parti esaminano in buona fede.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Annessi</a>
</h6>
<div class="collapseable"><p class="absatz ">Gli annessi del presente Protocollo sono parte integrante del Protocollo. Gli annessi III e VII hanno valore di raccomandazione.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Emendamenti al Protocollo</a>
</h6>
<div class="collapseable">
<p class="absatz ">1.  Ogni Parte può proporre emendamenti al presente Protocollo.</p>
<p class="absatz ">2.  Le proposte di emendamenti sono sottoposte per iscritto al Segretario Esecutivo della Commissione che li comunica a tutte le Parti. Le Parti riunite in seno all’Organo esecutivo esaminano le proposte di emendamenti nella successiva sessione, purché il Segretario esecutivo le abbia trasmesse alle Parti con un anticipo di almeno 90 giorni.</p>
<p class="absatz ">3.  Gli emendamenti al presente Protocollo ed agli annessi I, II, IV, V e VI sono adottati mediante consenso dalle Parti presenti ad una sessione dell’Organo esecutivo ed entrano in vigore, nei confronti delle Parti che li hanno accettati, il novantesimo giorno successivo alla data in cui due terzi delle Parti hanno depositato il loro strumento di accettazione di tali emendamenti presso il Depositario. Gli emendamenti entrano in vigore per ogni altra Parte il novantesimo giorno successivo alla data in cui tale Parte ha depositato il proprio strumento di accettazione degli emendamenti. </p>
<p class="absatz ">4.  Gli emendamenti agli annessi III e VII, sono adottati mediante consenso dalle Parti presenti ad una sessione dell’Organo esecutivo. Allo scadere di un termine di 90 giorni a decorrere dalla data in cui il Segretario esecutivo della Commissione ne ha informato tutte le Parti, ogni emendamento all’uno o all’altro di tali annessi entra in vigore per le Parti che non hanno presentato notifiche al Depositario in conformità con le norme del paragrafo 5 di seguito, a condizione che almeno sedici Parti non abbiano sottoposto tale notifica.</p>
<p class="absatz ">5.  Ogni Parte che non è in grado di approvare un emendamento all’annesso III o VII, ne notifica il Depositario per iscritto entro un termine di 90 giorni a decorrere dalla data in cui l’adozione dell’emendamento è stata comunicata. Il Depositario comunica senza indugio a tutte le Parti di aver ricevuto questa notifica. Una Parte può, in qualsiasi momento, sostituire con un’accettazione la sua precedente notifica; dopo il deposito di uno strumento di accettazione presso il Depositario, l’emendamento a questo annesso avrà effetto nei confronti della Parte.</p>
<p class="absatz ">6.  Se la proposta è volta a modificare l’annesso I, VI o VII aggiungendo al presente Protocollo un metallo pesante, una misura di regolamentazione di prodotti, o un prodotto o gruppo di prodotti: </p>
<dl>
<dt>a) </dt>
<dd>l’autore della proposta fornisce all’Organo esecutivo le informazioni specificate nella decisione 1998/1 dell’Organo esecutivo ed in ogni relativo emendamento; e</dd>
<dt>b) </dt>
<dd>le Parti valutano la proposta in conformità alle procedure definite nella decisione 1998/1 dell’Organo esecutivo e in ogni emendamento relativo. </dd>
</dl>
<p class="absatz ">7.  Ogni decisione volta a modificare la decisione 1998/1 dell’Organo esecutivo è adottata per consenso dalle Parti riunite in seno all’Organo esecutivo, ed ha effetto 60 giorni dopo la data di adozione. </p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Firma</a>
</h6>
<div class="collapseable">
<p class="absatz ">1.  Il presente Protocollo è aperto alla firma degli Stati membri della Commissione, nonché degli Stati dotati di statuto consultivo presso la Commissione in forza del paragrafo 8 della risoluzione 36 (IV) del Consiglio economico e sociale del 28 marzo 1947, e delle organizzazioni d’integrazione economica regionale costituite da Stati sovrani membri della Commissione aventi competenza a negoziare, concludere e applicare accordi internazionali nelle materie oggetto del Protocollo, a condizione che gli Stati e le organizzazioni interessate siano parti alla Convenzione, ad Aarhus (Danimarca), il 24 e 25 giugno 1998 e successivamente presso la sede dell’Organizzazione delle Nazioni Unite a New York fino al 21 dicembre 1998.</p>
<p class="absatz ">2.  Nelle materie di loro competenza, queste organizzazioni d’integrazioni economica regionale esercitano a proprio titolo i diritti, ed adempiono in proprio le responsabilità conferite dal presente Protocollo ai loro Stati membri. In tal caso, gli Stati membri di dette organizzazioni non sono abilitati ad esercitare individualmente tali diritti.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Ratifica, accettazione, approvazione ed adesione</a>
</h6>
<div class="collapseable">
<p class="absatz ">1.  Il presente Protocollo è sottoposto alla ratifica, accettazione o approvazione dei Firmatari.</p>
<p class="absatz ">2.  Il presente Protocollo è aperto all’adesione degli Stati e delle organizzazioni che soddisfano ai requisiti enunciati al paragrafo 1 dell’articolo 14 a decorrere dal 21 dicembre 1998.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Depositario</a>
</h6>
<div class="collapseable"><p class="absatz ">Gli strumenti di ratifica, di accettazione, di approvazione o di adesione sono depositati presso il Segretario Generale dell’Organizzazione delle Nazioni Unite che esercita le funzioni di Depositario.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> <b></b>Entrata in vigore</a>
</h6>
<div class="collapseable">
<p class="absatz ">1.  Il presente Protocollo entra in vigore il novantesimo giorno successivo alla data di deposito del sedicesimo strumento di ratifica, di accettazione, di approvazione o di adesione presso il Depositario.</p>
<p class="absatz ">2.  Per ciascun Stato o organizzazione di cui al paragrafo 1 dell’articolo 14, che ratifica, accetta o approva il presente Protocollo, o vi aderisce dopo il deposito del sedicesimo strumento di ratifica, di accettazione, di approvazione o di adesione, il Protocollo entra in vigore il novantesimo giorno successivo alla data di deposito da tale Parte, del suo strumento di ratifica, di accettazione di approvazione o di adesione.</p>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Denuncia</a>
</h6>
<div class="collapseable"><p class="absatz ">In qualsiasi momento dopo la scadenza di un termine di cinque anni decorrente dalla data in cui il presente Protocollo è entrato in vigore per una Parte, la stessa può denunciare il Protocollo con una notifica scritta indirizzata al Depositario. La denuncia ha effetto il novantesimo giorno successivo alla data di ricevimento della notifica da parte del Depositario, oppure ad ogni altra data specificata nella notifica di denuncia. </p></div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> <b></b>Testi autentici</a>
</h6>
<div class="collapseable"><p class="absatz ">L’originale del presente Protocollo, i cui testi in lingua francese, inglese e russa sono ugualmente autentici, sono depositati presso il Segretario Generale dell’Organizzazione delle Nazioni Unite.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti a tal fine debitamente autorizzati, hanno firmato il presente Protocollo.</p>
<p class="absatz ">Fatto a Aarhus (Danimarca), il ventiquattro giugno millenovecento novantotto.</p>
<?del-struct abstand18pt><p class="absatzkurs man-font-style-italic ">(Seguono le firme)</p>
</div></section></main><div id="annex">
<section id="annex_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_I">Annesso 1</a>
</h1>
<div class="collapseable"><section id="annex_I/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_I/lvl_u1">Metalli pesanti di cui al paragrafo 1 dell’articolo 3<br>e anno di riferimento per l’obbligo</a>
</h2>
<div class="collapseable">
<p></p>
<div class="table"><table border="1">
<tr>
<td><p class="man-template-tab-kpf ">Metallo pesante </p></td>
<td><p class="man-template-tab-kpf ">Anno di riferimento</p></td>
</tr>
<tr>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td><p class="man-template-tab-krpr ">Cadmio (Cd)</p></td>
<td><p class="man-template-tab-krpr ">1990, o ogni altro anno fra il 1985 ed il 1995 (compreso) specificato da una Parte al momento della ratifica,<br>accettazione, approvazione o adesione </p></td>
</tr>
<tr>
<td><p class="man-template-tab-krpr ">Piombo (Pb)</p></td>
<td><p class="man-template-tab-krpr ">1990, o ogni altro anno fra il 1985 ed il 1995 (compreso) specificato da una Parte al momento della ratifica,<br>accettazione, approvazione o adesione</p></td>
</tr>
<tr>
<td><p class="man-template-tab-krpr ">Mercurio (Hg)</p></td>
<td><p class="man-template-tab-krpr ">1990, o ogni altro anno fra il 1985 ed il 1995 (compreso) specificato da una Parte al momento della ratifica,<br>accettazione, approvazione o adesione</p></td>
</tr>
</table></div>
</div></section></div></section><section id="annex_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_II">Annesso II</a>
</h1>
<div class="collapseable"><section id="annex_II/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/lvl_u1">Categorie di fonti fisse</a>
</h2>
<div class="collapseable">
<p class="man-template-tab-untertit ">I. Introduzione</p>
<p class="absatz ">1.  Il presente annesso non concerne gli impianti o parti d’impianti utilizzati per la ricerca-sviluppo o per le prove di nuovi prodotti o procedimenti.</p>
<p class="absatz ">2.  I valori limite indicati in appresso si riferiscono in generale alle capacità di produzione o alla produzione effettiva. Quando un gestore esercita svariate attività che rientrano nella stessa sotto-rubrica, nello stesso impianto o sullo stesso sito, vengono sommate le capacità corrispondenti a tali attività.</p>
<p class="man-template-tab-untertit ">II. Lista delle categorie</p>
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Categoria </p></th>
<th class=" man-text-align-left "><p class="man-template-tab-kpf ">Descrizione della categoria </p></th>
</tr>
<tr>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
</tr>
<tr>
<td><p class="man-template-tab-krpr ">1</p></td>
<td><p class="man-template-tab-krpr ">Impianti a combustione che richiedono un apporto termico nominale netto di oltre 50 MW</p></td>
</tr>
<tr>
<td><p class="man-template-tab-krpr ">2</p></td>
<td><p class="man-template-tab-krpr ">Impianti di arrostimento o di agglomeramento di minerali (compresi i<br>minerali solforati) o di concentrati, aventi una capacità superiore a<br>150 tonnellate/giorno di agglomerato per il minerale di ferro o il<br>concentrato, e 30 tonnellate/giorno di agglomerato in caso di arrostimento del rame, del piombo o dello zinco, o per ogni trattamento di minerali greggi d’oro e di mercurio.</p></td>
</tr>
<tr>
<td><p class="man-template-tab-krpr ">3</p></td>
<td><p class="man-template-tab-krpr ">Fonderie e acciaierie (prima o seconda fusione, in particolare in forni ad arco), anche in colata continua, aventi una capacità di oltre<br>2,5 tonnellate/ora.</p></td>
</tr>
<tr>
<td><p class="man-template-tab-krpr ">4</p></td>
<td><p class="man-template-tab-krpr ">Fonderie di metalli ferrosi aventi una capacità di produzione superiore a 20 tonnellate/giorno</p></td>
</tr>
<tr>
<td><p class="man-template-tab-krpr ">5</p></td>
<td><p class="man-template-tab-krpr ">Impianti di produzione di rame, piombo e zinco ottenuti da minerali<br>greggi concentrati o da materie prime di ricupero mediante procedimenti metallurgici, aventi una capacità superiore a 30 tonnellate/giorno di<br>metallo nel caso d’impianti di produzione primaria, e 15 tonnellate/giorno nel caso d’impianti di produzione secondaria o di qualsiasi impianto di produzione primaria di mercurio.</p></td>
</tr>
<tr>
<td><p class="man-template-tab-krpr ">6</p></td>
<td><p class="man-template-tab-krpr ">Impianti di fusione (affinatura, colate dei getti di fonderia) in particolare per le leghe di rame, di piombo e di zinco, compresi i prodotti di ricupero, aventi una capacità di oltre 4 tonnellate/giorno per il piombo o<br>20 tonnellate/giorno per il rame e lo zinco.</p></td>
</tr>
<tr>
<td><p class="man-template-tab-krpr ">7</p></td>
<td><p class="man-template-tab-krpr ">Impianti di produzione di clinker di cemento in forni rotativi aventi una capacità di produzione superiore a 500 tonnellate/giorno o in altri forni con capacità di produzione superiore a 50 tonnellate/giorno.</p></td>
</tr>
<tr>
<td><p class="man-template-tab-krpr ">8</p></td>
<td><p class="man-template-tab-krpr ">Fabbriche di vetro al piombo, anche di fibra di vetro con capacità di<br>fusione superiore a 20 tonnellate/giorno.</p></td>
</tr>
<tr>
<td><p class="man-template-tab-krpr ">9</p></td>
<td><p class="man-template-tab-krpr ">Impianti di produzione di cloro e di soda caustica mediante elettrolisi<br>utilizzando il procedimento a catodo di mercurio.</p></td>
</tr>
<tr>
<td><p class="man-template-tab-krpr ">10</p></td>
<td><p class="man-template-tab-krpr ">Impianti d’incenerimento di rifiuti pericolosi o di rifiuti sanitari aventi una capacità superiore ad 1 tonnellata/ora, o impianti di co-incenerimento di rifiuti pericolosi o sanitari specificati in conformità alla legislazione<br>nazionale.</p></td>
</tr>
<tr>
<td><p class="man-template-tab-krpr ">11</p></td>
<td><p class="man-template-tab-krpr ">Impianti d’incenerimento di rifiuti urbani aventi una capacità di oltre 3 tonnellate/ora o impianti di co-incenerimento di rifiuti urbani specificati secondo la legislazione nazionale.</p></td>
</tr>
</table></div>
</div></section></div></section><section id="annex_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_III">Annesso III</a><i><sup><a href="#fn-d7e695" id="fnbck-d7e695">7</a></sup></i>
</h1>
<div class="footnotes"><p id="fn-d7e695"><sup><a href="#fnbck-d7e695">7</a></sup><sup></sup> Nuovo testo giusta la Dec. 2012/6 del 13 dic. 2012, in vigore dal 9 gen. 2014  (<a href="https://fedlex.data.admin.ch/eli/oc/2014/796" target="_blank">RU <b>2014</b> 4711</a>).</p></div>
<div class="collapseable"><section id="annex_III/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_III/lvl_u1">Migliori tecnologie disponibili per lottare contro le emissioni <br>di metalli pesanti e di loro composti provenienti da categorie di fonti enumerate all’annesso II</a>
</h2>
<div class="collapseable">
<p class="absatz ">1.  Il presente annesso intende fornire alle Parti indicazioni per determinare le migliori tecnologie disponibili applicabili alle fonti fisse al fine di consentire loro di adempiere gli obblighi derivanti dal protocollo. Una descrizione più dettagliata di queste migliori tecnologie disponibili e le relative raccomandazioni sono fornite in un documento di orientamento adottato dalle Parti durante una sessione dell’Organo esecutivo e potranno, se necessario, essere aggiornate per consenso dalle Parti riunite in seno all’Organo esecutivo.</p>
<p class="absatz ">2.  Per «migliori tecnologie disponibili» (MTD) s’intende lo stadio di sviluppo più efficace ed avanzato delle attività e delle loro modalità di utilizzo, comprovante la capacità pratica di talune tecnologie di rappresentare la base dei valori limite d’emissione (e di altre condizioni stabilite), al fine di evitare o (qualora ciò risulti impossibile) ridurre in generale le emissioni e il loro impatto sull’ambiente:</p>
<dl>
<dt>a) </dt>
<dd>per «tecnologie» s’intende sia la tecnologia utilizzata, sia il modo in cui l’impianto è progettato, costruito, mantenuto, gestito e disattivato;</dd>
<dt>b) </dt>
<dd>per tecnologie «disponibili» s’intendono le tecnologie elaborate su scala in modo da applicarle nel settore industriale pertinente, a condizioni economicamente e tecnicamente vantaggiose in considerazione dei costi e dei vantaggi, a prescindere dal fatto che tali tecnologie siano o meno utilizzate o prodotte sul territorio della Parte interessata, purché l’operatore possa avervi accesso in condizioni ragionevoli;</dd>
<dt>c) </dt>
<dd>per «migliori» tecnologie s’intendono quelle più efficaci per ottenere un alto livello generale di protezione dell’ambiente.</dd>
</dl>
<p class="absatz ">3.  I criteri applicati per determinare le MTD sono:</p>
<dl>
<dt>a) </dt>
<dd>l’uso di una tecnologia poco inquinante;</dd>
<dt>b) </dt>
<dd>l’uso di sostanze meno pericolose;</dd>
<dt>c) </dt>
<dd>il ricupero e il riciclaggio di un gran numero di sostanze prodotte e utilizzate durante le operazioni e, all’occorrenza, dei rifiuti;</dd>
<dt>d) </dt>
<dd>i procedimenti, i mezzi o i metodi di gestione paragonabili, sperimentati con successo su scala industriale;</dd>
<dt>e) </dt>
<dd>i progressi tecnologici e l’evoluzione di cognizioni scientifiche;</dd>
<dt>f) </dt>
<dd>la natura, gli effetti e il volume delle emissioni in questione;</dd>
<dt>g) </dt>
<dd>le date di immissione in servizio di impianti nuovi o già esistenti;</dd>
<dt>h) </dt>
<dd>i termini richiesti per realizzare la migliore tecnologia disponibile;</dd>
<dt>i) </dt>
<dd>il consumo di materie prime (compresa l’acqua) e il tipo di materie prime utilizzate nel procedimento come pure la sua efficacia energetica;</dd>
<dt>j) </dt>
<dd>la necessità di prevenire o ridurre al minimo l’impatto globale delle emissioni sull’ambiente e i rischi d’inquinamento dell’ambiente;</dd>
<dt>k) </dt>
<dd>la necessità di prevenire gli incidenti e di ridurre al minimo le loro conseguenze sull’ambiente;</dd>
<dt>l) </dt>
<dd>le informazioni pubblicate da organizzazioni nazionali e internazionali.</dd>
</dl>
<p class="absatz ">Il concetto di MTD non intende stabilire una particolare tecnica o tecnologia, ma vuole tenere conto delle caratteristiche tecniche dell’impianto in questione, della sua situazione geografica e delle condizioni dell’ambiente a livello locale.</p>
<p class="absatz ">4.  La nostra esperienza in materia di impianti e di prodotti nuovi che si avvalgono di tecnologie poco inquinanti, e in materia di adeguamento degli impianti esistenti si perfeziona continuamente, per cui potrebbe darsi che il documento di orientamento menzionato al paragrafo 1 debba essere adeguato.</p>
</div></section></div></section><section id="annex_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_IV">Annesso IV</a>
</h1>
<div class="collapseable"><section id="annex_IV/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_IV/lvl_u1">Termini per l’applicazione dei valori limite e delle migliori <br>tecnologie disponibili per le nuove fonti fisse e le fonti fisse <br>esistenti</a>
</h2>
<div class="collapseable">
<p class="absatz ">I termini per l’applicazione dei valori limite e delle migliori tecnologie disponibili sono i seguenti:</p>
<dl>
<dt>a) </dt>
<dd>per le nuove fonti fisse: due anni dopo la data di entrata in vigore del presente Protocollo;</dd>
<dt>b) </dt>
<dd>per le fonti fisse esistenti: otto anni dopo la data di entrata in vigore del presente Protocollo. Se del caso, questo termine potrà essere prorogato per particolari fonti fisse esistenti in conformità al termine di ammortamento previsto al riguardo dalla legislazione nazionale.</dd>
</dl>
</div></section></div></section><section id="annex_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_V">Annesso V</a>
</h1>
<div class="collapseable"><section id="annex_V/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_V/lvl_u1">Valori limiti ai fini della lotta contro le emissioni<br>provenienti da grandi fonti fisse</a>
</h2>
<div class="collapseable">
<p class="man-template-tab-untertit ">I. Introduzione</p>
<p class="absatz ">1.  Due tipi di valore limite sono rilevanti ai fini della lotta contro le emissioni di metalli pesanti: </p>
<dl>
<dt>*</dt>
<dd>i valori applicabili ai metalli pesanti o a gruppi di particolari metalli pesanti;</dd>
<dt>*</dt>
<dd>i valori applicabili alle emissioni di particelle in generale.</dd>
</dl>
<p class="absatz ">2.  In linea di massima, i valori limite per le materie particolari non possono sostituire i valori limite specifici per il cadmio, il piombo ed il mercurio, poiché la quantità di metalli associati alle emissioni di particelle varia da un procedimento all’altro. Tuttavia il rispetto di questo limite contribuisce sensibilmente a ridurre le emissioni di metalli pesanti. Inoltre il monitoraggio delle emissioni di particelle è di solito meno costoso della sorveglianza di tale o tal’altra sostanza, e comunque non è possibile una sorveglianza continua dei vari metalli pesanti. Di conseguenza, i valori limite per le particelle presentano un forte interesse pratico e sono quindi enunciati nel presente annesso, il più delle volte per completare o sostituire i valori limite specifici applicabili al cadmio, al piombo o al mercurio.</p>
<p class="absatz ">3.  I valori limite espressi in mg/m<sup>3</sup>, si riferiscono alle condizioni normali (volume a 273,15 K, 101,3 kPa, gas secchi) e sono calcolati sotto forma di valore medio delle misure rilevate ogni ora durante più ore di utilizzazione, ossia 24 ore in linea di massima. Il periodo che serve da base al calcolo delle medie può, se del caso, essere prorogato in modo che la sorveglianza fornisca risultati sufficientemente precisi. Per quanto riguarda il tenore di ossigeno degli scarichi di gas, si applicheranno i valori dati per alcune grandi fonti fisse. È vietata qualsiasi diluizione volta a diminuire le concentrazioni d’inquinanti nei gas rigettati. I valori limite per i metalli pesanti si applicano ai tre stati del metallo e dei suoi composti – solido, gas e vapore – espressi in massa di metallo. Quando si forniscono valori limite per le emissioni totali, espressi in g/unità di produzione o di capacità, essi corrispondono alla somma delle emissioni di gas di combustione e delle emissioni fugaci, calcolata in valore annuo.</p>
<p class="absatz ">4.  Nella misura in cui non si può escludere un superamento dei valori limite, occorre sorvegliare le emissioni oppure un parametro di prestazione, che indica se il dispositivo anti-inquinamento è funzionalmente utilizzato e soggetto a manutenzione. La sorveglianza delle emissioni o degli indicatori di prestazione dovrebbe essere continuativa quando lo scorrimento massico delle particelle emesse supera 10 kg/h. Nel sorvegliare le emissioni, le concentrazioni di inquinanti atmosferici negli effluenti canalizzati devono essere misurate in modo rappresentativo. Se le materie di particelle sono sorvegliate in modo discontinuo, le concentrazioni dovrebbero essere misurate ad intervalli regolari, con almeno tre rilevamenti indipendenti per ogni verifica. I metodi di prelievo e di analisi di campioni di tutti gli inquinanti, nonché i metodi per le misure di riferimento che servono a tarare i sistemi di misurazione automatizzati, devono essere conformi alle norme fissate dal Comitato europeo di normalizzazione (CEN) o dall’Organizzazione internazionale di normalizzazione (ISO). In attesa dell’elaborazione di norme CEN o ISO, conviene applicare le norme nazionali, che possono comunque essere applicate quando danno gli stessi risultati di quelle CEN o ISO.</p>
<p class="absatz ">5.  In caso di sorveglianza continua, i valori limite sono rispettati quando nessuno dei valori di concentrazione media delle emissioni calcolate nell’arco di 24 ore supera il valore limite, o se il valore medio calcolato nell’arco di 24 ore del parametro sorvegliato non supera il valore correlato di detto parametro, ottenuto durante una prova di funzionamento in cui il dispositivo anti-inquinamento era correttamente utilizzato e soggetto a manutenzione. In caso di sorveglianza discontinua delle emissioni, i valori limite sono rispettati se la media dei rilevamenti in ogni verifica non supera il valore limite. Ciascuno dei valori limite espressi dal totale delle emissioni per ogni unità di produzione, o il totale delle emissioni annue, è rispettato se il valore sorvegliato non viene superato, come indicato sopra. </p>
<p class="man-template-tab-untertit ">II. Valori limite particolari per alcune grandi fonti fisse</p>
<p class="man-template-tab-utit-kurs tab-utit9pt-kurs man-font-style-italic ">Combustione di combustibili fossili <span class="man-font-style-normal">(annesso II, categoria 1):</span></p>
<p class="absatz ">6.  I valori limiti corrispondono ad una concentrazione del 6 per cento di O<sub>2</sub> nei gas di combustione per i combustibili solidi e di 3 per cento di O<sub>2</sub> per i combustibili liquidi.</p>
<p class="absatz ">7.  Valore limite per le emissioni di particelle provenienti da combustibili solidi e liquidi: 50 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Officine di agglomeramento <span class="man-font-style-normal">(annesso II, categoria 2):</span></p>
<p class="absatz ">8.  Valore limite per le emissioni di particelle: 50 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Officine per l’agglomeramento del carbone <span class="man-font-style-normal">(annesso II, categoria 2):</span></p>
<p class="absatz ">9.  Valore limite per le emissioni di particelle:</p>
<dl>
<dt>a) </dt>
<dd>Frantumazione, essiccazione; 25 mg/m<sup>3</sup>; e</dd>
<dt>b) </dt>
<dd>Agglomerati di carbone: 25 mg/m<sup>3</sup>; oppure</dd>
</dl>
<p class="absatz ">10.  Valore limite per il totale delle emissioni di particelle: 40 g/Mg di ovoidi di carbone prodotti.</p>
<p class="man-template-tab-utit-kurs tab-utit9pt-kurs man-font-style-italic ">Alti forni <span class="man-font-style-normal">(annesso II, categoria 3):</span></p>
<p class="absatz ">11.  Valore limite per le emissioni di particelle: 50 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Forni ad arco <span class="man-font-style-normal">(annesso II, categoria 3):</span></p>
<p class="absatz ">12.  Valore limite per le emissioni di particelle: 20 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Produzione di rame e di zinco, ivi compreso nei forni «Imperial Smelting»<br><span class="man-font-style-normal">(annes</span><span class="man-font-style-normal">so II, categorie 5 e 6):</span></p>
<p class="absatz ">13.  Valore limite per le emissioni di particelle: 20 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Produzione di piombo <span class="man-font-style-normal">(annesso II, categorie 5 e 6):</span></p>
<p class="absatz ">14.  Valore limite per le emissioni di particelle: 10 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Industria del cemento <span class="man-font-style-normal">(annesso II, categoria 7):</span></p>
<p class="absatz ">15.  Valore limite per le emissioni di particelle: 50 mg/m<sup>3</sup>.</p>
<p class="man-template-tab-utit-kurs tab-utit9pt-kurs man-font-style-italic ">Industria del vetro <span class="man-font-style-normal">(annesso II, categoria 8):</span></p>
<p class="absatz ">16.  I valori limite corrispondono a concentrazioni di O<sub>2</sub> nei gas di combustione il cui valore varia a seconda del tipo di forno: forni a vasca: 8 per cento; forni a crogiolo e forni a marmitta: 13 per cento.</p>
<p class="absatz ">17.  Valori limite per le emissioni di piombo: 5 mg/m<sup>3</sup>. </p>
<p class="man-template-tab-utit-kurs tab-utit9pt-kurs man-font-style-italic ">Industria del cloro e della soda caustica<span class="man-font-style-normal"> (annesso II, categoria 9):</span></p>
<p class="absatz ">18.  I valori limite si riferiscono alla quantità totale di mercurio scaricata nell’atmosfera da un impianto, a prescindere dalla fonte di emissione, espressa in valore medio annuo. </p>
<p class="absatz ">19.  I valori limite per gli impianti esistenti che producono cloro e soda caustica, saranno valutati dalle Parti riunite nell’ambito dell’Organo esecutivo non oltre due anni dopo la data di entrata in vigore del presente Protocollo. </p>
<p class="absatz ">20.  Valore limite per i nuovi impianti che producono cloro e soda caustica: 0,01 Hg/Mg di capacità produttiva di Cl<sub>2</sub>.</p>
<p class="man-template-tab-utit-kurs tab-utit9pt-kurs man-font-style-italic ">Incenerimento dei rifiuti urbani, sanitari e dei rifiuti pericolosi <span class="man-font-style-normal">(annesso II, categ</span><span class="man-font-style-normal">o</span><span class="man-font-style-normal">rie 10 e 11):</span></p>
<p class="absatz ">21.  I valori limite corrispondono ad una concentrazione dell’11 per cento di O<sub>2</sub>, nei gas di combustione.</p>
<p class="absatz ">22.  Valore limite per le emissioni di particelle:</p>
<dl>
<dt>a) </dt>
<dd>10 mg/m<sup>3</sup> per l’incenerimento dei rifiuti pericolosi e dei rifiuti d’ospedale;</dd>
<dt>b) </dt>
<dd>25 mg/m<sup>3</sup> per l’incenerimento dei rifiuti urbani;</dd>
</dl>
<p class="absatz ">23.  Valore limite per le emissioni di mercurio:</p>
<dl>
<dt>a) </dt>
<dd>0,05 mg/m<sup>3</sup> per l’incenerimento dei rifiuti pericolosi; </dd>
<dt>b) </dt>
<dd>0,08 mg/m<sup>3</sup> per l’incenerimento dei rifiuti urbani;</dd>
<dt>c) </dt>
<dd>I valori limite per le emissioni di mercurio provenienti dall’incenerimento dei rifiuti sanitari saranno valutati dalle Parti riunite nell’ambito dell’Organo esecutivo, non oltre due anni dopo la data di entrata in vigore del presente Protocollo.</dd>
</dl>
</div></section></div></section><section id="annex_VI"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_VI">Annesso VI</a>
</h1>
<div class="collapseable"><section id="annex_VI/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_VI/lvl_u1">Misure di regolamentazione dei prodotti</a>
</h2>
<div class="collapseable">
<p class="absatz ">1.Salvo disposizioni contrarie del presente Annesso, al massimo sei mesi dopo la data di entrata in vigore del presente Protocollo, il tenore di piombo della benzina commercializzata destinata ai veicoli stradali non dovrà superare 0,013 g/l. Le Parti che commercializzano benzina senza piombo, contenente meno di 0,013 g/l di questo metallo dovranno fare in modo di mantenere questo tenore o diminuirlo.</p>
<p class="absatz ">2.Ogni Parte dovrà provvedere affinché il passaggio a carburanti il cui tenore in piombo è quello specificato nel paragrafo 1 di cui sopra, risulti in una riduzione globale degli effetti nocivi per la salute e l’ambiente.</p>
<p class="absatz ">3.Qualora uno Stato constati che il fatto di limitare il tenore di piombo della benzina commercializzata in conformità al paragrafo 1 di cui sopra, gli arrecherebbe gravi problemi socioeconomici o tecnici o non avrebbe effetti benefici globali per l’ambiente o la salute, a causa per esempio della sua situazione climatica, esso potrà prorogare il termine stabilito nel presente paragrafo fino a dieci anni al massimo; in questo periodo potrà commercializzare benzina al piombo il cui tenore di piombo non supera 0,15 g/l. In tal caso, lo Stato dovrà indicare in una dichiarazione depositata contemporaneamente al suo strumento di ratifica, di accettazione, di approvazione o di adesione, che intende prorogare il termine e spiegare per iscritto all’Organo esecutivo le ragioni di tale proroga.</p>
<p class="absatz ">4.Le Parti sono autorizzate a commercializzare piccole quantità di benzina al piombo, il cui tenore di piombo non superi 0.15 g/l, rimanendo inteso che tali quantitativi destinati ai veicoli stradali di vecchia data, non devono costituire più dello 0,5 per cento del totale delle loro vendite.</p>
<p class="absatz ">5.Ciascuna Parte, al massimo cinque anni dopo l’entrata in vigore del presente Protocollo, o al massimo 10 anni dopo, per i Paesi in transizione a livello economico che avranno fatto sapere il loro intento di optare per un termine di 10 anni in una dichiarazione depositata contemporaneamente al loro strumento di ratifica, di accettazione, di approvazione o di adesione, deve aver raggiunto concentrazioni che non superino:</p>
<dl>
<dt>a) </dt>
<dd>0,05 per cento in peso di mercurio nelle pile e batterie alcaline al manganese, destinate ad un uso prolungato in condizioni estreme (ad esempio temperatura inferiore a 0°C o superiore a 50°C, rischio di urti); e</dd>
<dt>b) </dt>
<dd>0,025 per cento in peso di mercurio in tutte le altre pile e batterie al manganese.</dd>
</dl>
<p class="absatz ">I limiti di cui sopra possono essere oltrepassati per una nuova applicazione tecnologica oppure se una pila o batteria sono utilizzate in un prodotto nuovo, sempre che ragionevoli misure di garanzia siano state adottate per fare in modo che la pila o batteria messa a punto, o il prodotto ottenuto e dotato di una pila o batteria difficile da estrarre, sia eliminata in modo ecologicamente razionale. Le mini-pile alcaline al manganese ed altre mini-pile sono esonerate da questo obbligo.</p>
</div></section></div></section><section id="annex_VII"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_VII">Annesso VII</a>
</h1>
<div class="collapseable">
<section id="annex_VII/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_VII/lvl_u1">Misure di gestione dei prodotti</a>
</h2>
<div class="collapseable">
<p class="absatz ">1.  Il presente annesso mira a fornire indicazioni alle Parti per quanto riguarda le misure di gestione dei prodotti.</p>
<p class="absatz ">2.  Le Parti possono prevedere adeguate misure di gestione dei prodotti, come quelle di seguito enumerate, qualora adducano un rischio potenziale di effetti nocivi per la salute o l’ambiente derivanti dalle emissioni di uno o più metalli pesanti enumerati all’annesso I, tenendo conto di tutti i rischi e vantaggi inerenti a tali misure ed accertandosi che ogni modifica apportata ai prodotti si traduca in una riduzione globale degli effetti nocivi per la salute e l’ambiente:</p>
<dl>
<dt>a) </dt>
<dd>sostituzione di prodotti contenenti uno o più metalli pesanti enumerati all’annesso I, introdotti intenzionalmente, sempre che esistano prodotti di sostituzione appropriati;</dd>
<dt>b) </dt>
<dd>riduzione al minimo della concentrazione o sostituzione nei prodotti di uno o più metalli pesanti enumerati all’annesso I, introdotti intenzionalmente;</dd>
<dt>c) </dt>
<dd>fornitura d’informazioni circa i prodotti, compresa la loro etichettatura, in modo che gli utenti siano informati della presenza negli stessi di uno o più metalli pesanti enumerati all’annesso I, introdotti intenzionalmente, e dell’esigenza di utilizzare questi prodotti e manipolare i rifiuti con precauzione;</dd>
<dt>d) </dt>
<dd>incentivi economici o accordi volontari per ridurre nei prodotti la concentrazione di metalli pesanti enumerati all’annesso I, o eliminarli;</dd>
<dt>e) </dt>
<dd>elaborazione e applicazione di programmi miranti a raccogliere, riciclare o eliminare in modo ecologicamente razionale, i prodotti contenenti uno qualsiasi dei metalli pesanti enumerati all’annesso I.</dd>
</dl>
<p class="absatz ">3.  Ciascun prodotto o gruppo di prodotti di cui in appresso contiene uno o più metalli pesanti enumerati all’annesso I ed ha dato luogo all’adozione, da almeno una Parte alla Convenzione, di misure regolamentari o volontarie sostanzialmente dovute al fatto che tale prodotto contribuisce alle emissioni di uno o più dei metalli pesanti enumerati all’annesso I. Tuttavia, non disponiamo ancora di informazioni sufficienti per confermare che questi prodotti rappresentano una fonte importante per tutte le Parti, il che giustificherebbe la loro inclusione nell’annesso VI. Ciascuna Parte è quindi incoraggiata ad esaminare le informazioni disponibili e, se tale esame la convince della necessità di prendere misure cautelari, ad applicare misure di gestione dei prodotti come quelle di cui al precedente paragrafo 2, per uno o più dei prodotti enumerati in appresso:</p>
<dl>
<dt>a) </dt>
<dd>componenti elettrici contenenti mercurio, vale a dire i dispositivi che comportano uno o più interruttori/dispositivi di scatto per il trasferimento di corrente elettrica come relè, termostati, contattori a livello, contatti manuali ed altri interruttori (le misure adottate includono l’interdizione della maggior parte dei componenti elettrici contenenti mercurio; programmi volontari per sostituire alcuni interruttori contenenti mercurio con interruttori elettronici o speciali; programmi volontari di riciclaggio per gli interruttori; e programmi volontari di riciclaggio per i termostati); </dd>
<dt>b) </dt>
<dd>dispositivi di misurazione contenenti mercurio, come termometri, manometri, barometri, misuratori di pressione, contatti manuali e trasmettitori di pressione (le misure adottate comprendono l’interdizione dei termometri contenenti mercurio e l’interdizione degli strumenti di misurazione);</dd>
<dt>c) </dt>
<dd>lampade fluorescenti contenenti mercurio (le misure adottate comprendono una diminuzione della concentrazione di mercurio nelle lampade per mezzo di programmi sia volontari che regolamentari e di programmi volontari di riciclaggio);</dd>
<dt>d) </dt>
<dd>amalgami dentari contenenti mercurio (le misure adottate comprendono misure volontarie ed il divieto – con deroghe – di utilizzare amalgami dentari contenenti mercurio, nonché programmi volontari per incentivare il ricupero degli amalgami dentari da parte dei servizi di odontoiatria prima della loro eliminazione ed evacuazione verso impianti di trattamento dell’acqua);</dd>
<dt>e) </dt>
<dd>pesticidi contenenti mercurio, compreso il rivestimento delle sementi (le misure adottate comprendono il divieto di tutti i pesticidi contenenti mercurio, compresi i prodotti di trattamento delle sementi e il divieto di utilizzare mercurio come disinfettante);</dd>
<dt>f) </dt>
<dd>pitture contenenti mercurio (le misure adottate comprendono il divieto di tutte queste pitture, il divieto di questo pitture per uso interno o sui giocattoli destinati ai bambini, ed il divieto di usare mercurio nelle pitture anti-corrosive);</dd>
<dt>g) </dt>
<dd>pile ed accumulatori contenenti mercurio diverse da quelle di cui all’annesso VI (le misure adottate comprendono la diminuzione del tenore di mercurio mediante programmi sia volontari che regolamentari, la riscossione di tasse e dazi ambientali, e programmi volontari di riciclaggio).</dd>
</dl>
</div></section><section id="annex_VII/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_VII/lvl_u2">Campo d’applicazione il 10 maggio 2017</a><b><sup><a href="#fn-d7e1035" id="fnbck-d7e1035">8</a></sup></b>
</h2>
<div class="footnotes"><p id="fn-d7e1035"><sup><a href="#fnbck-d7e1035">8</a></sup><sup></sup> <a href="https://fedlex.data.admin.ch/eli/oc/2004/141" target="_blank">RU <b>2004</b> 1191</a>, <b></b><a href="https://fedlex.data.admin.ch/eli/oc/2005/644" target="_blank"><b>2005</b> 4791</a>, <b></b><a href="https://fedlex.data.admin.ch/eli/oc/2010/493" target="_blank"><b>2010</b> 3501</a>, <b></b><a href="https://fedlex.data.admin.ch/eli/oc/2013/141" target="_blank"><b>2013</b> 717 </a>e <b></b><a href="https://fedlex.data.admin.ch/eli/oc/2017/326" target="_blank"><b>2017</b> 3231</a>. Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati).</p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left " colspan="2"><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
</tr>
<tr>
<th class=" man-text-align-left " colspan="2"><p class="man-template-tab-kpf ">Stati partecipanti</p></th>
<th class=" man-text-align-left "><p class="man-template-tab-kpf ">Ratifica<br>Adesione (A)</p></th>
<th class=" man-text-align-left "><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">Entrata in vigore</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<th class=" man-text-align-left " colspan="2"><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
</tr>
<tr>
<td colspan="2"><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td colspan="2"><p class="man-template-tab-krpr ">Austria<sup>*</sup></p></td>
<td><p class="man-template-tab-krpr ">17 dicembre</p></td>
<td><p class="man-template-tab-krpr ">2003</p></td>
<td><p class="man-template-tab-krpr ">16 marzo</p></td>
<td><p class="man-template-tab-krpr ">2004</p></td>
</tr>
<tr>
<td colspan="2"><p class="man-template-tab-krpr ">Belgio</p></td>
<td><p class="man-template-tab-krpr ">  8 giugno</p></td>
<td><p class="man-template-tab-krpr ">2005</p></td>
<td><p class="man-template-tab-krpr ">  6 settembre</p></td>
<td><p class="man-template-tab-krpr ">2005</p></td>
</tr>
<tr>
<td colspan="2"><p class="man-template-tab-krpr ">Bulgaria</p></td>
<td><p class="man-template-tab-krpr ">28 ottobre</p></td>
<td><p class="man-template-tab-krpr ">2003</p></td>
<td><p class="man-template-tab-krpr ">26 gennaio</p></td>
<td><p class="man-template-tab-krpr ">2004</p></td>
</tr>
<tr>
<td colspan="2"><p class="man-template-tab-krpr ">Canada<sup>*</sup></p></td>
<td><p class="man-template-tab-krpr ">18 dicembre</p></td>
<td><p class="man-template-tab-krpr ">1998</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Ceca, Repubblica</p></td>
<td><p class="man-template-tab-krpr ">  6 agosto</p></td>
<td><p class="man-template-tab-krpr ">2002</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Cipro</p></td>
<td><p class="man-template-tab-krpr ">  2 settembre</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">  1° dicembre</p></td>
<td><p class="man-template-tab-krpr ">2004</p></td>
</tr>
<tr>
<td colspan="2"><p class="man-template-tab-krpr ">Croazia</p></td>
<td><p class="man-template-tab-krpr ">  6 settembre</p></td>
<td><p class="man-template-tab-krpr ">2007</p></td>
<td><p class="man-template-tab-krpr ">  5 dicembre</p></td>
<td><p class="man-template-tab-krpr ">2007</p></td>
</tr>
<tr>
<td colspan="2"><p class="man-template-tab-krpr ">Danimarca</p></td>
<td><p class="man-template-tab-krpr ">12 luglio</p></td>
<td><p class="man-template-tab-krpr ">2001</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Estonia<sup>*</sup></p></td>
<td><p class="man-template-tab-krpr ">24 marzo</p></td>
<td><p class="man-template-tab-krpr ">2006 A</p></td>
<td><p class="man-template-tab-krpr ">22 giugno</p></td>
<td><p class="man-template-tab-krpr ">2006</p></td>
</tr>
<tr>
<td colspan="2"><p class="man-template-tab-krpr ">Finlandia<sup>*</sup></p></td>
<td><p class="man-template-tab-krpr ">20 giugno</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Francia</p></td>
<td><p class="man-template-tab-krpr ">26 luglio</p></td>
<td><p class="man-template-tab-krpr ">2002</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Germania</p></td>
<td><p class="man-template-tab-krpr ">30 settembre</p></td>
<td><p class="man-template-tab-krpr ">2003</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Lettonia</p></td>
<td><p class="man-template-tab-krpr ">  9 giugno</p></td>
<td><p class="man-template-tab-krpr ">2005</p></td>
<td><p class="man-template-tab-krpr ">  7 settembre</p></td>
<td><p class="man-template-tab-krpr ">2005</p></td>
</tr>
<tr>
<td colspan="2"><p class="man-template-tab-krpr ">Liechtenstein<sup>*</sup></p></td>
<td><p class="man-template-tab-krpr ">23 dicembre</p></td>
<td><p class="man-template-tab-krpr ">2003</p></td>
<td><p class="man-template-tab-krpr ">22 marzo</p></td>
<td><p class="man-template-tab-krpr ">2004</p></td>
</tr>
<tr>
<td colspan="2"><p class="man-template-tab-krpr ">Lituania</p></td>
<td><p class="man-template-tab-krpr ">28 ottobre</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">26 gennaio</p></td>
<td><p class="man-template-tab-krpr ">2005</p></td>
</tr>
<tr>
<td colspan="2"><p class="man-template-tab-krpr ">Lussemburgo<sup>*</sup></p></td>
<td><p class="man-template-tab-krpr ">  1° maggio</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Macedonia</p></td>
<td><p class="man-template-tab-krpr ">  1° novembre</p></td>
<td><p class="man-template-tab-krpr ">2010 A</p></td>
<td><p class="man-template-tab-krpr ">30 gennaio</p></td>
<td><p class="man-template-tab-krpr ">2011</p></td>
</tr>
<tr>
<td colspan="2"><p class="man-template-tab-krpr ">Moldova</p></td>
<td><p class="man-template-tab-krpr ">  1° ottobre</p></td>
<td><p class="man-template-tab-krpr ">2002</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Monaco<sup>*</sup></p></td>
<td><p class="man-template-tab-krpr ">13 novembre</p></td>
<td><p class="man-template-tab-krpr ">2003 A</p></td>
<td><p class="man-template-tab-krpr ">11 febbraio</p></td>
<td><p class="man-template-tab-krpr ">2004</p></td>
</tr>
<tr>
<td colspan="2"><p class="man-template-tab-krpr ">Montenegro</p></td>
<td><p class="man-template-tab-krpr ">30 dicembre</p></td>
<td><p class="man-template-tab-krpr ">2011 A</p></td>
<td><p class="man-template-tab-krpr ">29 marzo</p></td>
<td><p class="man-template-tab-krpr ">2012</p></td>
</tr>
<tr>
<td colspan="2"><p class="man-template-tab-krpr ">Norvegia<sup>*</sup></p></td>
<td><p class="man-template-tab-krpr ">16 dicembre</p></td>
<td><p class="man-template-tab-krpr ">1999</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Paesi Bassi<sup>*</sup> <sup>a</sup></p></td>
<td><p class="man-template-tab-krpr ">23 giugno</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Portogallo</p></td>
<td><p class="man-template-tab-krpr ">  4 maggio</p></td>
<td><p class="man-template-tab-krpr ">2017</p></td>
<td><p class="man-template-tab-krpr ">  2 agosto</p></td>
<td><p class="man-template-tab-krpr ">2017</p></td>
</tr>
<tr>
<td colspan="2"><p class="man-template-tab-krpr ">Regno Unito</p></td>
<td><p class="man-template-tab-krpr ">  6 luglio</p></td>
<td><p class="man-template-tab-krpr ">2005</p></td>
<td><p class="man-template-tab-krpr ">  4 ottobre</p></td>
<td><p class="man-template-tab-krpr ">2005</p></td>
</tr>
<tr>
<td colspan="2"><p class="man-template-tab-krpr ">Romania<sup>*</sup></p></td>
<td><p class="man-template-tab-krpr ">  5 settembre</p></td>
<td><p class="man-template-tab-krpr ">2003</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Serbia<sup>*</sup></p></td>
<td><p class="man-template-tab-krpr ">26 marzo</p></td>
<td><p class="man-template-tab-krpr ">2012 A</p></td>
<td><p class="man-template-tab-krpr ">24 giugno</p></td>
<td><p class="man-template-tab-krpr ">2012</p></td>
</tr>
<tr>
<td colspan="2"><p class="man-template-tab-krpr ">Slovacchia<sup>*</sup></p></td>
<td><p class="man-template-tab-krpr ">30 dicembre</p></td>
<td><p class="man-template-tab-krpr ">2002</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Slovenia</p></td>
<td><p class="man-template-tab-krpr ">  9 febbraio</p></td>
<td><p class="man-template-tab-krpr ">2004</p></td>
<td><p class="man-template-tab-krpr ">  9 maggio</p></td>
<td><p class="man-template-tab-krpr ">2004</p></td>
</tr>
<tr>
<td colspan="2"><p class="man-template-tab-krpr ">Spagna<sup>*</sup></p></td>
<td><p class="man-template-tab-krpr ">21 settembre</p></td>
<td><p class="man-template-tab-krpr ">2011</p></td>
<td><p class="man-template-tab-krpr ">20 dicembre</p></td>
<td><p class="man-template-tab-krpr ">2011</p></td>
</tr>
<tr>
<td colspan="2"><p class="man-template-tab-krpr ">Stati Uniti</p></td>
<td><p class="man-template-tab-krpr ">10 gennaio</p></td>
<td><p class="man-template-tab-krpr ">2001</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Svezia</p></td>
<td><p class="man-template-tab-krpr ">19 gennaio</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr ">Svizzera</p></td>
<td><p class="man-template-tab-krpr ">14 novembre</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td colspan="2"><p class="man-template-tab-krpr ">Ungheria</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">2005</p></td>
<td><p class="man-template-tab-krpr ">18 luglio</p></td>
<td><p class="man-template-tab-krpr ">2005</p></td>
</tr>
<tr>
<td colspan="2"><p class="man-template-tab-krpr ">Unione Europea</p></td>
<td><p class="man-template-tab-krpr ">  3 maggio</p></td>
<td><p class="man-template-tab-krpr ">2001</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">2003</p></td>
</tr>
<tr>
<td colspan="2"><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td colspan="2"><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td><p class="man-template-tab-krpr ">*</p></td>
<td colspan="5">
<p class="man-template-tab-krpr ">Riserve e dichiarazioni.</p>
<p class="man-template-tab-krpr ">Le riserve e dichiarazioni non sono pubblicate nella RU.<br>Il testo, in francese e inglese, può essere consultato sul sito Internet dell’Organizzazione delle Nazioni Unite: http://treaties.un.org/ oppure ottenuto presso la Direzione del diritto internazionale pubblico (DDIP), Sezione Trattati internazionali, 3003 Berna.</p>
</td>
</tr>
<tr>
<td><p class="man-template-tab-krpr "><sup>a</sup></p></td>
<td colspan="5"><p class="man-template-tab-krpr ">Per il Regno in Europa.</p></td>
</tr>
</table></div>
<p class="abstand1seite "></p>
</div></section>
</div></section>
</div>
</div></body>
</html>
