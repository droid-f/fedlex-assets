<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--814.912.21 --><p class="srnummer ">814.912.21 </p>
<h1 class="erlasstitel botschafttitel ">Ordinanza<br>sui movimenti transfrontalieri di organismi geneticamente modificati</h1>
<h2 class="erlasskurztitel ">(Ordinanza di Cartagena, OCart)</h2>
<p class="erlassdatum ">del 3 novembre 2004 (Stato 1° giugno 2012)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 19 capoverso 2 lettera a della legge del 21 marzo 2003<sup><a href="#fn-d7e21" id="fnbck-d7e21">1</a></sup> sull’ingegneria genetica;<br>visto il Protocollo di Cartagena del 29 gennaio 2000<sup><a href="#fn-d7e32" id="fnbck-d7e32">2</a></sup> sulla biosicurezza relativo alla Convenzione sulla diversità biologica (Protocollo di Cartagena),</p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2003/705" target="_blank">RS <b>814.91</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/cc/2004/44" target="_blank">RS <b>0.451.431</b></a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza disciplina i movimenti transfrontalieri di organismi geneticamente modificati.</p>
<p class="absatz "><sup>2</sup> Essa non si applica ai movimenti transfrontalieri di organismi geneticamente modificati che consistono in prodotti farmaceutici destinati all’uomo.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz ">Nella presente ordinanza si intende per:</p>
<dl>
<dt>a.<sup><a href="#fn-d7e70" id="fnbck-d7e70">3</a></sup> </dt>
<dd>
<i>utilizzazione nell’ambiente:</i> qualsiasi utilizzazione di organismi nell’ambiente ai sensi dell’articolo 3 lettera i dell’ordinanza del 10 settembre 2008<sup><a href="#fn-d7e84" id="fnbck-d7e84">4</a></sup> sull’emissione deliberata nell’ambiente (OEDA);</dd>
<dt>b.<sup><a href="#fn-d7e96" id="fnbck-d7e96">5</a></sup> </dt>
<dd>
<i>organismo geneticamente modificato:</i> ogni organismo ai sensi dell’articolo 3 lettera d OEDA;</dd>
<dt>c.<sup><a href="#fn-d7e113" id="fnbck-d7e113">6</a></sup> </dt>
<dd>
<i>sistema chiuso:</i> ogni sistema chiuso ai sensi dell’articolo 3 lettera i dell’ordinanza del 9 maggio 2012<sup><a href="#fn-d7e127" id="fnbck-d7e127">7</a></sup> sull’impiego confinato (OIConf);</dd>
<dt>d. </dt>
<dd>
<i>movimento transfrontaliero:</i> l’importazione, l’esportazione e il transito di organismi geneticamente modificati;</dd>
<dt>e. </dt>
<dd>
<i>Biosafety Clearing House:</i> il Centro internazionale di scambio d’informazioni sulla biosicurezza di cui all’articolo 20 del Protocollo di Cartagena.</dd>
</dl>
<div class="footnotes">
<p id="fn-d7e70"><sup><a href="#fnbck-d7e70">3</a></sup><sup></sup> Nuovo testo giusta il n. 7 dell’all. 5 all’O del 10 set. 2008 sull’emissione deliberata nell’ambiente, in vigore dal 1° ott. 2008 (<a href="https://fedlex.data.admin.ch/eli/oc/2008/614" target="_blank">RU <b>2008 </b>4377</a>).</p>
<p id="fn-d7e84"><sup><a href="#fnbck-d7e84">4</a></sup><sup></sup> <a href="https://fedlex.data.admin.ch/eli/cc/2008/614" target="_blank">RS <b>814.911</b></a></p>
<p id="fn-d7e96"><sup><a href="#fnbck-d7e96">5</a></sup><sup></sup> Nuovo testo giusta il n. 7 dell’all. 5 all’O del 10 set. 2008 sull’emissione deliberata nell’ambiente, in vigore dal 1° ott. 2008 (<a href="https://fedlex.data.admin.ch/eli/oc/2008/614" target="_blank">RU <b>2008 </b>4377</a>).</p>
<p id="fn-d7e113"><sup><a href="#fnbck-d7e113">6</a></sup><sup></sup> Nuovo testo giusta il n. 11 dell’all. 5 all’O del 9 mag. 2012 sull’impiego confinato, in vigore dal 1° giu. 2012 (<a href="https://fedlex.data.admin.ch/eli/oc/2012/329" target="_blank">RU <b>2012</b> 2777</a>).</p>
<p id="fn-d7e127"><sup><a href="#fnbck-d7e127">7</a></sup><sup></sup> <a href="https://fedlex.data.admin.ch/eli/cc/2012/329" target="_blank">RS <b>814.912</b></a></p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Esigenze poste ai movimenti transfrontalieri di organismi geneticamente modificati</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Dovere di diligenza</a>
</h6>
<div class="collapseable">
<p class="absatz ">Chiunque importi, esporti o faccia transitare organismi geneticamente modificati deve:</p>
<dl>
<dt>a. </dt>
<dd>impiegare ogni precauzione imposta dalle circostanze affinché gli organismi geneticamente modificati, i loro metaboliti ed i rifiuti da essi generati non mettano in pericolo gli animali, l’ambiente o, indirettamente, l’uomo;</dd>
<dt>b. </dt>
<dd>manipolare, imballare, etichettare e trasportare tali organismi conformemente alle pertinenti disposizioni nazionali ed internazionali; </dd>
<dt>c. </dt>
<dd>fornire per ogni movimento transfrontaliero la documentazione d’accompagnamento di cui all’articolo 4.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Documentazione d’accompagnamento</a>
</h6>
<div class="collapseable">
<p class="absatz "><sup>1</sup> La documentazione che accompagna i movimenti transfrontalieri di organismi geneticamente modificati destinati ad essere utilizzati nell’ambiente deve contemplare le seguenti informazioni:</p>
<dl>
<dt>a. </dt>
<dd>un’indicazione non equivoca che si tratta di organismi geneticamente modificati;</dd>
<dt>b. </dt>
<dd>l’identificatore unico ai sensi dell’allegato del Regolamento (CE) n. 65/2004 della Commissione, del 14 gennaio 2004<sup><a href="#fn-d7e183" id="fnbck-d7e183">8</a></sup>, che stabilisce un sistema per la determinazione e l’assegnazione di identificatori unici per gli organismi geneticamente modificati o, in mancanza di tale identificatore, la specificazione dell’identità degli organismi comprese le proprietà e le caratteristiche rilevanti;</dd>
<dt>c. </dt>
<dd>le norme di sicurezza da osservare ai fini della manipolazione, del deposito, del trasporto e dell’utilizzazione di tali organismi;</dd>
<dt>d. </dt>
<dd>il nome e l’indirizzo della persona da contattare per ottenere informazioni supplementari;</dd>
<dt>e. </dt>
<dd>il nome e l’indirizzo del destinatario; </dd>
<dt>f. </dt>
<dd>una dichiarazione secondo cui il movimento transfrontaliero è conforme alle prescrizioni del Protocollo di Cartagena applicabili all’esportatore.</dd>
</dl>
<p class="absatz "><sup>2</sup> Nel caso in cui gli organismi geneticamente modificati siano destinati ad essere trasformati o ad essere utilizzati direttamente per l’alimentazione umana o animale, o qualora essi siano medicamenti per uso veterinario, è necessario integrare l’indicazione di cui al capoverso 1 lettera a con un’informazione che specifichi che si tratta di organismi geneticamente modificati che non devono in nessun caso essere introdotti direttamente nell’ambiente.</p>
<p class="absatz "><sup>3</sup> Per gli organismi geneticamente modificati destinati ad essere utilizzati in sistemi chiusi si applicano unicamente le disposizioni di cui al capoverso 1 lettere a–e.</p>
<div class="footnotes"><p id="fn-d7e183"><sup><a href="#fnbck-d7e183">8</a></sup><sup></sup> GU L 10 del 16 gen. 2004, pag. 5, disponibile presso l’Ufficio federale dell’ambiente (UFAM), 3003 Berna.</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Importazione</a>
</h6>
<div class="collapseable">
<p class="absatz "><sup>1</sup> Chiunque intenda importare organismi geneticamente modificati destinati ad essere utilizzati nell’ambiente deve disporre di un’autorizzazione ai sensi dell’articolo 17 o 25 OEDA<sup><a href="#fn-d7e216" id="fnbck-d7e216">9</a></sup>.<sup><a href="#fn-d7e225" id="fnbck-d7e225">10</a></sup></p>
<p class="absatz "><sup>2</sup> Chiunque intende importare organismi geneticamente modificati destinati a essere utilizzati in sistemi chiusi deve soddisfare le esigenze di cui agli articoli 4, 15 e 25 OIConf<sup> </sup><sup><a href="#fn-d7e239" id="fnbck-d7e239">11</a></sup>.<sup><a href="#fn-d7e248" id="fnbck-d7e248">12</a></sup></p>
<div class="footnotes">
<p id="fn-d7e216"><sup><a href="#fnbck-d7e216">9</a></sup><sup></sup> <a href="https://fedlex.data.admin.ch/eli/cc/2008/614" target="_blank">RS <b>814.911</b></a></p>
<p id="fn-d7e225"><sup><a href="#fnbck-d7e225">10</a></sup><sup></sup> Nuovo testo giusta il n. 7 dell’all. 5 all’O del 10 set. 2008 sull’emissione deliberata nell’ambiente, in vigore dal 1° ott. 2008 (<a href="https://fedlex.data.admin.ch/eli/oc/2008/614" target="_blank">RU <b>2008 </b>4377</a>).</p>
<p id="fn-d7e239"><sup><a href="#fnbck-d7e239">11</a></sup><sup></sup> <a href="https://fedlex.data.admin.ch/eli/cc/2012/329" target="_blank">RS <b>814.912</b></a></p>
<p id="fn-d7e248"><sup><a href="#fnbck-d7e248">12</a></sup><sup></sup> Nuovo testo giusta il n. 11 dell’all. 5 all’O del 9 mag. 2012 sull’impiego confinato, in vigore dal 1° giu. 2012 (<a href="https://fedlex.data.admin.ch/eli/oc/2012/329" target="_blank">RU <b>2012</b> 2777</a>).</p>
</div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esportazione</a>
</h6>
<div class="collapseable">
<p class="absatz "><sup>1</sup> Chiunque intenda esportare per la prima volta verso un determinato Paese organismi geneticamente modificati destinati ad essere utilizzati nell’ambiente deve prima ottenere l’accordo dell’autorità competente di tale Paese.</p>
<p class="absatz "><sup>2</sup> La domanda inoltrata a tal fine deve contenere almeno le informazioni che figurano nell’allegato 1.</p>
<p class="absatz "><sup>3</sup> Una copia della notificazione e della decisione del Paese importatore deve essere inviata all’Ufficio federale dell’ambiente (UFAM)<sup><a href="#fn-d7e273" id="fnbck-d7e273">13</a></sup>.</p>
<div class="footnotes"><p id="fn-d7e273"><sup><a href="#fnbck-d7e273">13</a></sup><sup></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>). Di detta mod. è tenuto conto in tutto il presente testo.</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Obbligo di tenere un registro delle esportazioni</a>
</h6>
<div class="collapseable">
<p class="absatz "><sup>1</sup> Chiunque esporti organismi geneticamente modificati destinati ad essere utilizzati nell’ambiente deve tenere un registro annuale delle esportazioni, classificate in base al tipo e alla quantità di organismi ed al Paese di destinazione.</p>
<p class="absatz "><sup>2</sup> Su richiesta, tali dati devono essere messi a disposizione dell’UFAM.</p>
<p class="absatz "><sup>3</sup> Essi vanno conservati per almeno 30 anni a partire dall’ultima esportazione.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Compiti delle autorità</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Compiti dell’UFAM</a>
</h6>
<div class="collapseable">
<p class="absatz ">L’UFAM è il corrispondente per le questioni legate ai movimenti transfrontalieri di organismi geneticamente modificati. In particolare:</p>
<dl>
<dt>a. </dt>
<dd>garantisce il collegamento con il Segretariato di cui all’articolo 24 della Convenzione del 5 giugno 1992<sup><a href="#fn-d7e313" id="fnbck-d7e313">14</a></sup> sulla diversità biologica;</dd>
<dt>b.<sup><a href="#fn-d7e325" id="fnbck-d7e325">15</a></sup> </dt>
<dd>tiene un registro pubblico dei dati non riservati contenuti nelle notificazioni e nelle decisioni di cui all’articolo 6 capoverso 3; la riservatezza dei dati è disciplinata dall’articolo 55 OEDA<sup><a href="#fn-d7e338" id="fnbck-d7e338">16</a></sup>;</dd>
<dt>c. </dt>
<dd>presta consulenza agli esportatori qualora un Paese importatore non osservi le scadenze previste dal Protocollo di Cartagena; </dd>
<dt>d. </dt>
<dd>informa l’Ufficio federale della sanità pubblica, l’Ufficio federale dell’agricoltura, l’Ufficio federale della sicurezza alimentare e di veterinaria<sup><a href="#fn-d7e354" id="fnbck-d7e354">17</a></sup> e l’Istituto svizzero degli agenti terapeutici, in base alle loro competenze definite dall’OEDA e dall’OIConf<sup><a href="#fn-d7e364" id="fnbck-d7e364">18</a></sup>, sui movimenti transfrontalieri come pure sull’eventuale emissione transfrontaliera non intenzionale di organismi geneticamente modificati;</dd>
<dt>e. </dt>
<dd>pubblica periodicamente un rapporto sui movimenti transfrontalieri di organismi geneticamente modificati;</dd>
<dt>f. </dt>
<dd>mette a disposizione moduli per la compilazione della documentazione d’accompagnamento di cui all’articolo 4.</dd>
</dl>
<div class="footnotes">
<p id="fn-d7e313"><sup><a href="#fnbck-d7e313">14</a></sup><sup></sup> <a href="https://fedlex.data.admin.ch/eli/cc/1995/1408_1408_1408" target="_blank">RS <b>0.451.43</b></a></p>
<p id="fn-d7e325"><sup><a href="#fnbck-d7e325">15</a></sup><sup></sup> Nuovo testo giusta il n. 7 dell’all. 5 all’O del 10 set. 2008 sull’emissione deliberata nell’ambiente, in vigore dal 1° ott. 2008 (<a href="https://fedlex.data.admin.ch/eli/oc/2008/614" target="_blank">RU <b>2008 </b>4377</a>).</p>
<p id="fn-d7e338"><sup><a href="#fnbck-d7e338">16</a></sup><sup></sup> <a href="https://fedlex.data.admin.ch/eli/cc/2008/614" target="_blank">RS <b>814.911</b></a></p>
<p id="fn-d7e354"><sup><a href="#fnbck-d7e354">17</a></sup><sup></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2014.</p>
<p id="fn-d7e364"><sup><a href="#fnbck-d7e364">18</a></sup><sup></sup> <a href="https://fedlex.data.admin.ch/eli/cc/2012/329" target="_blank">RS <b>814.912</b></a></p>
</div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Partecipazione al meccanismo internazionale di scambio d’informazioni</a>
</h6>
<div class="collapseable">
<p class="absatz "><sup>1</sup> L’UFAM, attraverso il Biosafety Clearing House, mette a disposizione del pubblico le informazioni e la documentazione seguenti:</p>
<dl>
<dt>a. </dt>
<dd>la legislazione federale pertinente per l’applicazione della presente ordinanza;</dd>
<dt>b. </dt>
<dd>tutti gli accordi internazionali conclusi dalla Svizzera in materia di movimenti transfrontalieri di organismi geneticamente modificati;</dd>
<dt>c. </dt>
<dd>il nome e l’indirizzo delle autorità federali competenti di cui all’articolo 8 lettera d ed all’articolo 10;</dd>
<dt>d. </dt>
<dd>tutte le decisioni relative all’importazione, alla messa in commercio o all’emissione sperimentale di organismi geneticamente modificati;</dd>
<dt>e. </dt>
<dd>tutte le decisioni relative all’utilizzazione nell’ambiente di organismi geneticamente modificati destinati ad essere trasformati o ad essere utilizzati direttamente per l’alimentazione umana o animale. Tale informazione deve contemplare almeno i dati che figurano nell’allegato 2 e deve essere resa pubblica entro 15 giorni dalla notificazione della decisione;</dd>
<dt>f. </dt>
<dd>le sintesi degli studi disponibili in materia di biosicurezza nonché di altri studi ambientali pertinenti;</dd>
<dt>g. </dt>
<dd>i dati relativi ai casi di movimenti transfrontalieri non intenzionali;</dd>
<dt>h. </dt>
<dd>i rapporti di cui all’articolo 8 lettera e.</dd>
</dl>
<p class="absatz "><sup>2</sup> Le autorità federali di cui all’articolo 8 lettera d mettono a disposizione dell’UFAM le informazioni e i documenti menzionati al capoverso 1.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Misure in caso di movimenti transfrontalieri non intenzionali</a>
</h6>
<div class="collapseable">
<p class="absatz "><sup>1</sup> Qualora si verifichi un evento straordinario che possa dar luogo ad un movimento transfrontaliero non intenzionale di organismi geneticamente modificati, i Cantoni coinvolti notificano tale evento all’UFAM ed informano la popolazione, i Cantoni vicini e le autorità regionali competenti dei Paesi limitrofi;</p>
<p class="absatz "><sup>2</sup> L’UFAM notifica l’evento alle autorità competenti dei Paesi limitrofi;</p>
<p class="absatz "><sup>3</sup> La notificazione alle autorità dei Paesi limitrofi deve contenere almeno le seguenti informazioni:</p>
<dl>
<dt>a. </dt>
<dd>le quantità stimate e le caratteristiche e peculiarità degli organismi geneticamente modificati;</dd>
<dt>b. </dt>
<dd>le circostanze e la data dell’emissione nonché l’utilizzazione degli organismi geneticamente modificati;</dd>
<dt>c. </dt>
<dd>i potenziali pericoli per l’uomo, gli animali e l’ambiente come pure i potenziali effetti negativi sulla diversità biologica e sull’uso sostenibile dei suoi elementi;</dd>
<dt>d. </dt>
<dd>le possibili misure per la gestione dei rischi.</dd>
</dl>
<p class="absatz "><sup>4</sup> In caso di evento straordinario in impianti ai sensi dell’articolo 1 capoverso 2 lettera b e capoverso 3 lettera b dell’ordinanza del 27 febbraio 1991<sup><a href="#fn-d7e447" id="fnbck-d7e447">19</a></sup> sulla protezione contro gli incidenti rilevanti (OPIR), sono applicabili anche le disposizioni contemplate da tale ordinanza in materia di informazione e di allarme;</p>
<p class="absatz "><sup>5</sup> L’UFAM registra le notificazioni provenienti dall’estero e le comunica ai Cantoni interessati, i quali informano la popolazione in modo adeguato.</p>
<div class="footnotes"><p id="fn-d7e447"><sup><a href="#fnbck-d7e447">19</a></sup><sup></sup> <a href="https://fedlex.data.admin.ch/eli/cc/1991/748_748_748" target="_blank">RS <b>814.012</b></a></p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Sorveglianza</a>
</h6>
<div class="collapseable">
<p class="absatz "><sup>1</sup> L’UFAM controlla che vengano rispettate le disposizioni relative all’esportazione di organismi geneticamente modificati finalizzata alla loro utilizzazione nell’ambiente.</p>
<p class="absatz "><sup>2</sup> Ordina le misure necessarie nel caso in cui le disposizioni relative all’esportazione diano luogo a contestazioni.</p>
<p class="absatz "><sup>3</sup> Per quanto riguarda la sorveglianza del rispetto delle disposizioni in materia di importazione e transito di organismi geneticamente modificati e l’imposizione delle misure richieste, le competenze sono definite dall’OIConf<sup><a href="#fn-d7e474" id="fnbck-d7e474">20</a></sup> e dall’OEDA<sup><a href="#fn-d7e483" id="fnbck-d7e483">21</a></sup>.</p>
<div class="footnotes">
<p id="fn-d7e474"><sup><a href="#fnbck-d7e474">20</a></sup><sup></sup> <a href="https://fedlex.data.admin.ch/eli/cc/2012/329" target="_blank">RS <b>814.912</b></a></p>
<p id="fn-d7e483"><sup><a href="#fnbck-d7e483">21</a></sup><sup></sup> <a href="https://fedlex.data.admin.ch/eli/cc/2008/614" target="_blank">RS <b>814.911</b></a></p>
</div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Formazione e perfezionamento</a>
</h6>
<div class="collapseable"><p class="absatz ">L’UFAM provvede affinché siano organizzati, all’occorrenza, incontri volti a garantire la formazione e il perfezionamento delle persone che svolgono compiti ai sensi della presente ordinanza. </p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Compiti svolti da terzi</a>
</h6>
<div class="collapseable"><p class="absatz ">L’UFAM può affidare determinati compiti a terzi, in particolare per quanto concerne la compilazione di statistiche.</p></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 3:  Disposizioni finali</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Modifica del diritto vigente</a>
</h6>
<div class="collapseable">
<p class="absatz ">…<sup><a href="#fn-d7e518" id="fnbck-d7e518">22</a></sup></p>
<div class="footnotes"><p id="fn-d7e518"><sup><a href="#fnbck-d7e518">22</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2004/726" target="_blank">RU <b>2004</b> 4801</a>.</p></div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2005</p></div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p class="titelanhtext ">(art. 6)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Informazioni che devono figurare nella domanda da presentare conformemente all’articolo 6</a>
</h2>
<div class="collapseable">
<dl>
<dt>a. </dt>
<dd>Nome e indirizzo dell’esportatore;</dd>
<dt>b. </dt>
<dd>nome e indirizzo dell’importatore;</dd>
<dt>c. </dt>
<dd>nome dell’organismo geneticamente modificato, identificatore unico ai sensi dell’allegato del Regolamento (CE) n. 65/2004 della Commissione del 14 gennaio 2004<sup><a href="#fn-d7e554" id="fnbck-d7e554">23</a></sup> che stabilisce un sistema per la determinazione e l’assegnazione di identificatori unici per gli organismi geneticamente modificati, se tale identificatore esiste, e indicazione del gruppo a cui l’organismo appartiene ai sensi dell’articolo 6 OIConf<sup><a href="#fn-d7e560" id="fnbck-d7e560">24</a></sup>;</dd>
<dt>d. </dt>
<dd>date previste del movimento transfrontaliero;</dd>
<dt>e. </dt>
<dd>nome comune e tassonomia, luogo di raccolta o di ottenimento e caratteristiche dell’organismo ricevente pertinenti per la biosicurezza;</dd>
<dt>f. </dt>
<dd>centri d’origine e centri di diversità genetica, qualora siano noti, dell’organismo ricevente e degli organismi donatori, e descrizione degli habitat in cui tali organismi possono persistere o proliferare;</dd>
<dt>g. </dt>
<dd>nome comune e tassonomia, luogo di raccolta o di ottenimento e caratteristiche dell’organismo o degli organismi donatori le quali risultano pertinenti per la biosicurezza;</dd>
<dt>h. </dt>
<dd>descrizione dell’acido nucleico o della modifica genetica introdotta, della tecnica utilizzata e delle caratteristiche dell’organismo geneticamente modificato che ne derivano; </dd>
<dt>i. </dt>
<dd>utilizzazione prevista degli organismi geneticamente modificati o dei prodotti che ne derivano, ossia il materiale trasformato proveniente dagli organismi geneticamente modificati, che contiene nuove combinazioni individuabili di materiale genetico replicabile ottenuto ricorrendo alla moderna biotecnologia;</dd>
<dt>j. </dt>
<dd>quantità o volume degli organismi geneticamente modificati da trasferire;</dd>
<dt>k. </dt>
<dd>valutazione dei rischi conformemente all’allegato 4 dell’OEDA<sup><a href="#fn-d7e594" id="fnbck-d7e594">25</a></sup>;</dd>
<dt>l. </dt>
<dd>metodi proposti per la manipolazione, il deposito, il trasporto e l’utilizzazione in condizioni di sicurezza di organismi geneticamente modificati, compresi l’imballaggio, l’etichettatura, la documentazione, i metodi di eliminazione e le procedure da seguire in caso di emergenza, ove appropriato;</dd>
<dt>m. </dt>
<dd>statuto giuridico in Svizzera dell’organismo geneticamente modificato;</dd>
<dt>n. </dt>
<dd>decisioni adottate da altri Stati in risposta ad una domanda di esportare verso gli stessi l’organismo geneticamente modificato;</dd>
<dt>o. </dt>
<dd>dichiarazione che attesti la veridicità delle informazioni di cui sopra.</dd>
</dl>
<div class="footnotes">
<p id="fn-d7e554"><sup><a href="#fnbck-d7e554">23</a></sup><sup></sup> GU L 10 del 16 gen. 2004, pag. 5, disponibile presso l’UFAM, 3003 Berna.</p>
<p id="fn-d7e560"><sup><a href="#fnbck-d7e560">24</a></sup><sup></sup> <a href="https://fedlex.data.admin.ch/eli/cc/2012/329" target="_blank">RS <b>814.912</b></a></p>
<p id="fn-d7e594"><sup><a href="#fnbck-d7e594">25</a></sup><sup></sup> <a href="https://fedlex.data.admin.ch/eli/cc/2008/614" target="_blank">RS <b>814.911</b></a></p>
</div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p class="titelanhtext ">(art. 9 cpv. 1 lett. e)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Informazioni da fornire conformemente all’articolo 9 capoverso 1 lettera e</a>
</h2>
<div class="collapseable">
<dl>
<dt>a. </dt>
<dd>Nome e indirizzo del richiedente;</dd>
<dt>b. </dt>
<dd>nome e indirizzo dell’autorità che ha emesso la decisione;</dd>
<dt>c. </dt>
<dd>nome e identità dell’organismo geneticamente modificato;</dd>
<dt>d. </dt>
<dd>descrizione della modifica genetica, della tecnica adottata e delle caratteristiche dell’organismo geneticamente modificato che ne derivano;</dd>
<dt>e. </dt>
<dd>identificatore unico ai sensi dell’allegato del Regolamento (CE) n. 65/2004 della Commissione, del 14 gennaio 2004<sup><a href="#fn-d7e639" id="fnbck-d7e639">26</a></sup>, che stabilisce un sistema per la determinazione e l’assegnazione di identificatori unici per gli organismi geneticamente modificati;</dd>
<dt>f. </dt>
<dd>nome comune e tassonomia, luogo di raccolta o di ottenimento e caratteristiche dell’organismo ricevente pertinenti per la biosicurezza;</dd>
<dt>g. </dt>
<dd>centri d’origine e centri di diversità genetica, qualora siano noti, dell’organismo ricevente e degli organismi donatori, e descrizione degli habitat in cui tali organismi possono persistere o proliferare;</dd>
<dt>h. </dt>
<dd>nome comune e tassonomia, luogo di raccolta o di ottenimento e caratteristiche dell’organismo o degli organismi donatori le quali risultano pertinenti per la biosicurezza;</dd>
<dt>i. </dt>
<dd>utilizzazioni autorizzate dell’organismo geneticamente modificato;</dd>
<dt>j. </dt>
<dd>valutazione dei rischi conformemente all’allegato 4 OEDA<sup><a href="#fn-d7e661" id="fnbck-d7e661">27</a></sup>;</dd>
<dt>k. </dt>
<dd>metodi proposti per la manipolazione, il deposito, il trasporto e l’utilizzazione in condizioni di sicurezza di organismi geneticamente modificati, compresi l’imballaggio, l’etichettatura, la documentazione, i metodi di eliminazione e le procedure da seguire in caso di emergenza, ove appropriato.</dd>
</dl>
<p class="abstand1seite "></p>
<div class="footnotes">
<p id="fn-d7e639"><sup><a href="#fnbck-d7e639">26</a></sup><sup></sup> GU L 10 del 16 gen. 2004, pag. 5, disponibile presso l’UFAM, 3003 Berna.</p>
<p id="fn-d7e661"><sup><a href="#fnbck-d7e661">27</a></sup><sup></sup> <a href="https://fedlex.data.admin.ch/eli/cc/2008/614" target="_blank">RS <b>814.911</b></a></p>
</div>
</div></section>
</div></section>
</div>
</div></body>
</html>
