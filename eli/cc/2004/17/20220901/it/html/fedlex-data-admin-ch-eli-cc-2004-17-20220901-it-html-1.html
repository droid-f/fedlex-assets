<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2004-17-20220901-it-docx-1</title>
</head>
<body><div id="lawcontent">
<div id="preface">
<!--414.110.37 --><p class="srnummer ">414.110.37 </p>
<h1 class="erlasstitel botschafttitel ">Ordinanza del Consiglio dei PF<br>sui Politecnici federali di Zurigo e Losanna</h1>
<h2 class="erlasskurztitel ">(Ordinanza PFZ-PFL)</h2>
<p>del 13 novembre 2003 (Stato 1° settembre 2022)</p>
</div>
<div id="preamble">
<p>Il Consiglio dei PF,</p>
<p>visti gli articoli 27 capoverso 2 e 32 capoverso 4 della legge federale<br>del 4 ottobre 1991<sup><a href="#fn-d6e23" id="fnbck-d6e23">1</a></sup> sui PF,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Campo d’applicazione</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>La presente ordinanza si applica:</p>
<dl>
<dt>a. </dt>
<dd>al Politecnico federale di Zurigo (PFZ);</dd>
<dt>b. </dt>
<dd>al Politecnico federale di Losanna (PFL).</dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Direzione</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Composizione</a>
</h6>
<div class="collapseable"> <p><sup>1</sup> Le direzioni dei PF sono composte ciascuna di un presidente e di altri membri subordinati al presidente.</p>
<p><sup>2</sup> Il presidente propone la nomina degli altri membri della direzione.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti</a>
</h6>
<div class="collapseable"> <p><sup>1</sup> La direzione ha i compiti seguenti:</p>
<dl>
<dt>a. </dt>
<dd>decide in merito all’organizzazione della scuola e, in particolare, all’istituzione, alla soppressione, ai compiti e all’organizzazione di singole unità d’insegnamento e di ricerca come pure di altre unità organizzative;</dd>
<dt>b. </dt>
<dd>emana ordinanze concernenti gli studi;</dd>
<dt>c. </dt>
<dd>è responsabile di garantire la qualità e, in particolare, di valutare l’insegnamento, la ricerca e le prestazioni.</dd>
</dl>
<p><sup>2</sup> La direzione può deliberare se è presente più della metà dei membri. Le decisioni sono prese a maggioranza semplice dei membri presenti. In caso di parità è preponderante il voto del presidente.</p>
<p><sup>3</sup> In merito a affari non elencati al capoverso 1 decide il presidente.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Membri dei PF</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Denominazioni dei collaboratori accademici attivi nell’insegnamento e nella ricerca</a>
</h6>
<div class="collapseable"> <p>Le denominazioni dei collaboratori accademici attivi nell’insegnamento e nella ricerca sono definite nell’allegato.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Collaboratori scientifici con funzioni direttive, collaboratori scientifici superiori</a>
</h6>
<div class="collapseable"> <p>Le direzioni possono nominare collaboratori scientifici con funzioni direttive (<i>maître d’enseignement et de recherche</i>) e collaboratori scientifici superiori persone che si distinguono per il loro percorso accademico ad alto livello e che forniscono prestazioni particolarmente qualificate nell’insegnamento e nella ricerca.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Collaboratori scientifici</a>
</h6>
<div class="collapseable"> <p><sup>1</sup> I collaboratori scientifici devono essere titolari di un diploma universitario.</p>
<p><sup>2</sup> Essi operano nel campo dell’insegnamento e della ricerca.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Collaboratori amministrativi e tecnici</a>
</h6>
<div class="collapseable"> <p>I collaboratori amministrativi e tecnici svolgono compiti di supporto nel campo dell’insegnamento, della ricerca o dell’amministrazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Assistenti</a>
</h6>
<div class="collapseable"> <p><sup>1</sup> Gli assistenti devono essere titolari di un diploma universitario.</p>
<p><sup>2</sup> Essi hanno un rapporto d’impiego retto dal diritto pubblico, di durata determinata, con un PF.</p>
<p><sup>3</sup> Essi assistono nell’insegnamento e nella ricerca il membro del corpo insegnante cui sono subordinati e approfondiscono le proprie conoscenze specifiche.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Professori titolari</a>
</h6>
<div class="collapseable"> <p><sup>1</sup> I presidenti dei PF possono proporre la nomina a professore titolare di liberi docenti, di collaboratori scientifici con funzioni direttive e di incaricati di corsi che si sono distinti per le loro prestazioni accademiche e operanti nel settore dei PF.</p>
<p><sup>2</sup> I direttori degli istituti di ricerca possono proporre ai PF la nomina a professore titolare di persone attive nei loro istituti e che al tempo stesso rivestono una delle funzioni elencate al capoverso 1 in un PF.</p>
<p><sup>3</sup> I professori titolari che hanno svolto la loro attività in un PF fino al pensionamento o fino al ritiro per invalidità mantengono il proprio titolo con l’aggiunta di «emerito» o dell’abbreviazione «em.».<sup><a href="#fn-d6e167" id="fnbck-d6e167">2</a></sup></p>
<div class="footnotes"><p id="fn-d6e167"><sup><a href="#fnbck-d6e167">2</a></sup> Introdotto dal n. I dell’O del Consiglio dei PF del 19 mag. 2022, in vigore  dal 1° set. 2022 (<a href="https://fedlex.data.admin.ch/eli/oc/2022/419" target="_blank">RU <b>2022</b> 419</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Liberi docenti</a>
</h6>
<div class="collapseable"> <p><sup>1</sup> Può conseguire l’abilitazione quale libero docente chi da prova di un’attitudine particolare per l’insegnamento e la ricerca. Egli riceve dal PF la <i>venia legendi</i> che lo autorizza a tenere corsi liberi in un determinato campo d’insegnamento.</p>
<p><sup>2</sup> La <i>venia legendi</i> può essere revocata se durante due anni il libero docente non ha tenuto alcun corso nel suo campo d’insegnamento specifico o se è venuto meno ai suoi obblighi. Essa scade al termine del semestre in cui il libero docente compie 65 anni.</p>
<p><sup>3</sup> I PF disciplinano la procedura per il rilascio e la revoca della <i>venia legendi</i>.</p>
<p><sup>4</sup> I PF possono versare ai liberi docenti un onorario per i corsi tenuti; i mandati d’insegnamento sono retti dalle disposizioni dell’articolo 17<i>a</i> della legge sui PF.<sup><a href="#fn-d6e203" id="fnbck-d6e203">3</a></sup></p>
<div class="footnotes"><p id="fn-d6e203"><sup><a href="#fnbck-d6e203">3</a></sup> Nuovo testo giusta il n. I dell’O del Consiglio dei PF dell’11 marz. 2009, in vigore  dal 1° mag. 2009 (<a href="https://fedlex.data.admin.ch/eli/oc/2009/186" target="_blank">RU <b>2009</b> 1145</a>).</p></div>
</div></article><article id="art_10_a"><a name="a10a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_a"><b>Art. 10</b><i>a</i></a><sup><a href="#fn-d6e216" id="fnbck-d6e216">4</a></sup><a href="#art_10_a"> Professors of practice</a>
</h6>
<div class="collapseable"> <p><sup>1</sup> I PF possono proporre al Consiglio dei PF di conferire il titolo di «professor of practice» a persone esterne che hanno un’ampia esperienza professionale e si sono distinte nel loro campo specifico. I PF assegnano loro incarichi d’insegnamento secondo l’articolo 17<i>a</i> della legge sui PF.</p>
<p><sup>2</sup> Il Consiglio dei PF conferisce il titolo di «professor of practice» per la durata dell’attività presso il PF.</p>
<p><sup>3</sup> I professors of practice<i> </i>svolgono un’attività d’insegnamento. Se le circostanze, in particolare la situazione giuridica e il campo d’insegnamento, lo consentono, possono partecipare a progetti di ricerca.</p>
<p><sup>4</sup> Non possono assumere la direzione di tesi di dottorato. Gli altri compiti che svolgono in quest’ambito richiedono l’approvazione del dipartimento o della facoltà competente del PF.</p>
<div class="footnotes"><p id="fn-d6e216"><sup><a href="#fnbck-d6e216">4</a></sup> Introdotto dal n. I dell’O del Consiglio dei PF del 19 mag. 2022, in vigore  dal 1° set. 2022 (<a href="https://fedlex.data.admin.ch/eli/oc/2022/419" target="_blank">RU <b>2022</b> 419</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Incaricati dei corsi</a>
</h6>
<div class="collapseable"> <p><sup>1</sup> I PF possono affidare l’insegnamento a incaricati dei corsi.</p>
<p><sup>2</sup> Essi conferiscono i mandati d’insegnamento per ogni semestre.</p>
<p><sup>3</sup> ...<sup><a href="#fn-d6e261" id="fnbck-d6e261">5</a></sup></p>
<div class="footnotes"><p id="fn-d6e261"><sup><a href="#fnbck-d6e261">5</a></sup> Abrogato dal n. I dell’O del Consiglio dei PF dell’11 mar. 2009, con effetto dal  1° mag. 2009 (<a href="https://fedlex.data.admin.ch/eli/oc/2009/186" target="_blank">RU <b>2009</b> 1145</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Professori invitati, docenti ospiti</a>
</h6>
<div class="collapseable"> <p><sup>1</sup> I PF possono invitare scienziati e affidare loro compiti di insegnamento e ricerca.</p>
<p><sup>2</sup> Le direzioni dei PF possono designarli professori invitati o docenti ospiti.</p>
<p><sup>3</sup> I PF possono indennizzarli per le attività svolte. Nel fissare l’indennità va considerata la retribuzione versata dalla scuola universitaria o dall’istituto di provenienza dell’ospite.</p>
<p><sup>4</sup> I mandati d’insegnamento sono retti dalle disposizioni dell’articolo 17<i>a</i> della legge sui PF.<sup><a href="#fn-d6e291" id="fnbck-d6e291">6</a></sup></p>
<div class="footnotes"><p id="fn-d6e291"><sup><a href="#fnbck-d6e291">6</a></sup> Introdotto dal n. I dell’O del Consiglio dei PF dell’11 mar. 2009, in vigore  dal 1° mag. 2009 (<a href="https://fedlex.data.admin.ch/eli/oc/2009/186" target="_blank">RU <b>2009</b> 1145</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d6e304" id="fnbck-d6e304">7</a></sup>
</h6>
<div class="collapseable"><div class="footnotes"><p id="fn-d6e304"><sup><a href="#fnbck-d6e304">7</a></sup> Abrogato dal n. I dell’O del Consiglio dei PF dell’11 mar. 2009, con effetto dal  1° mag. 2009 (<a href="https://fedlex.data.admin.ch/eli/oc/2009/186" target="_blank">RU <b>2009</b> 1145</a>).</p></div></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Dottorandi</a>
</h6>
<div class="collapseable"> <p>I dottorandi sono iscritti a un PF per conseguire il dottorato nel quadro di un ciclo di studi.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Studenti e uditori</a>
</h6>
<div class="collapseable"> <p><sup>1</sup> Gli studenti sono iscritti ad un PF per conseguire, nel quadro di un ciclo di studi, di uno scambio o di un perfezionamento, un diploma del PF, un diploma federale, un titolo di bachelor o di master o un certificato.</p>
<p><sup>2</sup> Gli uditori sono iscritti ad un PF per seguire corsi senza l’intento di conseguire un diploma o un certificato.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Diritto disciplinare</a>
</h6>
<div class="collapseable"> <p>Gli studenti, gli uditori e i dottorandi sottostanno al regolamento disciplinare emanato dal Consiglio dei PF.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Partecipazione</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Gruppi di membri dei PF</a>
</h6>
<div class="collapseable"> <p><sup>1</sup> Per esercitare i loro diritti di partecipazione i membri dei PF formano i gruppi seguenti:</p>
<dl>
<dt>a. </dt>
<dd>membri del corpo insegnante:<dl>
<dt>1. </dt>
<dd>professori ordinari,</dd>
<dt>2. </dt>
<dd>professori straordinari,</dd>
<dt>3. </dt>
<dd>professori assistenti tenure track,</dd>
<dt>4. </dt>
<dd>professori assistenti,</dd>
<dt>5. </dt>
<dd>collaboratori scientifici con funzioni direttive,</dd>
<dt>6. </dt>
<dd>professori titolari,</dd>
<dt>7. </dt>
<dd>liberi docenti,</dd>
<dt>7<sup>bis</sup>.<sup><a href="#fn-d6e389" id="fnbck-d6e389">8</a></sup> </dt>
<dd>professors of practice,</dd>
<dt>8. </dt>
<dd>incaricati dei corsi,</dd>
<dt>9. </dt>
<dd>professori invitati,</dd>
<dt>10. </dt>
<dd>docenti ospiti;</dd>
</dl>
</dd>
<dt>b. </dt>
<dd>membri del corpo accademico intermedio senza un mandato d’insegnamento:<dl>
<dt>1. </dt>
<dd>collaboratori scientifici superiori,</dd>
<dt>2. </dt>
<dd>collaboratori scientifici,</dd>
<dt>3. </dt>
<dd>assistenti,</dd>
<dt>4. </dt>
<dd>dottorandi;</dd>
</dl>
</dd>
<dt>c. </dt>
<dd>studenti e uditori;</dd>
<dt>d. </dt>
<dd>collaboratori amministrativi e tecnici.</dd>
</dl>
<p><sup>2</sup> Ogni membro di un PF può far parte di un solo gruppo.</p>
<p><sup>3</sup> Se un gruppo non è rappresentato o lo è da più organizzazioni, la direzione ne definisce le modalità di partecipazione in collaborazione con l’assemblea universitaria. La direzione provvede inoltre affinché tutti i membri di un gruppo possano esercitare i loro diritti di partecipazione anche se non fanno parte di nessuna organizzazione.</p>
<div class="footnotes"><p id="fn-d6e389"><sup><a href="#fnbck-d6e389">8</a></sup> Introdotto dal n. I dell’O del Consiglio dei PF del 19 mag. 2022, in vigore  dal 1° set. 2022 (<a href="https://fedlex.data.admin.ch/eli/oc/2022/419" target="_blank">RU <b>2022</b> 419</a>).</p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Assemblea universitaria</a>
</h6>
<div class="collapseable"> <p><sup>1</sup> L’assemblea universitaria è composta pariteticamente di più rappresentanti dei singoli gruppi di membri dei PF.</p>
<p><sup>2</sup> Spetta ai gruppi eleggere i propri rappresentanti.</p>
<p><sup>3</sup> L’assemblea universitaria si dota di un regolamento interno e elegge il proprio presidente e i propri organi.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Estensione della partecipazione</a>
</h6>
<div class="collapseable"> <p><sup>1</sup> Prima di prendere decisioni di interesse generale per i PF, il Consiglio dei PF e le direzioni consultano i gruppi di membri dei PF e le assemblee universitarie, nonché le unità d’insegnamento e di ricerca interessate.</p>
<p><sup>2</sup> Prima di prendere decisioni riguardanti l’istituzione o la soppressione di unità d’insegnamento e di ricerca, questioni strutturali o i metodi di formazione, le direzioni consultano i gruppi di membri dei PF e le assemblee universitarie.</p>
<p><sup>3</sup> Prima di prendere decisioni riguardanti i cicli di studi e i regolamenti degli esami, le direzioni consultano le unità d’insegnamento e di ricerca interessate.</p>
<p><sup>4</sup> Nel settore della pianificazione, rappresentanti dei gruppi di membri dei PF fanno parte degli organi dei PF preposti alla pianificazione.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Procedura di partecipazione</a>
</h6>
<div class="collapseable"> <p><sup>1</sup> La direzione provvede a informare i gruppi di membri dei PF affinché questi possano esercitare i propri diritti di partecipazione.</p>
<p><sup>2</sup> Il Consiglio dei PF consulta i gruppi di membri dei PF e le assemblee universitarie per il tramite delle direzioni. Le direzioni trasmettono al Consiglio dei PF le prese di posizione formulate.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Collaborazione con le associazioni del personale</a>
</h6>
<div class="collapseable"> <p>Per le questioni riguardanti il personale, i PF collaborano con le associazioni del personale. La collaborazione si basa sugli accordi giusta l’articolo 13 dell’ordinanza del 15 marzo 2001<sup><a href="#fn-d6e494" id="fnbck-d6e494">9</a></sup> sul personale del settore dei politecnici federali.</p>
<div class="footnotes"><p id="fn-d6e494"><sup><a href="#fnbck-d6e494">9</a></sup> <a href="https://fedlex.data.admin.ch/eli/cc/2001/279" target="_blank">RS <b>172.220.113</b></a></p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Insegnamento e ricerca</a>
</h1>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Unità d’insegnamento e di ricerca</a>
</h6>
<div class="collapseable"> <p><sup>1</sup> Per adempiere ai loro compiti nel campo dell’insegnamento, della ricerca e della fornitura di prestazioni i PF si suddividono in unità d’insegnamento e di ricerca.</p>
<p><sup>2</sup> Le unità d’insegnamento e di ricerca sono responsabili dell’insegnamento e della ricerca e assicurano la fornitura di prestazioni nei loro campi specifici.</p>
<p><sup>3</sup> La direzione può istituire ulteriori unità.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Coordinamento</a>
</h6>
<div class="collapseable"> <p><sup>1</sup> I PF coordinano tra di loro e con gli istituti di ricerca le attività d’insegnamento e di ricerca. In particolare coordinano:</p>
<dl>
<dt>a. </dt>
<dd>le condizioni d’ammissione agli studi;</dd>
<dt>b. </dt>
<dd>i cicli di studi;</dd>
<dt>c. </dt>
<dd>i titoli accademici;</dd>
<dt>d. </dt>
<dd>il programma accademico.</dd>
</dl>
<p><sup>2</sup> I PF si consultano prima di emanare ordinanze concernenti gli studi.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Titoli accademici</a>
</h6>
<div class="collapseable"> <p><sup>1</sup> I PF possono conferire i titoli accademici seguenti:</p>
<dl>
<dt>a. </dt>
<dd>diplomato (dipl. «materia» PF); </dd>
<dt>b. </dt>
<dd>bachelor (bachelor in «materia» PF Zurigo o PF Losanna);</dd>
<dt>c. </dt>
<dd>master (master in «materia» PF Zurigo o PF Losanna);</dd>
<dt>d. </dt>
<dd>dottore (dr. sc. PF Zurigo o PF Losanna).</dd>
</dl>
<p><sup>2</sup> I PF tengono un registro comune dei titoli.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Borse, prestiti e esonero da tasse</a>
</h6>
<div class="collapseable"> <p><sup>1</sup> Le direzioni possono accordare borse e prestiti attingendo ai propri fondi.</p>
<p><sup>2</sup> Esse possono esonerare i beneficiari di borse di studio e gli studenti bisognosi dal pagamento delle tasse d’iscrizione o di altra natura.</p>
<p><sup>3</sup> I dettagli sono disciplinati in un’ordinanza del Consiglio dei PF.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b><b></b> <b></b>Pianificazione dei professorati</a>
</h6>
<div class="collapseable"> <p><sup>1</sup> I presidenti dei PF presentano semestralmente al Consiglio dei PF la pianificazione dei professorati.</p>
<p><sup>2</sup> La pianificazione dei professorati tiene conto della pianificazione strategica e del piano di sviluppo del rispettivo PF.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizione finale</a>
</h1>
<div class="collapseable"><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b></a>
</h6>
<div class="collapseable"><p>La presente ordinanza entra in vigore il 1° gennaio 2004.</p></div></article></div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e617" id="fnbck-d6e617">10</a></sup>
</h1>
<div class="footnotes"><p id="fn-d6e617"><sup><a href="#fnbck-d6e617">10</a></sup> Aggiornato dal n. I dell’O del Consiglio dei PF del 19 mag. 2022, in vigore  dal 1° set. 2022 (<a href="https://fedlex.data.admin.ch/eli/oc/2022/419" target="_blank">RU <b>2022</b> 419</a>).</p></div>
<div class="collapseable">
<p>(art. 4)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Denominazioni dei collaboratori accademici attivi <br>nell’insegnamento e nella ricerca</a>
</h2>
<div class="collapseable">
<p></p>
<div class="table"><table border="1">
<tr>
<td><p>Italiano</p></td>
<td><p>Tedesco</p></td>
<td><p>Francese</p></td>
<td><p>Inglese</p></td>
</tr>
<tr>
<td><p>professore ordinario</p></td>
<td><p>ordentlicher Professor/<br>ordentliche Professorin</p></td>
<td><p>professeur <br>ordinaire</p></td>
<td><p>full professor</p></td>
</tr>
<tr>
<td><p>professore straordinario</p></td>
<td><p>ausserordentliche Professor/<br>ausserordentliche Professorin</p></td>
<td><p>professeur associé</p></td>
<td><p>associate professor</p></td>
</tr>
<tr>
<td><p>professore assistente tenure track</p></td>
<td><p>Tenure-Track-Assistenzprofessor/Tenure-Track-Assistenzprofessorin</p></td>
<td><p>professeur assistant tenure track</p></td>
<td><p>tenure track assistant professor</p></td>
</tr>
<tr>
<td><p>professore assistente</p></td>
<td><p>Assistenzprofessor/<br>Assistenzprofessorin</p></td>
<td><p>professeur assistant</p></td>
<td><p>assistant professor</p></td>
</tr>
<tr>
<td><p>collaboratore scientifico con funzioni direttive</p></td>
<td><p>leitender wissenschaftlicher Mitarbeiter/leitende wissenschaftliche Mitarbeiterin</p></td>
<td><p>maître d’enseignement et de recherche</p></td>
<td><p>senior scientist</p></td>
</tr>
<tr>
<td><p>collaboratore scientifico superiore</p></td>
<td><p>Höherer wissenschaftlicher Mitarbeiter/höhere wissenschaftliche Mitarbeiterin</p></td>
<td><p>collaborateur scientifique senior</p></td>
<td><p>research and teaching associate</p></td>
</tr>
<tr>
<td><p>collaboratore scientifico</p></td>
<td><p>wissenschaftlicher Mitarbeiter/<br>wissenschaftliche Mitarbeiterin</p></td>
<td><p>collaborateur scientifique</p></td>
<td><p>scientist</p></td>
</tr>
<tr>
<td><p>assistente</p></td>
<td><p>Assistent/Assistentin</p></td>
<td><p>assistant</p></td>
<td><p>assistant</p></td>
</tr>
<tr>
<td><p>professore titolare</p></td>
<td><p>Titularprofessor/<br>Titularprofessorin</p></td>
<td><p>professeur titulaire</p></td>
<td><p>adjunct professor </p></td>
</tr>
<tr>
<td><p>libero docente</p></td>
<td><p>Privatdozent/Privatdozentin</p></td>
<td><p>privat-docent</p></td>
<td><p>privat docent</p></td>
</tr>
<tr>
<td><p>professor of practice</p></td>
<td><p>Professor of Practice</p></td>
<td><p><i>professor of </i><i><br>practice</i></p></td>
<td><p>professor of practice</p></td>
</tr>
<tr>
<td><p>incaricato di corsi</p></td>
<td><p>Lehrbeauftragter/<br>Lehrbeauftragte</p></td>
<td><p>chargé de cours</p></td>
<td><p>lecturer</p></td>
</tr>
<tr>
<td><p>professore invitato</p></td>
<td><p>Gastprofessor/Gastprofessorin</p></td>
<td><p>professeur invité</p></td>
<td><p>visiting professor </p></td>
</tr>
<tr>
<td><p>docente ospite</p></td>
<td><p>Gastdozent/Gastdozentin</p></td>
<td><p>hôte académique</p></td>
<td><p>guest lecturer</p></td>
</tr>
</table></div>
</div></section>
</div></section></div>
</div></body>
</html>
