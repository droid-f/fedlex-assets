<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--741.817 --><p class="srnummer ">741.817 </p>
<h1 class="erlasstitel botschafttitel ">Regolamento<br>concernente l’organizzazione del Fondo <br>di sicurezza stradale</h1>
<p class="erlassdatum ">del 9 giugno 2004<b></b><b></b><b></b><b></b><b> </b>(Stato 1° ottobre 2019)<b></b><b> </b>(Stato 1° ottobre 2019)</p>
<p class="erlasssubtitel ">Approvato dal Consiglio federale il 1° ottobre 2004</p>
</div>
<div id="preamble"><div>
<p class="man-template-autor ">La Commissione amministrativa del Fondo di sicurezza stradale,</p>
<p class="ingress ">visto l’articolo 6 capoverso 2 della legge del 25 giugno 1976<sup><a href="#fn-d7e32" id="fnbck-d7e32">1</a></sup> sul contributo alla prevenzione degli infortuni,</p>
<p class="man-template-verb ">ordina:</p>
<div class="footnotes"><p id="fn-d7e32"><sup><a href="#fnbck-d7e32">1</a></sup><sup></sup><sup> </sup><a href="https://fedlex.data.admin.ch/eli/cc/1976/2731_2731_2731" target="_blank">RS <b>741.81</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d7e47" id="fnbck-d7e47">2</a></sup><a href="#art_1"> Organi</a>
</h6>
<div class="collapseable">
<p class="absatz ">Gli organi del Fondo sono la Commissione amministrativa e il Segretariato.</p>
<div class="footnotes"><p id="fn-d7e47"><sup><a href="#fnbck-d7e47">2</a></sup><sup></sup> Nuovo testo giusta il n. I della Commissione amministrativa del 31 gen. 2019, approvata dal CF il 21 ago. 2019, in vigore dal 1° ott. 2019 (<a href="https://fedlex.data.admin.ch/eli/oc/2019/501" target="_blank">RU <b>2019</b> 2671</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Commissione amministrativa</a>
</h6>
<div class="collapseable">
<p class="absatz "><sup>1</sup> La Commissione amministrativa è composta da almeno:</p>
<dl>
<dt>a. </dt>
<dd>due rappresentanti dell’Amministrazione federale;</dd>
<dt>b. </dt>
<dd>due rappresentanti dei Cantoni;</dd>
<dt>c. </dt>
<dd>un rappresentante del settore assicurativo;</dd>
<dt>d. </dt>
<dd>tre rappresentanti di diversi settori specialistici della circolazione stradale;</dd>
<dt>e. </dt>
<dd>quattro rappresentanti di associazioni e organizzazioni del settore della circolazione stradale, di cui almeno un rappresentante del traffico non motorizzato.<sup><a href="#fn-d7e88" id="fnbck-d7e88">3</a></sup>
</dd>
</dl>
<p class="absatz "><sup>2</sup> La Commissione amministrativa forma un comitato d’esperti ed è autorizzata a:</p>
<dl>
<dt>a. </dt>
<dd>creare gruppi di lavoro o conferire mandati a terzi per espletare determinati compiti;</dd>
<dt>b. </dt>
<dd>nominare un relatore tra i membri della Commissione oppure consultare specialisti esterni per esaminare singole domande.</dd>
</dl>
<div class="footnotes"><p id="fn-d7e88"><sup><a href="#fnbck-d7e88">3</a></sup><sup></sup> Nuovo testo giusta il n. I della Commissione amministrativa del 31 gen. 2019, approvata dal CF il 21 ago. 2019, in vigore dal 1° ott. 2019 (<a href="https://fedlex.data.admin.ch/eli/oc/2019/501" target="_blank">RU <b>2019</b> 2671</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti della Commissione amministrativa</a>
</h6>
<div class="collapseable">
<p class="absatz "><sup>1</sup> Le competenze e gli obblighi della Commissione amministrativa si evincono dall’articolo 6 della legge del 25 giugno 1976 sul contributo alla prevenzione degli infortuni e dall’articolo 5 dell’ordinanza del 13 dicembre 1976<sup><a href="#fn-d7e117" id="fnbck-d7e117">4</a></sup> sul contributo alla prevenzione degli infortuni nella circolazione stradale.</p>
<p class="absatz "><sup>2</sup> La Commissione amministrativa svolge in particolare i seguenti compiti:</p>
<dl>
<dt>a. </dt>
<dd>fissa il preventivo e i temi prioritari;</dd>
<dt>b.<sup><a href="#fn-d7e136" id="fnbck-d7e136">5</a></sup> </dt>
<dd>prende le decisioni sulle pratiche che non ha delegato al Segretariato.</dd>
</dl>
<div class="footnotes">
<p id="fn-d7e117"><sup><a href="#fnbck-d7e117">4</a></sup><sup></sup> <a href="https://fedlex.data.admin.ch/eli/cc/1976/2735_2735_2735" target="_blank">RS <b>741.811</b></a></p>
<p id="fn-d7e136"><sup><a href="#fnbck-d7e136">5</a></sup><sup></sup> Nuovo testo giusta il n. I della Commissione amministrativa del 31 gen. 2019, approvata dal CF il 21 ago. 2019, in vigore dal 1° ott. 2019 (<a href="https://fedlex.data.admin.ch/eli/oc/2019/501" target="_blank">RU <b>2019</b> 2671</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Sedute e procedura scritta</a>
</h6>
<div class="collapseable">
<p class="absatz "><sup>1</sup> La Commissione amministrativa si riunisce almeno due volte l’anno in seduta ordinaria.</p>
<p class="absatz "><sup>2</sup> La Commissione può deliberare validamente se è presente la maggioranza assoluta dei suoi membri.</p>
<p class="absatz "><sup>3</sup> Le decisioni sono prese a maggioranza semplice, il Presidente vota come gli altri membri e, in caso di parità di voti, decide.</p>
<p class="absatz "><sup>4</sup> In casi urgenti, la decisione può essere presa per scritto. La domanda è accolta se è approvata da due terzi dei membri.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Obbligo del segreto</a>
</h6>
<div class="collapseable"><p class="absatz ">I membri della Commissione amministrativa sottostanno all’obbligo del segreto nei confronti di terzi. Tale obbligo persiste anche dopo la cessazione dell’attività in seno alla Commissione.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obbligo di ricusazione</a>
</h6>
<div class="collapseable">
<p class="absatz "><sup>1</sup> I membri della Commissione amministrativa si ricusano se:</p>
<dl>
<dt>a. </dt>
<dd>hanno un interesse personale all’affare trattato;</dd>
<dt>b. </dt>
<dd>sono vincolati ad una delle parti interessate da un rapporto di lavoro o di mandato oppure hanno svolto attività in favore di una parte nell’affare in questione;</dd>
<dt>c. </dt>
<dd>potrebbero essere prevenuti nell’affare per altri motivi.</dd>
</dl>
<p class="absatz "><sup>2</sup> Se la ricusazione è contestata, decide la Commissione amministrativa ad esclusione del membro in questione.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Compiti del Presidente</a>
</h6>
<div class="collapseable">
<p class="absatz "><sup>1</sup> Il Presidente dirige le sedute della Commissione e controlla i lavori del Segretariato.</p>
<p class="absatz "><sup>2</sup> Il Presidente è il diretto superiore del Segretario.</p>
<p class="absatz "><sup>3</sup> Il Presidente è autorizzato a conferire mandati fino ad un ammontare di 30 000 franchi e ad approvare domande di aiuto finanziario.</p>
<p class="absatz "><sup>4</sup> Il Presidente è responsabile degli investimenti finanziari effettuati a breve e a medio termine, possibilmente senza rischi, con i contributi accumulati e non ancora versati. Esso informa regolarmente la Commissione amministrativa sulla situazione attuale.</p>
<p class="absatz "><sup>5</sup> Il Presidente può ordinare una verifica dei conti relativi alle domande accolte presso una società fiduciaria.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d7e220" id="fnbck-d7e220">6</a></sup>
</h6>
<div class="collapseable"><div class="footnotes"><p id="fn-d7e220"><sup><a href="#fnbck-d7e220">6</a></sup><sup></sup> Abrogato dal n. I della Commissione amministrativa del 31 gen. 2019, approvata dal CF il 21 ago. 2019, con effetto dal 1° ott. 2019 (<a href="https://fedlex.data.admin.ch/eli/oc/2019/501" target="_blank">RU <b>2019</b> 2671</a>).</p></div></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Segretariato</a>
</h6>
<div class="collapseable">
<p class="absatz "><sup>1</sup> Il Segretariato opera secondo le direttive del manuale sull’organizzazione e ha i compiti e le competenze seguenti:</p>
<dl>
<dt>a. </dt>
<dd>rappresentanza del Fondo verso l’esterno in occasione di manifestazioni pubbliche e nei confronti di organizzazioni;</dd>
<dt>b. </dt>
<dd>direzione dei progetti decisi dalla Commissione amministrativa, ad esempio dei programmi prioritari;</dd>
<dt>c. </dt>
<dd>controllo e sorveglianza dei progetti in corso;</dd>
<dt>d. </dt>
<dd>istruzione delle domande di aiuto finanziario prima che siano sottoposte alla Commissione amministrativa;</dd>
<dt>e. </dt>
<dd>organizzazione delle sedute e trasmissione della relativa documentazione ai membri della Commissione amministrativa, di regola due settimane prima della seduta;</dd>
<dt>f. </dt>
<dd>esecuzione delle decisioni della Commissione amministrativa.</dd>
</dl>
<p class="absatz "><sup>2</sup> Il Segretariato opera in modo autonomo nel quadro del bilancio previsto per i costi amministrativi.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Conto annuale/Rapporto annuale</a>
</h6>
<div class="collapseable">
<p class="absatz "><sup>1</sup> Il conto annuale del Fondo è esaminato da una società fiduciaria riconosciuta. Essa è nominata per la durata di una legislatura.</p>
<p class="absatz "><sup>2</sup> Dopo la revisione dei conti, il conto annuale e il rapporto annuale sono sottoposti alla Commissione amministrativa e, in seguito, al Consiglio federale per approvazione.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modifiche del presente regolamento</a>
</h6>
<div class="collapseable"><p class="absatz ">Qualsiasi modifica del presente regolamento deve essere approvata dalla maggioranza dei membri della Commissione amministrativa e dal Consiglio federale.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Entrata in vigore</a>
</h6>
<div class="collapseable">
<p class="absatz "><sup>1</sup> Fatto salvo il capoverso 2, il presente regolamento entra in vigore il 1° dicembre 2004 e sostituisce il regolamento dell’8 settembre 1997<sup><a href="#fn-d7e295" id="fnbck-d7e295">7</a></sup>.</p>
<p class="absatz "><sup>2</sup> L’articolo 2 capoverso 1 entra in vigore il 1° gennaio 2006.</p>
<div class="footnotes"><p id="fn-d7e295"><sup><a href="#fnbck-d7e295">7</a></sup><sup></sup> Non pubblicato nella RU.</p></div>
</div></article></main>
</div></body>
</html>
