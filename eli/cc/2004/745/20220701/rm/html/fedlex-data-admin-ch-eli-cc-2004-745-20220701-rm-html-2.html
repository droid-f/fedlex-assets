<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2004-745-20220701-rm-docx-3</title>
</head>
<body><div id="lawcontent">
<div id="preface">
<!--170.512 --><p class="srnummer ">170.512 </p>
<p class=" man-font-style-italic ">Rumantsch è ina lingua naziunala, ma ina lingua parzialmain uffiziala da la Confederaziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina validitad legala.</p>
<h1 class="erlasstitel botschafttitel ">Lescha federala <br>davart las collecziuns dal dretg federal e davart il Fegl uffizial federal</h1>
<h2 class="erlasskurztitel ">(Lescha davart las publicaziuns uffizialas, LPubl)</h2>
<p>dals 18 da zercladur 2004 (versiun dal 1. da fanadur 2022)</p>
</div>
<div id="preamble">
<p>L’Assamblea federala da la Confederaziun svizra,</p>
<p>sa basond sin l’artitgel 173 alinea 2 da la Constituziun federala (Cst.)<sup><a href="#fn-d6e23" id="fnbck-d6e23">1</a></sup>,<br>suenter avair gì invista da la missiva dal Cussegl federal dals 22 d’october 2003<sup><a href="#fn-d6e33" id="fnbck-d6e33">2</a></sup>,</p>
<p>concluda:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1999/404" target="_blank">SR <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/fga/2003/1274" target="_blank">BBl <b>2003</b> 7711</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun Disposiziuns generalas</a><b><sup><sup><a href="#fn-d6e50" id="fnbck-d6e50">3</a></sup></sup></b>
</h1>
<div class="footnotes"><p id="fn-d6e50"><sup><a href="#fnbck-d6e50">3</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Object</a><sup><sup><a href="#fn-d6e72" id="fnbck-d6e72">4</a></sup></sup>
</h6>
<div class="collapseable"> <p>Questa lescha regla la publicaziun tras la Chanzlia federala:<sup><sup><a href="#fn-d6e92" id="fnbck-d6e92">5</a></sup></sup></p>
<dl>
<dt>a. </dt>
<dd>da las collecziuns dal dretg federal (Collecziun uffiziala da las leschas federalas, CULF e Collecziun sistematica dal dretg federal, CS);</dd>
<dt>b. </dt>
<dd>dal Fegl uffizial federal;</dd>
<dt>c.<sup><sup><a href="#fn-d6e117" id="fnbck-d6e117">6</a></sup></sup> </dt>
<dd>d’auters texts che han in connex cun la legislaziun.</dd>
</dl>
<div class="footnotes">
<p id="fn-d6e72"><sup><a href="#fnbck-d6e72">4</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e92"><sup><a href="#fnbck-d6e92">5</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e117"><sup><a href="#fnbck-d6e117">6</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
</div>
</div></article><article id="art_1_a"><a name="a1a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_a"><b>Art. 1</b><i>a</i></a><sup><a href="#fn-d6e137" id="fnbck-d6e137">7</a></sup><a href="#art_1_a"> Publicaziun online</a>
</h6>
<div class="collapseable"> <p><sup>1</sup> La publicaziun tenor questa lescha ha lieu en moda centrala sur ina plattafurma online ch’è accessibla publicamain (plattafurma da publicaziun).</p>
<p><sup>2</sup> Ella succeda da princip er en ina furma ch’è legibla d’ina maschina e che permetta da consultar la versiun actuala e las versiuns anteriuras. Il Cussegl federal fixescha las excepziuns.</p>
<div class="footnotes"><p id="fn-d6e137"><sup><a href="#fnbck-d6e137">7</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016, al. 2 en vigur dapi il 1. da fan. 2022 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>, <b></b><a href="https://fedlex.data.admin.ch/eli/oc/2021/693" target="_blank"><b>2021</b> 693</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun Collecziun uffiziala da las leschas federalas</a>
</h1>
<div class="collapseable"> <article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Decrets da la Confederaziun</a>
</h6>
<div class="collapseable"> <p>En la CULF vegnan publitgads:</p>
<dl>
<dt>a. </dt>
<dd>la Constituziun federala;</dd>
<dt>b. </dt>
<dd>las leschas federalas;</dd>
<dt>c. </dt>
<dd>las ordinaziuns da l’Assamblea federala;</dd>
<dt>d. </dt>
<dd>las ordinaziuns dal Cussegl federal;</dd>
<dt>e. </dt>
<dd>ils ulteriurs decrets legislativs da las autoritads federalas sco er d’organisaziuns e da persunas dal dretg public u dal dretg privat che adempleschan incumbensas administrativas, ma che n’appartegnan betg a l’administraziun federala;</dd>
<dt>f. </dt>
<dd>ils conclus federals che suttastattan al referendum facultativ;</dd>
<dt>g. </dt>
<dd>ils conclus federals davart l’approvaziun da contracts internaziunals;</dd>
<dt>h. </dt>
<dd>conclus federals simpels, uschenavant che l’Assamblea federala concluda quai.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Contracts internaziunals e conclus dal dretg internaziunal</a>
</h6>
<div class="collapseable"> <p><sup>1</sup> Uschenavant ch’els èn liants per la Svizra, vegnan publitgads en la CULF:</p>
<dl>
<dt>a. </dt>
<dd>ils contracts internaziunals ed ils conclus dal dretg internaziunal che suttastattan al referendum obligatoric tenor l’artitgel 140 alinea 1 litera b u al referendum facultativ tenor l’artitgel 141 alinea 1 litera d Cst.;</dd>
<dt>b. </dt>
<dd>ils ulteriurs contracts internaziunals e conclus dal dretg internaziunal che cuntegnan normas da dretg u che autoriseschan da decretar talas.<sup><sup><a href="#fn-d6e222" id="fnbck-d6e222">8</a></sup></sup>
</dd>
</dl>
<p><sup>2</sup> Il Cussegl federal po decider che conclus e contracts, che na cuntegnan naginas normas da dretg, vegnian publitgads en la CULF.</p>
<p><sup>3</sup> Il Cussegl federal fixescha las premissas, sut las qualas contracts e conclus che valan maximalmain 6 mais sco er contracts e conclus d’ina impurtanza restrenschida na vegnan betg publitgads en la CULF.<sup><sup><a href="#fn-d6e241" id="fnbck-d6e241">9</a></sup></sup></p>
<div class="footnotes">
<p id="fn-d6e222"><sup><a href="#fnbck-d6e222">8</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (AS <b>2</b><b>015</b> 3977; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e241"><sup><a href="#fnbck-d6e241">9</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Contracts tranter la Confederaziun ed ils chantuns sco er tranter ils chantuns</a><sup><sup><a href="#fn-d6e260" id="fnbck-d6e260">10</a></sup></sup>
</h6>
<div class="collapseable"> <p>En la CULF vegnan publitgads:</p>
<dl>
<dt>a. </dt>
<dd>ils contracts tranter la Confederaziun ed ils chantuns che cuntegnan normas da dretg u che autoriseschan da decretar talas;</dd>
<dt>b. </dt>
<dd>auters contracts tranter la Confederaziun ed ils chantuns, uschenavant ch’il Cussegl federal decida quai;</dd>
<dt>c.<sup><sup><a href="#fn-d6e290" id="fnbck-d6e290">11</a></sup></sup> </dt>
<dd>contracts tranter ils chantuns che la Confederaziun ha declerà sco generalmain liants (art. 48<i>a</i> Cst.).</dd>
</dl>
<div class="footnotes">
<p id="fn-d6e260"><sup><a href="#fnbck-d6e260">10</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e290"><sup><a href="#fnbck-d6e290">11</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e312" id="fnbck-d6e312">12</a></sup><a href="#art_5"> Publicaziun tras renviament</a>
</h6>
<div class="collapseable"> <p><sup>1</sup> Ils texts tenor ils artitgels 2–4, che n’èn betg adattads da vegnir publitgads en la CULF pervia da lur caracter spezial, vegnan integrads en la CULF mo cun il titel e cun la funtauna sin la plattafurma da publicaziun, en spezial sche:</p>
<dl>
<dt>a. </dt>
<dd>els concernan mo in pitschen circul da persunas;</dd>
<dt>b. </dt>
<dd>els èn da natira tecnica e sa drizzan mo a persunas spezialisadas;</dd>
<dt>c. </dt>
<dd>els ston vegnir publitgads en in format che n’è betg adattà per ina publicaziun en la CULF; u</dd>
<dt>d. </dt>
<dd>ina lescha federala u in’ordinaziun da l’Assamblea federala ordinescha la publicaziun ordaifer la CULF.</dd>
</dl>
<p><sup>2</sup> Texts tenor ils artitgels 2–4 ch’èn publitgads en in auter organ da publicaziun accessibel gratuitamain en Svizra, vegnan menziunads en la CULF mo cun il titel sco er cun la referenza a quest organ u cun la funtauna.</p>
<p><sup>3</sup> Ils artitgels 6–10 e 14 èn applitgabels.</p>
<div class="footnotes"><p id="fn-d6e312"><sup><a href="#fnbck-d6e312">12</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016, frasa introductiva da l’al. 1 en vigur dapi il 1. da fan. 2022 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>, <b></b><a href="https://fedlex.data.admin.ch/eli/oc/2021/693" target="_blank"><b>2021</b> 693</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><sup><a href="#fn-d6e361" id="fnbck-d6e361">13</a></sup></sup><a href="#art_6"> Excepziuns da l’obligaziun da publicaziun</a>
</h6>
<div class="collapseable"> <p><sup>1</sup> Decrets da la Confederaziun sco er contracts internaziunals e conclus dal dretg internaziunal che ston vegnir tegnids secrets per mantegnair la segirezza interna ed externa da la Svizra u pervia d’obligaziuns che resultan dal dretg internaziunal, na vegnan betg publitgads en la CULF.</p>
<p><sup>2</sup> Uschenavant ch’ils texts tenor l’alinea 1 prevesan obligaziuns internaziunalas, vegnan obligadas mo quellas persunas, a las qualas èn vegnidas communitgadas las disposiziuns correspundentas.</p>
<div class="footnotes"><p id="fn-d6e361"><sup><a href="#fnbck-d6e361">13</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><sup><a href="#fn-d6e389" id="fnbck-d6e389">14</a></sup></sup><a href="#art_7"> Publicaziun ordinaria, urgenta ed extraordinaria</a>
</h6>
<div class="collapseable"> <p><sup>1</sup> Ils texts tenor ils artitgels 2–4 vegnan publitgads en la CULF almain 5 dis avant ch’els entran en vigur.</p>
<p><sup>2</sup> Contracts e conclus tenor ils artitgels 3 e 4, dals quals l’entrada en vigur n’è betg anc enconuschenta il mument ch’els vegnan approvads, vegnan publitgads immediatamain suenter che lur entrada en vigur è enconuschenta.</p>
<p><sup>3</sup> In text vegn publitgà excepziunalmain il pli tard il di da l’entrada en vigur (publicaziun urgenta), sche quai è necessari per garantir l’effect.</p>
<p><sup>4</sup> Sche la plattafurma da publicaziun n’è betg accessibla, vegnan ils texts publitgads cun auters meds (publicaziun extraordinaria).</p>
<div class="footnotes"><p id="fn-d6e389"><sup><a href="#fnbck-d6e389">14</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Effects giuridics da la publicaziun</a>
</h6>
<div class="collapseable"> <p><sup>1</sup> Obligaziuns giuridicas da texts tenor ils artitgels 2–4 resultan, uschespert ch’ils texts èn vegnids publitgads tenor las disposiziuns da questa secziun.</p>
<p><sup>2</sup> Sch’in decret vegn publitgà en la CULF suenter ch’el è entrà en vigur, resultan obligaziuns da quel decret pir il di suenter sia publicaziun. L’artitgel 7 alinea 3 resta resalvà.</p>
<p><sup>3</sup> Sch’in decret vegn publitgà en ina procedura extraordinaria, ha la persuna pertutgada il dretg da cumprovar ch’ella n’ha betg enconuschì il decret e ch’ella na l’ha betg pudì enconuscher malgrà ch’ella ha duvrà tut la premura pretendida da las circumstanzas.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><sup><a href="#fn-d6e439" id="fnbck-d6e439">15</a></sup></sup>
</h6>
<div class="collapseable"><div class="footnotes"><p id="fn-d6e439"><sup><a href="#fnbck-d6e439">15</a></sup> Abolì tras la cifra I da la LF dals 26 da sett. 2014, cun effect dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Rectificaziuns formalas</a>
</h6>
<div class="collapseable"> <p><sup>1</sup> La Chanzlia chantunala curregia en la CULF sbagls che midan il senn e formulaziuns che na correspundan betg al conclus da l’organ decretant:</p>
<dl>
<dt>a. </dt>
<dd>en decrets da la Confederaziun, cun excepziun dals decrets da l’Assamblea federala: en atgna responsabladad;</dd>
<dt>b. </dt>
<dd>en contracts internaziunals ed en conclus dal dretg internaziunal: en enclegientscha cun ils partenaris da contract.<sup><sup><a href="#fn-d6e474" id="fnbck-d6e474">16</a></sup></sup>
</dd>
</dl>
<p><sup>2</sup> Per rectifitgar decrets da l’Assamblea federala valan ils artitgels 57 alinea 1<sup>b</sup><sup>is</sup> e 58 da la Lescha dal parlament dals 13 da december 2002<sup><a href="#fn-d6e494" id="fnbck-d6e494">17</a></sup>.<sup><a href="#fn-d6e502" id="fnbck-d6e502">18</a></sup></p>
<p><sup>3</sup> Sbagls en decrets da l’Assamblea federala ch’èn resultads tras la publicaziun, vegnan curregids da la Chanzlia federala en la CULF en enclegientscha cun la Cumissiun da redacziun da l’Assamblea federala.<sup><sup><a href="#fn-d6e522" id="fnbck-d6e522">19</a></sup></sup></p>
<div class="footnotes">
<p id="fn-d6e474"><sup><a href="#fnbck-d6e474">16</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e494"><sup><a href="#fnbck-d6e494">17</a></sup> <a href="https://fedlex.data.admin.ch/eli/cc/2003/510" target="_blank">SR <b>171.10</b></a></p>
<p id="fn-d6e502"><sup><a href="#fnbck-d6e502">18</a></sup> Versiun tenor la cifra II 1 da la LF dals 15 da zer. 2018 (differentas midadas dal dretg parlamentar), en vigur dapi ils 26 da nov. 2018 (<a href="https://fedlex.data.admin.ch/eli/oc/2018/562" target="_blank">AS <b>2018</b> 3461</a>; <a href="https://fedlex.data.admin.ch/eli/fga/2017/1995" target="_blank">BBl <b>2017</b> 6797 </a><a href="https://fedlex.data.admin.ch/eli/fga/2017/1999" target="_blank">6865</a>).</p>
<p id="fn-d6e522"><sup><a href="#fnbck-d6e522">19</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun Collecziun sistematica dal dretg federal</a>
</h1>
<div class="collapseable"> <article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><sup><a href="#fn-d6e543" id="fnbck-d6e543">20</a></sup></sup><a href="#art_11"><i></i> <i></i>Cuntegn</a>
</h6>
<div class="collapseable"> <p>La CS è ina collecziun rectifitgada, ordinada tenor domenas ed actualisada permanentamain:</p>
<dl>
<dt>a. </dt>
<dd>dals texts publitgads en la CULF, cun excepziun dals conclus federals che concernan l’approvaziun da contracts internaziunals u da conclus dal dretg internaziunal e che na cuntegnan naginas normas da dretg; e</dd>
<dt>b. </dt>
<dd>da las constituziuns chantunalas.</dd>
</dl>
<div class="footnotes"><p id="fn-d6e543"><sup><a href="#fnbck-d6e543">20</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Rectificaziuns ed adattaziuns nunformalas</a>
</h6>
<div class="collapseable"> <p><sup>1</sup> La Chanzlia federala rectifitgescha nunformalmain en la CS sbagls che na midan betg il senn.</p>
<p><sup>2</sup> Ella adatta nunformalmain en la CS indicaziuns sco designaziuns d’unitads administrativas, renviaments, referenzas u abreviaziuns.</p>
<p><sup>3</sup> Per rectifitgar decrets da l’Assamblea federala vala l’artitgel 58 da la Lescha dal parlament dals 13 da december 2002<sup><a href="#fn-d6e589" id="fnbck-d6e589">21</a></sup>.</p>
<div class="footnotes"><p id="fn-d6e589"><sup><a href="#fnbck-d6e589">21</a></sup> <a href="https://fedlex.data.admin.ch/eli/cc/2003/510" target="_blank">SR <b>171.10</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun Fegl uffizial federal</a>
</h1>
<div class="collapseable"> <article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p><sup>1</sup> En il Fegl uffizial federal vegnan publitgads:</p>
<dl>
<dt>a. </dt>
<dd>las missivas ed ils sbozs dal Cussegl federal tar decrets da l’Assamblea federala;</dd>
<dt>b.<sup><sup><a href="#fn-d6e616" id="fnbck-d6e616">22</a></sup></sup> </dt>
<dd>ils rapports ed ils sbozs da cumissiuns da l’Assamblea federala tar decrets da l’Assamblea federala e las posiziuns correspundentas dal Cussegl federal;</dd>
<dt>c.<sup><sup><a href="#fn-d6e636" id="fnbck-d6e636">23</a></sup></sup> </dt>
<dd>...</dd>
<dt>d. </dt>
<dd>ils conclus federals davart midadas da la Constituziun sco er davart l’approvaziun da contracts internaziunals tenor l’artitgel 140 alinea 1 litera b Cst.;</dd>
<dt>e. </dt>
<dd>las leschas federalas ed ils conclus federals che suttastattan al referendum facultativ;</dd>
<dt>f. </dt>
<dd>ils conclus federals simpels che na vegnan betg publitgads en la CULF tenor l’artitgel 2 litera h;</dd>
<dt>f<sup>bis</sup>.<sup><sup><a href="#fn-d6e667" id="fnbck-d6e667">24</a></sup></sup> directivas dal Cussegl federal;</dt>
<dd class="clearfix"></dd>
<dt>g. </dt>
<dd>ulteriurs texts che ston vegnir publitgads tenor la legislaziun federala.</dd>
</dl>
<p><sup>2</sup> En il Fegl uffizial federal pon ultra da quai vegnir publitgads:</p>
<dl>
<dt>a. </dt>
<dd>rapports, posiziuns u cunvegnas dal Cussegl federal, da las cumissiuns da l’Assamblea federala u dals tribunals da la Confederaziun, sche quests texts na ston betg vegnir publitgads tenor l’alinea 1;</dd>
<dt>b. </dt>
<dd>conclus e communicaziuns dal Cussegl federal;</dd>
<dt>c. </dt>
<dd>conclus, directivas e communicaziuns da l’administraziun federala sco er d’organisaziuns e da persunas dal dretg public e dal dretg privat ch’adempleschan incumbensas administrativas, ma che n’appartegnan betg a l’administraziun federala.<sup><sup><a href="#fn-d6e700" id="fnbck-d6e700">25</a></sup></sup>
</dd>
</dl>
<p><sup>3</sup> Uschenavant che quai para d’esser cunvegnent po la publicaziun vegnir restrenschida al titel sco er a la referenza u a la funtauna (art. 5).</p>
<p><sup>4</sup> Per rectifitgar ils texts vala l’artitgel 10 tenor il senn.</p>
<div class="footnotes">
<p id="fn-d6e616"><sup><a href="#fnbck-d6e616">22</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e636"><sup><a href="#fnbck-d6e636">23</a></sup> Abolì tras la cifra I da la LF dals 26 da sett. 2014, cun effect dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e667"><sup><a href="#fnbck-d6e667">24</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e700"><sup><a href="#fnbck-d6e700">25</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
</div>
</div></article>
</div></section><section id="sec_4_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4_a">4<i>a</i>. secziun</a><b><sup><a href="#fn-d6e726" id="fnbck-d6e726">26</a></sup></b><a href="#sec_4_a"> <br>Ulteriurs texts publitgads sin la plattafurma da publicaziun</a>
</h1>
<div class="footnotes"><p id="fn-d6e726"><sup><a href="#fnbck-d6e726">26</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016, art. 13<i>a</i> al. 1 lit. a en vigur dapi il 1. da fan. 2022 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>, <b></b><a href="https://fedlex.data.admin.ch/eli/oc/2021/693" target="_blank"><b>2021</b> 693</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
<div class="collapseable"><article id="art_13_a"><a name="a13a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13_a"><b>Art. 13</b><i>a</i></a>
</h6>
<div class="collapseable">
<p><sup>1</sup> Plinavant vegnan publitgads sin la plattafurma da publicaziun:</p>
<dl>
<dt>a. </dt>
<dd>ils texts cumplets publitgads tras renviament tenor ils artitgels 5 alinea 1 e 13 alinea 3;</dd>
<dt>b.<sup><a href="#fn-d6e766" id="fnbck-d6e766">27</a></sup> </dt>
<dd>ils documents da consultaziuns en il senn da la Lescha da consultaziun dals 18 da mars 2005<sup><a href="#fn-d6e790" id="fnbck-d6e790">28</a></sup>;</dd>
<dt>c. </dt>
<dd>versiuns anteriuras dal dretg federal;</dd>
<dt>d. </dt>
<dd>translaziuns da publicaziuns uffizialas, en spezial en rumantsch ed en englais.</dd>
</dl>
<p><sup>2</sup> Il Cussegl federal po prevair che ulteriurs texts che han in connex cun la legislaziun vegnian publitgads sin la plattafurma da publicaziun.</p>
<div class="footnotes">
<p id="fn-d6e766"><sup><a href="#fnbck-d6e766">27</a></sup> Versiun tenor la cifra III da la LF dals 26 da sett. 2014, en vigur dapi il 1. d’avr. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>, <b></b><a href="https://fedlex.data.admin.ch/eli/oc/2016/161" target="_blank"><b>2016</b> 925</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057 </a><a href="https://fedlex.data.admin.ch/eli/fga/2013/1759" target="_blank">8875</a>).</p>
<p id="fn-d6e790"><sup><a href="#fnbck-d6e790">28</a></sup> <a href="https://fedlex.data.admin.ch/eli/cc/2005/542" target="_blank">SR <b>172.061</b></a></p>
</div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun Disposiziuns cuminaivlas</a>
</h1>
<div class="collapseable"> <article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Linguas dals texts publitgads</a><sup><a href="#fn-d6e814" id="fnbck-d6e814">29</a></sup>
</h6>
<div class="collapseable"> <p><sup>1</sup> La publicaziun vegn fatga a medem temp en las linguas uffizialas tudestg, franzos e talian. En cas da decrets èn liantas da medema maniera las trais versiuns.</p>
<p><sup>2</sup> Il Cussegl federal po decider che texts publitgads tras renviament tenor l’artitgel 13<i>a</i> alinea 1 litera a ed ulteriurs texts tenor l’artitgel 13<i>a</i> alinea 2 na vegnian betg publitgads en tuttas trais linguas uffizialas u na vegnian publitgads en naginas linguas uffizialas, sche:<sup><a href="#fn-d6e841" id="fnbck-d6e841">30</a></sup></p>
<dl>
<dt>a. </dt>
<dd>las disposiziuns che quests texts cuntegnan n’obligheschan betg directamain las persunas pertutgadas; u</dd>
<dt>b. </dt>
<dd>las persunas pertutgadas dovran quests texts exclusivamain en la lingua originala.</dd>
</dl>
<p><sup>3</sup> La Chanzlia federala po decretar che conclus e communicaziuns da l’administraziun federala sco er d’organisaziuns e da persunas dal dretg public e dal dretg privat vegnian publitgads tenor l’artitgel 13 alinea 2 mo en la lingua uffiziala dal territori linguistic pertutgà, uschenavant ch’els èn exclusivamain d’impurtanza locala.</p>
<p><sup>4</sup> Per translatar ils documents tar consultaziuns vala la legislaziun davart la procedura da consultaziun<sup><a href="#fn-d6e873" id="fnbck-d6e873">31</a></sup>.<sup><a href="#fn-d6e886" id="fnbck-d6e886">32</a></sup></p>
<p><sup>5</sup> La publicaziun da texts en rumantsch sa drizza tenor l’artitgel 11 da la Lescha da linguas dals 5 d’october 2007<sup><sup><a href="#fn-d6e911" id="fnbck-d6e911">33</a></sup></sup>.<sup><sup><a href="#fn-d6e924" id="fnbck-d6e924">34</a></sup></sup></p>
<p><sup>6</sup> Ils texts publitgads sin la plattafurma da publicaziun che han ina impurtanza speziala u ch’èn d’in interess internaziunal pon vegnir publitgads en autras linguas, en spezial en englais.<sup><sup><a href="#fn-d6e942" id="fnbck-d6e942">35</a></sup></sup></p>
<div class="footnotes">
<p id="fn-d6e814"><sup><a href="#fnbck-d6e814">29</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e841"><sup><a href="#fnbck-d6e841">30</a></sup> Versiun tenor la cifra I da la LF dals 26 da sett. 2014, en vigur dapi il 1. da fan. 2022 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>, <b></b><a href="https://fedlex.data.admin.ch/eli/oc/2021/693" target="_blank"><b>2021</b> 693</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e873"><sup><a href="#fnbck-d6e873">31</a></sup> <a href="https://fedlex.data.admin.ch/eli/cc/2005/542" target="_blank">SR <b>172.061</b> </a>e <b></b><a href="https://fedlex.data.admin.ch/eli/cc/2005/543" target="_blank"><b>172.061.1</b></a></p>
<p id="fn-d6e886"><sup><a href="#fnbck-d6e886">32</a></sup> Integrà tras la cifra III da la LF dals 26 da sett. 2014, en vigur dapi il 1. d’avr. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>, <b></b><a href="https://fedlex.data.admin.ch/eli/oc/2016/161" target="_blank"><b>2016</b> 925</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057 </a><a href="https://fedlex.data.admin.ch/eli/fga/2013/1759" target="_blank">8875</a>).</p>
<p id="fn-d6e911"><sup><a href="#fnbck-d6e911">33</a></sup> <i>SR <b>441</b></i><b>.</b><b></b><i><b>1</b></i></p>
<p id="fn-d6e924"><sup><a href="#fnbck-d6e924">34</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e942"><sup><a href="#fnbck-d6e942">35</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
</div>
</div></article><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><b>Art. 14</b><i>a</i></a><sup><sup><a href="#fn-d6e961" id="fnbck-d6e961">36</a></sup></sup><a href="#art_14_a"><i></i> <i></i>Decrets da l’Assamblea federala</a>
</h6>
<div class="collapseable"> <p><sup>1</sup> La Chanzlia federala publitgescha en il Fegl uffizial federal ed en la CULF en las trais linguas uffizialas ils decrets da l’Assamblea federala en la versiun definitiva acceptada da las chombras.</p>
<p><sup>2</sup> Per quest intent dastga ella unicamain agiuntar l’infurmaziun davart il termin da referendum, la scadenza dal termin da referendum e l’entrada en vigur, cumplettar renviaments a la CULF, al Fegl uffizial federal ed a la CS sco er far adattaziuns dal format.</p>
<div class="footnotes"><p id="fn-d6e961"><sup><a href="#fnbck-d6e961">36</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a><sup><sup><a href="#fn-d6e992" id="fnbck-d6e992">37</a></sup></sup><a href="#art_15"><i></i> <i></i>Versiun decisiva</a>
</h6>
<div class="collapseable"> <p><sup>1</sup> Per ils decrets da la Confederaziun, per ils contracts tranter la Confederaziun ed ils chantuns sco er per ils contracts tranter ils chantuns (art. 2 e 4) è decisiva la versiun publitgada en la CULF. Sch’in text vegn publitgà tras in renviament, è decisiva la versiun, a la quala i vegn renvià.</p>
<p><sup>2</sup> Decisiva è la versiun publitgada sin la plattafurma da publicaziun.</p>
<p><sup>3</sup> La versiun decisiva da contracts internaziunals e da conclus dal dretg internaziunal resulta da lur disposiziuns.</p>
<div class="footnotes"><p id="fn-d6e992"><sup><a href="#fnbck-d6e992">37</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><sup><a href="#fn-d6e1026" id="fnbck-d6e1026">38</a></sup></sup><a href="#art_16"> Versiuns stampadas</a>
</h6>
<div class="collapseable"> <p><sup>1</sup> Ils texts publitgads sin la plattafurma da publicaziun pon vegnir retratgs en furma stampada.</p>
<p><sup>2</sup> Il Cussegl federal fixescha sut tge cundiziuns ch’ediziuns periodicas da texts publitgads sin la plattafurma da publicaziun vegnan producidas e distribuidas en furma stampada.</p>
<p><sup>3</sup> El fixescha il dumber minimal d’exemplars da texts publitgads en la CULF ed en il Fegl uffizial federal che vegnan mess a disposiziun en furma stampada, sco er ils lieus nua ch’els vegnan depositads.</p>
<div class="footnotes"><p id="fn-d6e1026"><sup><a href="#fnbck-d6e1026">38</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_16_a"><a name="a16a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16_a"><b>Art. 16</b><i>a</i></a><sup><sup><a href="#fn-d6e1058" id="fnbck-d6e1058">39</a></sup></sup><a href="#art_16_a"><i></i> <i></i>Segirezza da las datas</a>
</h6>
<div class="collapseable"> <p>Il Cussegl federal fixescha las mesiras necessarias per garantir l’autenticitad,<i> </i>l’integritad e la conservaziun dals texts publitgads sin la plattafurma da publicaziun sco er in manaschi da la plattafurma da publicaziun senza disturbis; per quest intent resguarda el il stadi da la tecnica.</p>
<div class="footnotes"><p id="fn-d6e1058"><sup><a href="#fnbck-d6e1058">39</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_16_b"><a name="a16b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16_b"><b>Art. 16</b><i>b</i></a><sup><sup><a href="#fn-d6e1088" id="fnbck-d6e1088">40</a></sup></sup><a href="#art_16_b"><i></i> <i></i>Protecziun da datas</a>
</h6>
<div class="collapseable"> <p><sup>1</sup> Las publicaziuns tenor questa lescha pon cuntegnair datas persunalas; en spezial pon ellas er cuntegnair datas persunalas spezialmain sensiblas tenor l’artitgel 3 litera c da la Lescha federala dals 19 da zercladur 1992<sup><sup><a href="#fn-d6e1113" id="fnbck-d6e1113">41</a></sup></sup> davart la protecziun da datas, uschenavant che quai è necessari per ina publicaziun previsa en ina lescha federala.</p>
<p><sup>2</sup> Texts che cuntegnan datas persunalas spezialmain sensiblas na dastgan betg restar pli ditg accessibels publicamain online e betg cuntegnair dapli infurmaziuns che quai ch’i dovra tenor lur intent.</p>
<p><sup>3</sup> Il Cussegl federal fixescha las ulteriuras mesiras necessarias per garantir la protecziun da datas persunalas spezialmain sensiblas tar la publicaziun online; per quest intent resguarda el il stadi da la tecnica.</p>
<div class="footnotes">
<p id="fn-d6e1088"><sup><a href="#fnbck-d6e1088">40</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p>
<p id="fn-d6e1113"><sup><a href="#fnbck-d6e1113">41</a></sup> <a href="https://fedlex.data.admin.ch/eli/cc/1993/1945_1945_1945" target="_blank">SR <b>235.1</b></a></p>
</div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><sup><a href="#fn-d6e1131" id="fnbck-d6e1131">42</a></sup></sup>
</h6>
<div class="collapseable"><div class="footnotes"><p id="fn-d6e1131"><sup><a href="#fnbck-d6e1131">42</a></sup> Abolì tras la cifra I da la LF dals 26 da sett. 2014, cun effect dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div></div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a><sup><sup><a href="#fn-d6e1151" id="fnbck-d6e1151">43</a></sup></sup><a href="#art_18"> Invista</a>
</h6>
<div class="collapseable"> <p>Tar la Chanzlia federala e tar ils posts designads dals chantuns poi vegnir prendì invista:</p>
<dl>
<dt>a. </dt>
<dd>dals cuntegns da la plattafurma da publicaziun; e</dd>
<dt>b. </dt>
<dd>dals decrets publitgads sin via extraordinaria che n’èn betg anc vegnids integrads en la CULF (art. 7 al. 4).</dd>
</dl>
<div class="footnotes"><p id="fn-d6e1151"><sup><a href="#fnbck-d6e1151">43</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a><sup><sup><a href="#fn-d6e1182" id="fnbck-d6e1182">44</a></sup></sup><a href="#art_19"> Taxas</a>
</h6>
<div class="collapseable"> <p><sup>1</sup> La consultaziun da la plattafurma da publicaziun sco er l’invista en il senn da l’artitgel 18 èn gratuitas.</p>
<p><sup>2</sup> Il Cussegl federal regla las taxas per consegnar texts stampads e datas electronicas tenor questa lescha.</p>
<div class="footnotes"><p id="fn-d6e1182"><sup><a href="#fnbck-d6e1182">44</a></sup> Versiun tenor la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_19_a"><a name="a19a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19_a"><b>Art. 19</b><i>a</i></a><sup><sup><a href="#fn-d6e1212" id="fnbck-d6e1212">45</a></sup></sup><a href="#art_19_a"> Terzs offerents</a>
</h6>
<div class="collapseable"> <p>Per terzs offerents po il Cussegl federal prevair cundiziuns spezialas, en spezial pretensiuns per l’utilisaziun da datas.</p>
<div class="footnotes"><p id="fn-d6e1212"><sup><a href="#fnbck-d6e1212">45</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">6. secziun Disposiziuns finalas</a>
</h1>
<div class="collapseable"> <article id="art_19_b"><a name="a19b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19_b"><b>Art. 19</b><i>b</i></a><sup><sup><a href="#fn-d6e1240" id="fnbck-d6e1240">46</a></sup></sup><a href="#art_19_b"><i></i> <i></i>Execuziun</a>
</h6>
<div class="collapseable"> <p><sup>1</sup> La Chanzlia federala maina la plattafurma da publicaziun.</p>
<p><sup>2</sup> Ella ademplescha las ulteriuras incumbensas tenor questa lescha, nun che autras unitads administrativas sajan cumpetentas per talas.</p>
<div class="footnotes"><p id="fn-d6e1240"><sup><a href="#fnbck-d6e1240">46</a></sup> Integrà tras la cifra I da la LF dals 26 da sett. 2014, en vigur dapi il 1. da schan. 2016 (<a href="https://fedlex.data.admin.ch/eli/oc/2015/669" target="_blank">AS <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">BBl <b>2013</b> 7057</a>).</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Aboliziun dal dretg vertent</a>
</h6>
<div class="collapseable"> <p>La Lescha da publicaziun dals 21 da mars 1986<sup><a href="#fn-d6e1276" id="fnbck-d6e1276">47</a></sup> vegn abolida.</p>
<div class="footnotes"><p id="fn-d6e1276"><sup><a href="#fnbck-d6e1276">47</a></sup> [<a href="https://fedlex.data.admin.ch/eli/oc/1987/600_600_600" target="_blank">AS <b>1987</b> 600</a>]</p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Midada dal dretg vertent</a>
</h6>
<div class="collapseable"> <p>Las leschas federalas qua sutvart vegnan midadas sco suonda:</p>
<p>…<sup><sup><a href="#fn-d6e1298" id="fnbck-d6e1298">48</a></sup></sup></p>
<div class="footnotes"><p id="fn-d6e1298"><sup><a href="#fnbck-d6e1298">48</a></sup> Las midadas pon vegnir consultadas en la <a href="https://fedlex.data.admin.ch/eli/oc/2004/745" target="_blank">AS <b>2004</b> 4929</a>.</p></div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Referendum ed entrada en vigur</a>
</h6>
<div class="collapseable"> <p><sup>1</sup> Questa lescha è suttamessa al referendum facultativ.</p>
<p><sup>2</sup> Il Cussegl federal fixescha l’entrada en vigur.</p>
<p>Data da l’entrada en vigur: 1. da schaner 2005<sup><sup><a href="#fn-d6e1323" id="fnbck-d6e1323">49</a></sup></sup></p>
<div class="footnotes"><p id="fn-d6e1323"><sup><a href="#fnbck-d6e1323">49</a></sup><sup> </sup>COCF dals 17 da nov. 2004.</p></div>
</div></article>
</div></section></main>
</div></body>
</html>
