<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2004-502-20030929-it-docx-1</title>
</head>
<body><div id="lawcontent">
<div id="preface">
<!--0.510.136.1 --><p class="srnummer">0.510.136.1 </p>
<p> RU <b>2004</b> 3665</p>
<p><i>Traduzione</i><sup><a href="#fn-d6e17">1</a></sup></p>
<?del-struct abstand4pt><?del-struct abstand4pt><h1 class="erlasstitel">Accordo</h1>
<p>tra il Dipartimento federale della difesa, della protezione della <br>popolazione e dello sport, che agisce per conto del Consiglio federale svizzero, e il Ministero federale della difesa della Repubblica federale<br>di Germania concernente la collaborazione e l’aiuto reciproco nella zona d’impiego in relazione con la presenza internazionale di sicurezza in Kosovo (KFOR)</p>
<?del-struct abstand18pt><p>Concluso ed entrato in vigore il 29 settembre 2003</p>
<p> (Stato 29  settembre 2003)</p>
<div class="footnotes"><p id="fn-d6e17"><sup>1</sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>Il Dipartimento federale della difesa, della protezione della popolazione e dello sport,<br>che agisce per conto del Consiglio federale svizzero,<br>e<br>il Ministero federale della difesa della Repubblica federale di Germania,</p>
<p>rammentando la Risoluzione 1244 (1999) del Consiglio di sicurezza delle Nazioni Unite, </p>
<p>riferendosi agli scambi di note tra la NATO e il Consiglio federale svizzero sulle modalità e sugli aspetti finanziari della partecipazione svizzera alla presenza inter­nazionale di sicurezza in Kosovo<sup><a href="#fn-d6e50">2</a></sup> (KFOR),</p>
<p>considerando la Convenzione del 19 giugno 1995<sup><a href="#fn-d6e57">3</a></sup> tra gli Stati parti del Trattato dell’Atlantico del Nord e gli altri Stati partecipanti al Partenariato per la pace relativa allo statuto delle loro forze e il Protocollo addizionale del 19 giugno 1995<sup><a href="#fn-d6e66">4</a></sup> alla Convenzione tra gli Stati parti del Trattato dell’Atlantico del Nord e gli altri Stati partecipanti al Partenariato per la pace relativa allo statuto delle loro forze e</p>
<p>animati dal desiderio di contribuire insieme agli sforzi di stabilizzazione e di rico­stru­zione del Kosovo e di sostenersi reciprocamente a tal fine per il massimo giova­mento delle due Parti,</p>
<p>hanno convenuto quanto segue:</p>
<div class="footnotes">
<p id="fn-d6e50"><sup>2</sup> Documenti non pubblicati nella RU.</p>
<p id="fn-d6e57"><sup>3</sup> <a href="https://fedlex.data.admin.ch/eli/cc/2003/428">RS <b>0.510.1</b></a></p>
<p id="fn-d6e66"><sup>4</sup> <a href="https://fedlex.data.admin.ch/eli/cc/2003/429">RS <b>0.510.11</b></a></p>
</div>
</div>
<main id="maintext"><article id="art_I"><a name="aI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I"><b>Art. I</b> Oggetto </a>
</h6>
<div class="collapseable"> <p><sup>1</sup> Il presente Accordo stabilisce i principi generali della collaborazione e dell’aiuto reciproco tra i contingenti svizzero e tedesco impiegati nel quadro della presenza internazionale di sicurezza in Kosovo.</p>
<p><sup>2</sup> L’esecuzione del presente Accordo avviene conformememte ad accordi d’esecu­zione separati (technical agreement, TA), segnatamente nei settori «Logistica», «Finanze» e «Istruzione».</p>
</div></article><article id="art_I_I"><a name="aII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I_I"><b>Art. II</b> Condizioni d’impiego </a>
</h6>
<div class="collapseable"> <p>I membri dei contingenti nazionali sono subordinati al rispettivo comandante nazio­nale per quanto attiene al servizio di truppa e alla disciplina. In caso di neces­sità possono essere assegnati a fini di collaborazione al controllo operativo («operational control») del comandante del contingente dell’altra Parte. </p>
</div></article><article id="art_II_I"><a name="aIII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_II_I"><b>Art. III</b> Utilizzazione di immobili e di impianti </a>
</h6>
<div class="collapseable"> <p><sup>1</sup> Di principio, l’acquartieramento dei membri dei contingenti è disciplinato a livello nazionale.</p>
<p><sup>2</sup> Le Parti possono tuttavia convenire, conformememte ad accordi d’esecuzione separati ai sensi dell’articolo I capoverso 2, la coutilizzazione di immobili e impianti già occupati dai membri del contingente dell’altra Parte.</p>
<p><sup>3</sup> In tali accordi d’esecuzione devono essere convenuti e documentati in forma appro­priata (planimetrie, verbali di sopralluogo ecc.) la data di consegna, le condizioni e lo stato alla data di consegna, la durata d’utilizzazione, le responsabilità e la regolamentazione delle questioni finanziarie.</p>
</div></article><article id="art_I_V"><a name="aIV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I_V"><b>Art. IV</b> Prestazioni di sostegno </a>
</h6>
<div class="collapseable"> <p><sup>1</sup> Nell’ambito delle loro possibilità, le Parti possono garantirsi aiuto reciproco sia mediante prestazioni materiali sia mediante servizi. I particolari relativi al genere, alla durata e all’entità dell’aiuto sono disciplinati in accordi d’esecuzione ai sensi dell’articolo I capoverso 2.</p>
<p><sup>2</sup> Di principio, le prestazioni di sostegno sono concesse a pagamento. Negli accordi d’esecuzione, le Parti possono convenire la gratuità di determinate prestazioni, il conteggio dei costi mediante aliquote concordate o la rinuncia al pagamento in caso di prestazioni reciproche con un rapporto equilibrato in termini di valore.</p>
<p><sup>3</sup> L’assistenza sanitaria (Role 2+) dei membri del contingente svizzero può avvenire presso l’ospedale da campo del contingente tedesco a Prizren. La Parte svizzera partecipa all’esercizio dell’ospedale da campo mettendo a disposizione personale in misura adeguata; occorre assicurare un rapporto equilibrato tra le prestazioni fornite dalle Parti.</p>
<p></p>
</div></article><article id="art_V"><a name="aV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_V"><b>Art. V</b> Responsabilità </a>
</h6>
<div class="collapseable"> <p>Ciascuna Parte liquida di moto proprio i danni causati a terzi nel quadro del­l’ese­cuzione del presente Accordo o di un accordo d’esecuzione. Nel caso in cui entram­be le Parti siano implicate o qualora la responsabilità del danno non sia attribuibile esclusivamente a una delle Parti, i costi della liquidazione dei danni sono suddivisi di comune accordo tra le Parti.</p>
</div></article><article id="art_V_I"><a name="aVI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_V_I"><b>Art. VI</b> Relazione con accordi esistenti </a>
</h6>
<div class="collapseable"> <p><sup>1</sup> Al presente Accordo si applicano le disposizioni della Convenzione del 19 giugno 1995 tra gli Stati parti del Trattato dell’Atlantico del Nord e gli altri Stati par­te­c­i­panti al Partenariato per la pace relativa allo statuto delle loro forze e del Protocollo addizionale del 19 giugno 1995 alla Convenzione tra gli Stati parti del Trattato dell’Atlantico del Nord e gli altri Stati partecipanti al Partenariato per la pace relativa allo statuto delle loro forze.</p>
<p><sup>2</sup> L’Accordo del 30 settembre 2002<sup><a href="#fn-d6e173">5</a></sup> tra il Dipartimento federale della difesa, della pro­te­zione della popolazione e dello sport della Confederazione Svizzera e il Mini­stero federale della difesa della Repubblica federale di Germania concernente la col­la­bo­razione tra il gruppo misto dell’aviazione dell’esercito della Brigata multi­nazionale Sud e il distaccamento delle Forze aeree svizzere in relazione con la pre­senza internazionale di sicurezza in Kosovo (KFOR) rimane in vigore. Tale Accordo è considerato un accordo d’esecuzione ai sensi dell’articolo I capoverso 2.</p>
<div class="footnotes"><p id="fn-d6e173"><sup>5</sup> Acc. non pubblicato nella RU.</p></div>
</div></article><article id="art_VI_I"><a name="aVII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VI_I"><b>Art. VII</b> Composizione delle controversie  </a>
</h6>
<div class="collapseable"> <p>Le controversie relative all’applicazione e all’interpretazione del presente accordo sono composte di comune accordo tra le Parti e non sono sottoposte né a un tribu­na­le internazionale né a terzi.</p>
</div></article><article id="art_VII_I"><a name="aVIII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VII_I"><b>Art. VIII</b> Disposizioni finali </a>
</h6>
<div class="collapseable"> <p><sup>1</sup> Il presente Accordo entra in vigore alla data della firma ed è concluso per una durata indeterminata.</p>
<p><sup>2</sup> Esso può essere modificato di comune accordo tra le Parti. Le modifiche devono essere formulate per scritto.</p>
<p><sup>3</sup> Fatte salve le disposizioni contrarie del presente Accordo, esso prevale sugli accor­di d’esecuzione ai sensi dell’articolo I capoverso 2.  In caso di contraddizioni è de­ter­minante il presente Accordo.</p>
<p><sup>4</sup> La denuncia o la cessazione in altro modo di uno o di tutti gli accordi d’esecuzione non ha alcun effetto sulla prosecuzione della validità del presente Accordo.</p>
<p><sup>5</sup> Il presente Accordo può essere denunciato da ciascuna delle Parti con un preavviso di tre mesi. Ai fini del calcolo del termine di preavviso è determinante la data alla quale la denuncia è ricevuta dall’altra Parte.</p>
<p><sup>6</sup> Gli impegni legali e finanziari ancora in sospeso al momento della denuncia del presente Accordo sussistono fino alla loro liquidazione definitiva.</p>
<p>Fatto a Berlino il 29 settembre 2003 in due originali in lingua tedesca.</p>
<p></p>
<div class="table"><table border="1"><tr>
<td>
<p>Per  il <br>Dipartimento federale della difesa, dello sport<br>e della protezione della popolazione</p>
<p>Samuel Schmid</p>
</td>
<td>
<p>Per il <br>Ministero federale della difesa<br>della Repubblica federale di Germania</p>
<p>Peter Struck</p>
</td>
</tr></table></div>
</div></article></main>
</div></body>
</html>
