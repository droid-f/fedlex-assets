<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-851-20230901-it-docx</title>
</head>
<body><div id="lawcontent">
<div id="preface">
<!--510.291--><p class="srnummer ">510.291</p>
<h1 class="erlasstitel botschafttitel ">Ordinanza<br>sul Servizio informazioni dell’esercito</h1>
<h2 class="erlasskurztitel ">(O-SIEs)</h2>
<p>del 4 dicembre 2009 (Stato 1° settembre 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 99 della legge militare del 3 febbraio 1995<sup><a href="#fn-d6e21" id="fnbck-d6e21">1</a></sup> (LM),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina:</p>
<dl>
<dt>a. </dt>
<dd>i compiti e le competenze del Servizio informazioni dell’esercito (SIEs);</dd>
<dt>b. </dt>
<dd>la collaborazione del SIEs con servizi della Confederazione e dei Cantoni nonché con servizi esteri;</dd>
<dt>c. </dt>
<dd>la ricerca, il trattamento e la comunicazione di informazioni concernenti l’estero rilevanti per l’esercito;</dd>
<dt>d. </dt>
<dd>la protezione delle fonti;</dd>
<dt>e. </dt>
<dd>il controllo del SIEs.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Servizio informazioni dell’esercito</a>
</h6>
<div class="collapseable"> <p>Il Servizio informazioni dell’esercito comprende tutte le frazioni di stato maggiore e le truppe dell’esercito che adempiono compiti informativi.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Compiti e competenze del SIEs</a>
</h1>
<div class="collapseable"><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d6e73" id="fnbck-d6e73">2</a></sup>
</h6>
<div class="collapseable">
<p><sup>1</sup> Il SIEs ha i compiti e le competenze seguenti:</p>
<dl>
<dt>a. </dt>
<dd>acquisisce informazioni concernenti l’estero rilevanti per l’esercito secondo l’articolo 99 capoverso 1 LM e le valuta;</dd>
<dt>b. </dt>
<dd>analizza il contesto strategico-militare;</dd>
<dt>c. </dt>
<dd>appoggia i comandi militari in occasione della pianificazione e della condotta di impieghi fornendo informazioni sulla minaccia e sull’ambiente;</dd>
<dt>d. </dt>
<dd>provvede a monitorare l’evoluzione delle forze armate estere e di organizzazioni comparabili e a dedurne conoscenze per l’ulteriore sviluppo e l’istruzione dell’esercito nonché per la gestione della prontezza;</dd>
<dt>e. </dt>
<dd>sviluppa la dottrina dell’esercito in materia di servizio informazioni e dirige la sua implementazione;</dd>
<dt>f. </dt>
<dd>partecipa allo sviluppo di nuovi sistemi informativi per l’esercito.</dd>
</dl>
<p><sup>2</sup> Svolge le sue attività all’attenzione del Comando dell’esercito, delle truppe nonché delle autorità e degli organi di comando responsabili nazionali, cantonali e, se del caso, multinazionali.</p>
<p><sup>3</sup> Il SIEs informa a scadenze regolari il capo dell’esercito sulla propria attività..</p>
<div class="footnotes"><p id="fn-d6e73"><sup><a href="#fnbck-d6e73">2</a></sup> Nuovo testo giusta il n. I dell’O del 21 nov. 2018, in vigore dal 1° gen. 2019  (<a href="https://fedlex.data.admin.ch/eli/oc/2018/727" target="_blank">RU <b>2018</b> 4619</a>).</p></div>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Collaborazione </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Collaborazione con servizi della Confederazione e dei Cantoni</a>
</h6>
<div class="collapseable"> <p>Il SIEs può mettere i suoi prodotti a disposizione dei servizi interessati della Confederazione e dei Cantoni. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Collaborazione con il Servizio delle attività informative della Confederazione</a>
</h6>
<div class="collapseable"> <p><sup>1 </sup>Il SIEs collabora strettamente con il Servizio delle attività informative della Confederazione (SIC) in particolare negli ambiti tematici comuni secondo la legge federale del 25 settembre 2015<sup><sup><a href="#fn-d6e134" id="fnbck-d6e134">3</a></sup></sup> sulle attività informative e l’articolo 99 capoverso 1 LM.<sup><a href="#fn-d6e142" id="fnbck-d6e142">4</a></sup> Il SIEs e il SIC curano uno scambio regolare di informazioni e si sostengono reciprocamente nell’adempimento dei loro compiti.</p>
<p><sup>2</sup> ...<sup><a href="#fn-d6e155" id="fnbck-d6e155">5</a></sup></p>
<p><sup>3</sup> La ricerca, la valutazione e la diffusione di informazioni rilevanti per l’esercito rientra nella sfera di responsabilità del SIEs.</p>
<p><sup>4</sup> Il SIEs mette tempestivamente a disposizione del SIC informazioni rilevanti in materia di politica di sicurezza.</p>
<p><sup>5</sup> In occasione di impieghi in servizio d’appoggio in Svizzera, il SIEs è parte della rete informativa integrata; questa è diretta dal SIC.</p>
<p><sup>6</sup> In servizio attivo, le competenze del SIEs sono disciplinate dal Consiglio federale.</p>
<div class="footnotes">
<p id="fn-d6e134"><sup><a href="#fnbck-d6e134">3</a></sup> <a href="https://fedlex.data.admin.ch/eli/cc/2017/494" target="_blank">RS <b>121</b></a></p>
<p id="fn-d6e142"><sup><a href="#fnbck-d6e142">4</a></sup> Nuovo testo giusta l’all. 4 n. II 10 dell’O del 16 ago. 2017 sulle attività informative,  in vigore dal 1° set. 2017 (<a href="https://fedlex.data.admin.ch/eli/oc/2017/495" target="_blank">RU <b>2017</b> 4151</a>).</p>
<p id="fn-d6e155"><sup><a href="#fnbck-d6e155">5</a></sup> Abrogato dal n. I dell’O del 21 nov. 2018, con effetto dal 1° gen. 2019 (<a href="https://fedlex.data.admin.ch/eli/oc/2018/727" target="_blank">RU <b>2018</b> 4619</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e179" id="fnbck-d6e179">6</a></sup><a href="#art_6"> Collaborazione con servizi esteri</a>
</h6>
<div class="collapseable"> <p><sup>1</sup> Per adempiere i suoi compiti legali, il SIEs può collaborare a livello bilaterale o multilaterale con autorità e organi di comando esteri.</p>
<p><sup>2</sup> Contatti regolari del SIEs con autorità e organi di comando esteri necessitano di un’autorizzazione annuale del Consiglio federale.</p>
<p><sup>3</sup> Per coordinare i contatti con autorità e organi di comando esteri il SIEs definisce con il SIC una politica comune in materia di servizi partner e allestisce una pianificazione dei contatti.</p>
<p><sup>4</sup> Il SIEs è competente per i contatti con autorità e organi di comando esteri che svolgono compiti informativi militari.</p>
<p><sup>5</sup> Nel quadro di impieghi all’estero in servizio di promovimento della pace e in servizio d’appoggio, gli organi della truppa incaricati delle attività informative operano sul posto secondo le istruzioni tecniche del SIEs. </p>
<p><sup>6</sup> Il SIEs e il SIC possono mettere reciprocamente a disposizione collegamenti per le comunicazioni con autorità e organi di comando esteri.</p>
<div class="footnotes"><p id="fn-d6e179"><sup><a href="#fnbck-d6e179">6</a></sup> Nuovo testo giusta il n. I dell’O del 21 nov. 2018, in vigore dal 1° gen. 2019  (<a href="https://fedlex.data.admin.ch/eli/oc/2018/727" target="_blank">RU <b>2018</b> 4619</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Ricerca di informazioni</a>
</h1>
<div class="collapseable"><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>La ricerca e l’acquisizione di informazioni rilevanti per l’esercito avviene:</p>
<dl>
<dt>a. </dt>
<dd>con organi e mezzi dell’esercito destinati alle attività informative;</dd>
<dt>b. </dt>
<dd>nell’ambito di scambi con servizi svizzeri ed esteri;</dd>
<dt>c. </dt>
<dd>ricorrendo a fonti pubblicamente accessibili.</dd>
</dl>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: <br>Trattamento e comunicazione di informazioni e dati personali</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Trattamento di dati personali</a><sup><a href="#fn-d6e238" id="fnbck-d6e238">7</a></sup>
</h6>
<div class="collapseable"> <p>Il SIEs può trattare i dati personali necessari in vista di un impiego dell’esercito, compresi i dati personali che permettono di valutare il grado di pericolosità di una persona, indipendentemente dal fatto che si tratti di dati personali degni di particolare protezione o no:<sup><a href="#fn-d6e252" id="fnbck-d6e252">8</a></sup></p>
<dl>
<dt>a. </dt>
<dd>per proteggere i militari, i propri collaboratori, la propria infrastruttura e le proprie fonti da attività che minacciano la sicurezza o dalle attività dei servizi segreti;</dd>
<dt>b. </dt>
<dd>per verificare gli accessi alle informazioni necessari per lo svolgimento dei compiti;</dd>
<dt>c. </dt>
<dd>in occasione di avvenimenti all’estero rilevanti per la Svizzera dal punto di vista della politica di sicurezza.</dd>
</dl>
<div class="footnotes">
<p id="fn-d6e238"><sup><a href="#fnbck-d6e238">7</a></sup> Nuovo testo giusta l’all. 2 n. II 59 dell’O del 31 ago. 2022 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p>
<p id="fn-d6e252"><sup><a href="#fnbck-d6e252">8</a></sup> Nuovo testo giusta l’all. 2 n. II 59 dell’O del 31 ago. 2022 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e274" id="fnbck-d6e274">9</a></sup><a href="#art_9"> Deroga all’obbligo di notificare le attività di trattamento all’IFPDT</a>
</h6>
<div class="collapseable"> <p><sup>1</sup> Le attività di trattamento di dati eseguite nel quadro della ricerca di informazioni giusta l’articolo 99 capoverso 2 LM non devono essere notificate all’Incaricato federale della protezione dei dati e della trasparenza (IFPDT), qualora ciò dovesse pregiudicare la ricerca di informazioni.</p>
<p><sup>2</sup> Il SIEs informa in maniera generale l’IFPDT su tali attività di trattamento dati.</p>
<div class="footnotes"><p id="fn-d6e274"><sup><a href="#fnbck-d6e274">9</a></sup> Nuovo testo giusta l’all. 2 n. II 59 dell’O del 31 ago. 2022 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Comunicazione di dati personali</a>
</h6>
<div class="collapseable"> <p>1 Il SIEs può comunicare i dati personali da esso raccolti secondo l’articolo 99 capoverso 2 LM a servizi civili della Confederazione e dei Cantoni nonché, se del caso, ad autorità e organi di comando multinazionali, sempre che:</p>
<dl>
<dt>a. </dt>
<dd>sia necessario per l’adempimento dei suoi compiti legali; oppure</dd>
<dt>b. </dt>
<dd>il trattamento dei corrispondenti dati personali rientri nella sfera di competenza legale dell’organo ricevente. </dd>
</dl>
<p><sup>2</sup> Con i dati personali non è consentito allestire banche dati indipendenti.<sup><a href="#fn-d6e312" id="fnbck-d6e312">10</a></sup></p>
<p><sup>3</sup> I dati personali devono essere distrutti dopo la fine dell’impiego in servizio d’appoggio.</p>
<div class="footnotes"><p id="fn-d6e312"><sup><a href="#fnbck-d6e312">10</a></sup> Nuovo testo giusta l’all. 2 n. II 59 dell’O del 31 ago. 2022 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p></div>
</div></article>
</div></section><section id="sec_5_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5_a">Sezione 5<i>a</i>:</a><sup><a href="#fn-d6e329" id="fnbck-d6e329">11</a></sup><a href="#sec_5_a"> Sistema informatico Servizio informazioni militare</a>
</h1>
<div class="footnotes"><p id="fn-d6e329"><sup><a href="#fnbck-d6e329">11</a></sup> Introdotta dal n. I dell’O del 20 mag. 2020, in vigore dal 1° lug. 2020 (<a href="https://fedlex.data.admin.ch/eli/oc/2020/398" target="_blank">RU <b>2020 </b>2031</a>).</p></div>
<div class="collapseable">
<article id="art_10_a"><a name="a10a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_a"><b>Art. 10</b><i>a</i> Organo responsabile e scopo</a>
</h6>
<div class="collapseable"> <p><sup>1</sup> Il SIEs gestisce il Sistema informatico Servizio informazioni militare (Sist infm SIM) per l’adempimento dei suoi compiti secondo l’articolo 99 LM. </p>
<p><sup>2</sup> Il Sist infm SIM serve ad archiviare dati e prodotti informativi fino al livello di classificazione SEGRETO.</p>
</div></article><article id="art_10_b"><a name="a10b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_b"><b>Art. 10</b><i>b</i> Dati</a>
</h6>
<div class="collapseable"> <p>Il Sist infm SIM contiene i seguenti dati:</p>
<dl>
<dt>a. </dt>
<dd>dati e prodotti rilevanti per le attività informative quali rapporti e risultati di attività di esplorazione;</dd>
<dt>b. </dt>
<dd>dati personali trattati secondo l’articolo 8;</dd>
<dt>c. </dt>
<dd>dati da fonti pubblicamente accessibili.</dd>
</dl>
</div></article><article id="art_10_c"><a name="a10c"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_c"><b>Art. 10</b><i>c</i> Raccolta dei dati</a>
</h6>
<div class="collapseable"> <p>Il SIEs raccoglie i dati per il Sist infm SIM:</p>
<dl>
<dt>a. </dt>
<dd>per mezzo di attività informative proprie;</dd>
<dt>b. </dt>
<dd>presso l’esercito e l’amministrazione militare;</dd>
<dt>c. </dt>
<dd>presso gli addetti alla difesa svizzeri all’estero;</dd>
<dt>d. </dt>
<dd>presso altri servizi informazioni svizzeri ed esteri;</dd>
<dt>e. </dt>
<dd>presso altre unità amministrative della Confederazione, dei Cantoni e dei Comuni;</dd>
<dt>f. </dt>
<dd>da fonti pubblicamente accessibili.</dd>
</dl>
</div></article><article id="art_10_d"><a name="a10d"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_d"><b>Art. 10</b><i>d</i> Comunicazione dei dati</a>
</h6>
<div class="collapseable"> <p><sup>1</sup> I prodotti del Servizio informazioni militare (SIM) contenuti nel Sist infm SIM sono comunicati al Comando dell’esercito, agli organi di comando dell’esercito e a organi interessati della Confederazione e dei Cantoni ai fini dell’adempimento dei rispettivi compiti legali.</p>
<p><sup>2</sup> Tutti i rimanenti dati del Sist infm SIM sono resi accessibili, mediante procedura di richiamo, unicamente ai collaboratori del SIM e del Servizio di protezione preventiva dell’esercito ai fini dell’adempimento dei rispettivi compiti legali.</p>
</div></article><article id="art_10_e"><a name="a10e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_e"><b>Art. 10</b><i>e</i> Conservazione dei dati</a>
</h6>
<div class="collapseable"> <p>I dati del Sist infm SIM sono conservati sino alla loro revoca, ma al massimo per una durata di 45 anni a decorrere dalla loro acquisizione.</p>
</div></article>
</div></section><section id="sec_5_b"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5_b">Sezione 5<i>b</i>:</a><sup><a href="#fn-d6e431" id="fnbck-d6e431">12</a></sup><a href="#sec_5_b"> Imagery analyst system</a>
</h1>
<div class="footnotes"><p id="fn-d6e431"><sup><a href="#fnbck-d6e431">12</a></sup> Introdotta dal n. I dell’O del 20 mag. 2020, in vigore dal 1° lug. 2020 (<a href="https://fedlex.data.admin.ch/eli/oc/2020/398" target="_blank">RU <b>2020 </b>2031</a>).</p></div>
<div class="collapseable">
<article id="art_10_f"><a name="a10f"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_f"><b>Art. 10</b><i>f</i><i></i> <i></i>Organo responsabile e scopo</a>
</h6>
<div class="collapseable"> <p><sup>1</sup> Il SIEs gestisce l’Imagery analyst system (Sist IA) per l’adempimento dei suoi compiti secondo l’articolo 99 LM. </p>
<p><sup>2</sup> Il Sist IA serve:</p>
<dl>
<dt>a. </dt>
<dd>all’acquisizione e all’analisi di informazioni concernenti l’estero basate su immagini e rilevanti per l’esercito;</dd>
<dt>b. </dt>
<dd>all’osservazione e alla registrazione di fatti e installazioni, segnatamente per mezzo di aeromobili e satelliti.</dd>
</dl>
</div></article><article id="art_10_g"><a name="a10g"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_g"><b>Art. 10</b><i>g</i> Dati</a>
</h6>
<div class="collapseable"> <p>Il Sist IA contiene i seguenti dati:</p>
<dl>
<dt>a. </dt>
<dd>dati di immagini digitali sotto forma di dati grezzi o metadati, segnatamente quelli ottenuti per mezzo di aeromobili e satelliti che realizzano immagini;</dd>
<dt>b. </dt>
<dd>prodotti e prodotti intermedi digitali con dati di immagini analizzati;</dd>
<dt>c. </dt>
<dd>dati personali trattati secondo l’articolo 8.</dd>
</dl>
</div></article><article id="art_10_h"><a name="a10h"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_h"><b>Art. 10</b><i>h</i> Raccolta dei dati</a>
</h6>
<div class="collapseable"> <p>Il SIEs raccoglie i dati per il Sist IA:</p>
<dl>
<dt>a. </dt>
<dd>presso l’Ufficio federale di topografia;</dd>
<dt>b. </dt>
<dd>presso l’esercito e l’amministrazione militare;</dd>
<dt>c. </dt>
<dd>presso altre unità amministrative della Confederazione, dei Cantoni e dei Comuni;</dd>
<dt>d. </dt>
<dd>presso partner esteri;</dd>
<dt>e. </dt>
<dd>da fonti pubblicamente accessibili.</dd>
</dl>
</div></article><article id="art_10_i"><a name="a10i"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_i"><b>Art. 10</b><i>i</i> Comunicazione dei dati</a>
</h6>
<div class="collapseable"> <p><sup>1</sup> Il SIEs rende accessibili i dati del Sist IA alle persone seguenti, nella misura in cui ciò è necessario per l’adempimento dei rispettivi compiti legali:</p>
<dl>
<dt>a. </dt>
<dd>mediante procedura di richiamo: ai collaboratori del National imagery intelligence center;</dd>
<dt>b. </dt>
<dd>mediante procedura di comunicazione automatica: ai collaboratori del SIM presso l’esercito e l’amministrazione militare nonché a quelli del SIC.</dd>
</dl>
<p><sup>2</sup> Può comunicare i dati del Sist IA, in maniera selettiva e in forma orale o scritta a seconda dei contenuti e della classificazione, a persone selezionatein seno all’esercito, all’amministrazione militare, al resto dell’Amministrazione federale e alla Rete integrata Svizzera per la sicurezza, nella misura in cui ciò è necessario per l’adempimento dei rispettivi compiti legali.</p>
</div></article><article id="art_10_j"><a name="a10j"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10_j"><b>Art. 10</b><i>j</i> Conservazione dei dati</a>
</h6>
<div class="collapseable"> <p>I dati del Sist IA sono conservati sino alla loro revoca, ma al massimo per una durata di 45 anni a decorrere dalla loro acquisizione.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Protezione delle fonti</a>
</h1>
<div class="collapseable"><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p><sup>1</sup> Il SIEs protegge le proprie fonti informative. Al riguardo, esso procede nel singolo caso a una ponderazione tra gli interessi delle fonti da proteggere e quelli dell’organo che richiede le informazioni.</p>
<p><sup>2</sup> Sono fonti informative in particolare:</p>
<dl>
<dt>a. </dt>
<dd>le persone che comunicano al SIEs informazioni sensibili;</dd>
<dt>b. </dt>
<dd>gli organi di sicurezza svizzeri ed esteri con i quali il SIEs collabora;</dd>
<dt>c. </dt>
<dd>l’esplorazione radio;</dd>
<dt>d. </dt>
<dd>l’imagery intelligence (IMINT).<sup><a href="#fn-d6e569" id="fnbck-d6e569">13</a></sup>
</dd>
</dl>
<p><sup>3</sup> In occasione della ponderazione di cui al capoverso 1 devono essere osservati i principi seguenti:</p>
<dl>
<dt>a. </dt>
<dd>l’identità delle persone la cui integrità fisica o psichica, oppure quella dei loro familiari, sarebbe esposta a serio pericolo nel caso in cui fosse comunicata deve essere protetta integralmente, salvo che la persona interessata acconsenta a detta comunicazione;</dd>
<dt>b. </dt>
<dd>l’identità degli organi di sicurezza esteri è tenuta segreta, salvo che:<dl>
<dt>1. </dt>
<dd>l’organo di sicurezza estero acconsenta alla comunicazione, oppure</dd>
<dt>2. </dt>
<dd>la comunicazione non pregiudichi il proseguimento della collaborazione con l’organo di sicurezza estero;</dd>
</dl>
</dd>
<dt>c.<sup><a href="#fn-d6e598" id="fnbck-d6e598">14</a></sup> </dt>
<dd>per quanto concerne l’esplorazione radio e l’imagery intelligence, tutte le informazioni sull’infrastruttura, i mezzi tecnici impiegati e i metodi operativi sono tenute segrete, salvo che la loro comunicazione non pregiudichi l’adempimento del compito da parte del SIEs.</dd>
</dl>
<p><sup>4</sup> Se il SIEs rifiuta la comunicazione, il DDPS emana una decisione impugnabile. Le controversie tra autorità sono risolte in via amichevole.</p>
<p><sup>5</sup> I diritti delle autorità di vigilanza sul SIEs in materia di consultazione degli atti rimangono garantiti.</p>
<div class="footnotes">
<p id="fn-d6e569"><sup><a href="#fnbck-d6e569">13</a></sup> Nuovo testo giusta il n. I dell’O del 21 nov. 2018, in vigore dal 1° gen. 2019  (<a href="https://fedlex.data.admin.ch/eli/oc/2018/727" target="_blank">RU <b>2018</b> 4619</a>).</p>
<p id="fn-d6e598"><sup><a href="#fnbck-d6e598">14</a></sup> Nuovo testo giusta il n. I dell’O del 21 nov. 2018, in vigore dal 1° gen. 2019  (<a href="https://fedlex.data.admin.ch/eli/oc/2018/727" target="_blank">RU <b>2018</b> 4619</a>).</p>
</div>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Controllo delle attività del SIEs </a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Principi</a>
</h6>
<div class="collapseable"> <p><sup>1</sup> Il SIEs assicura esso stesso un controllo della legalità del proprio operato.</p>
<p><sup>2</sup> La vigilanza sul SIEs in virtù dell’articolo 99 capoverso 5 LM incombe all’Autorità di vigilanza indipendente sulle attività informative.<sup><a href="#fn-d6e630" id="fnbck-d6e630">15</a></sup></p>
<div class="footnotes"><p id="fn-d6e630"><sup><a href="#fnbck-d6e630">15</a></sup> Nuovo testo giusta l’all. n. 4 dell’O del 16 ago. 2017 concernente la vigilanza sulle  attività informative, in vigore dal 1° set. 2017 (<a href="https://fedlex.data.admin.ch/eli/oc/2017/497" target="_blank">RU <b>2017</b> 4231</a>).</p></div>
</div></article><article id="art_13_15"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13_15"><b>Art. 13 </b>a <b>15</b></a><sup><a href="#fn-d6e644" id="fnbck-d6e644">16</a></sup>
</h6>
<div class="collapseable"><div class="footnotes"><p id="fn-d6e644"><sup><a href="#fnbck-d6e644">16</a></sup> Abrogati dall’all. n. 4 dell’O del 16 ago. 2017 concernente la vigilanza sulle attività  informative, con effetto dal 1° set. 2017 (<a href="https://fedlex.data.admin.ch/eli/oc/2017/497" target="_blank">RU <b>2017</b> 4231</a>).</p></div></div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Archiviazione</a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Obbligo di archiviazione </a>
</h6>
<div class="collapseable"> <p><sup>1</sup> Il SIEs offre all’Archivio federale, per l’archiviazione, i dati non più necessari o destinati alla distruzione.</p>
<p><sup>2</sup> ...<sup><a href="#fn-d6e670" id="fnbck-d6e670">17</a></sup></p>
<p><sup>3</sup> Distrugge i dati considerati senza valore archivistico dall’Archivio federale. Sono fatte salve altre disposizioni legali in materia di distruzione di dati.</p>
<div class="footnotes"><p id="fn-d6e670"><sup><a href="#fnbck-d6e670">17</a></sup> Abrogato dall’all. n. 4 dell’O del 16 ago. 2017 concernente la vigilanza sulle attività  informative, con effetto dal 1° set. 2017 (<a href="https://fedlex.data.admin.ch/eli/oc/2017/497" target="_blank">RU <b>2017</b> 4231</a>).</p></div>
</div></article></div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9: Disposizioni finali</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Esecuzione</a>
</h6>
<div class="collapseable"> <p>Il capo dell’esercito emana le istruzioni necessarie per la gestione del SIEs. Provvede segnatamente:</p>
<dl>
<dt>a. </dt>
<dd>a un’organizzazione adeguata della ricerca di informazioni;</dd>
<dt>b. </dt>
<dd>a una collaborazione ottimale e allo scambio integrale di informazioni tra gli organi incaricati della ricerca di informazioni;</dd>
<dt>c. </dt>
<dd>alla definizione dei processi per valutare la situazione di minaccia.</dd>
</dl>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2010.</p>
</div></article>
</div></section></main>
</div></body>
</html>
