<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-444-20190201-it-docx</title>
</head>
<body><div id="lawcontent">
<div id="preface">
<!--732.112.2 --><p class="srnummer ">732.112.2 </p>
<h1 class="erlasstitel botschafttitel ">Ordinanza del DATEC <br>sulle ipotesi di pericolo e la valutazione della protezione <br>contro gli incidenti negli impianti nucleari</h1>
<p>del 17 giugno 2009 (Stato 1° febbraio 2019) (Stato 1° febbraio 2019)</p>
</div>
<div id="preamble">
<p>Il Dipartimento federale dell’ambiente, dei trasporti, dell’energia <br>e delle comunicazioni (DATEC),</p>
<p>visto l’articolo 8 capoverso 6 dell’ordinanza del 10 dicembre 2004<sup><a href="#fn-d6e23" id="fnbck-d6e23">1</a></sup> <br>sull’energia nucleare,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2005/68" target="_blank">RS <b>732.11</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizioni</a>
</h6>
<div class="collapseable"> <p>Nella presente ordinanza s’intendono per:</p>
<dl>
<dt>a.<sup><a href="#fn-d6e51" id="fnbck-d6e51">2</a></sup> </dt>
<dd>incidente base di progetto: incidente nel quale, grazie a un comportamento secondo progettazione dei sistemi di sicurezza, non si verifica nessun rilascio inammissibile di sostanze radioattive e nessuna irradiazione inammissibile di persone. L’insieme degli incidenti base di progetto può essere suddiviso nelle seguenti categorie:<dl>
<dt>1. </dt>
<dd>incidenti di categoria 1: incidenti non causati da eventi naturali con una frequenza minore o uguale a 10<sup>-1</sup> e maggiore di 10<sup>-2</sup> all’anno,</dd>
<dt>2. </dt>
<dd>incidenti di categoria 2: incidenti non causati da eventi naturali con una frequenza minore o uguale a 10<sup>-2</sup> e maggiore di 10<sup>-4</sup> all’anno, nonché incidenti causati da eventi naturali con una frequenza di 10<sup>-3</sup> all’anno,</dd>
<dt>3. </dt>
<dd>incidenti di categoria 3: incidenti non causati da eventi naturali con una frequenza minore o uguale a 10<sup>-4</sup> e maggiore di 10<sup>-6</sup> all’anno, nonché incidenti causati da eventi naturali con una frequenza di 10<sup>-4</sup> all’anno;</dd>
</dl>
</dd>
<dt>b. </dt>
<dd>
<i>incidente che supera la base di progetto:</i> incidente che, in relazione all’evento iniziatore o al tipo e numero di ulteriori fallimenti, supera la base di progetto, così che non può essere escluso che sostanze radioattive vengano rilasciate in dosi pericolose;</dd>
<dt>c. </dt>
<dd>
<i>concetto di difesa in profondità:</i> concetto di sicurezza che ingloba misure di protezione distribuite su vari livelli successivi e indipendenti tra loro, le quali, nel caso di deviazioni da condizioni d’esercizio normali, impediscono conseguenze radiologiche inammissibili nell’ambiente e attenuano i rilasci in quantità pericolose;</dd>
<dt>d.<i> </i>
</dt>
<dd>
<i>funzioni di sicurezza fondamentali: </i>le funzioni di sicurezza fondamentali per garantire la sicurezza nucleare sono:<dl>
<dt>1. </dt>
<dd>il controllo della reattività,</dd>
<dt>2. </dt>
<dd>il raffreddamento dei materiali nucleari e delle scorie radioattive,</dd>
<dt>3. </dt>
<dd>il contenimento delle sostanze radioattive,</dd>
<dt>4. </dt>
<dd>la limitazione dell’esposizione alle radiazioni.</dd>
</dl>
</dd>
<dt>e.<i> </i>
</dt>
<dd>
<i>analisi d’incidente: </i>esame del comportamento dell’impianto nucleare nel caso d’incidente con l’ausilio di metodi analitici. L’analisi d’incidente comprende un’analisi deterministica e un’analisi probabilistica dei decorsi d’incidente. Tramite l’<i>analisi deterministica d’incidente </i>si deve dimostrare che le misure di protezione adottate consentono di coprire in modo efficiente un ampio spettro di incidenti e che, di conseguenza, sono soddisfatte le funzioni di sicurezza fondamentali. A titolo complementare, con l’<i>analisi probabilistica</i> <i>di sicurezza </i>si deve dimostrare che le misure di protezione adottate contro gli incidenti sono sufficientemente affidabili ed equilibrate.</dd>
<dt>f.<i> </i>
</dt>
<dd>
<i>effetti estesi:</i> effetti originati all’interno o all’esterno dell’impianto che, a causa della loro grande estensione spaziale, possono danneggiare diverse strutture o installazioni.</dd>
</dl>
<div class="footnotes"><p id="fn-d6e51"><sup><a href="#fnbck-d6e51">2</a></sup> Nuovo testo giusta il n. II dell’O del DATEC del 7 dic. 2018, in vigore dal 1° feb. 2019 (<a href="https://fedlex.data.admin.ch/eli/oc/2019/28" target="_blank">RU <b>2019</b> 187</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Adempimento delle funzioni di sicurezza fondamentali</a>
</h6>
<div class="collapseable"> <p><sup>1</sup> Il richiedente di una licenza di costruzione o d’esercizio (richiedente) o il titolare di una licenza d’esercizio per un impianto nucleare (titolare della licenza) deve dimostrare l’adempimento delle funzioni di sicurezza fondamentali attraverso un’analisi deterministica d’incidente.</p>
<p><sup>2</sup> Per dimostrare che la protezione da incidenti è sufficiente, devono essere considerate almeno le ipotesi di pericolo di cui agli articoli 3–6.</p>
<p><sup>3</sup> Le funzioni di sicurezza fondamentali sono considerate soddisfatte se sono rispettati i criteri elencati negli articoli 7 e 8, e in aggiunta per le centrali nucleari i criteri tecnici di cui agli articoli 9–11.</p>
<p><sup>4</sup> L’autorità di vigilanza è incaricata di definire in direttive specifiche i requisiti relativi all’analisi deterministica d’incidente.</p>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Ipotesi di pericolo</a>
</h1>
<div class="collapseable">
<section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1: Ipotesi di pericolo per impianti nucleari</a>
</h2>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Ipotesi di pericolo generali</a>
</h6>
<div class="collapseable"> <p><sup>1</sup> Il richiedente o il titolare della licenza deve esplicitare e giustificare delle ipotesi riguardo a:</p>
<dl>
<dt>a. </dt>
<dd>l’insieme degli incidenti contro i quali vanno approntate misure di protezione;</dd>
<dt>b. </dt>
<dd>il tipo e il valore delle sollecitazioni sull’impianto risultanti dagli incidenti;</dd>
<dt>c. </dt>
<dd>le frequenze degli incidenti.</dd>
</dl>
<p><sup>2</sup> Egli deve inoltre considerare il tipo d’impianto nucleare e l’ubicazione dello stesso.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Ipotesi di pericolo per incidenti originati all’interno dell’impianto</a>
</h6>
<div class="collapseable"> <p><sup>1</sup> Per gli incidenti seguenti, originati all’interno dell’impianto, il richiedente o il titolare della licenza deve come minimo considerare e analizzare le ripercussioni elencate:</p>
<dl>
<dt>a. </dt>
<dd>
<i>perturbazioni della reattività:</i> escursioni di potenza, irradiazione;</dd>
<dt>b. </dt>
<dd>
<i>incendio:</i> gas roventi, fumo e radiazione termica;</dd>
<dt>c. </dt>
<dd>
<i>inondazione:</i> pressione idrodinamica su edifici e cortocircuiti negli impianti elettrici;</dd>
<dt>d. </dt>
<dd>
<i>guasto di componenti:</i> effetti meccanici sulle installazioni e sulle strutture;</dd>
<dt>e. </dt>
<dd>
<i>manipolazioni errate del personale:</i> rilascio diretto di sostanze radioattive, scatenamento di incidenti e aumento della difficoltà nella gestione dell’incidente;</dd>
<dt>f. </dt>
<dd>
<i>errori di manipolazione di materiale radioattivo:</i> contaminazione;</dd>
<dt>g. </dt>
<dd>
<i>guasto o cattivo funzionamento dei sistemi d’esercizio:</i> scatenamento di incidenti;</dd>
<dt>h. </dt>
<dd>
<i>guasto o cattivo funzionamento dei sistemi di sicurezza</i>: scatenamento di incidenti e danneggiamento dell’integrità delle barriere;</dd>
<dt>i. </dt>
<dd>
<i>esplosioni:</i> onde di pressione, radiazione termica e incendio;</dd>
<dt>j. </dt>
<dd>
<i>caduta di carichi pesanti: </i>danneggiamento di strutture o componenti.</dd>
</dl>
<p><sup>2</sup> Egli deve esaminare e valutare, quanto alle possibili conseguenze, i pericoli prodotti da effetti estesi, in particolare in caso di incendi, esplosioni, esalazioni di vapori e inondazioni.</p>
<p><sup>3</sup> Egli deve ipotizzare che i materiali combustibili si incendino, a meno che non siano protetti in maniera particolare. Nei settori dell’impianto resi inerti non deve essere ipotizzato alcun incendio.</p>
<p><sup>4</sup> Nel quadro della determinazione del pericolo prodotto da inondazioni, egli deve tenere conto non solo dell’inventario dei sistemi di apporto dell’acqua direttamente interessati, ma anche delle possibilità di riiniezione automatica.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Ipotesi di pericolo per incidenti originati all’esterno dell’impianto</a>
</h6>
<div class="collapseable"> <p><sup>1</sup> Per gli incidenti seguenti, originati all’esterno dell’impianto, il richiedente o il titolare della licenza deve come minimo considerare e analizzare le ripercussioni elencate:</p>
<dl>
<dt>a. </dt>
<dd>
<i>terremoto:</i> sommovimenti del terreno, assestamenti del terreno, frane, distruzione di impianti che si trovano nelle vicinanze e che possono mettere in pericolo la sicurezza dell’impianto nucleare, così come perdita dei sistemi di supporto e di approvvigionamento non specificamente progettati per resistere al terremoto, incendio e inondazione;</dd>
<dt>b. </dt>
<dd>
<i>inondazione:</i> effetto della piena sugli edifici, penetrazione d’acqua negli edifici e dilavamento;</dd>
<dt>c. </dt>
<dd>
<i>caduta d’aereo:</i> vibrazione di parti dell’impianto indotta dall’impatto, incendio del carburante (incluso sviluppo di fumo), esplosioni e effetti dell’impatto dei rottami;</dd>
<dt>d. </dt>
<dd>
<i>condizioni meteorologiche estreme: </i>perdita dei sistemi di supporto e di approvvigionamento non specificamente progettati per far fronte a queste condizioni, come pure carichi meccanici e termici sugli edifici;</dd>
<dt>e. </dt>
<dd>
<i>fulmine:</i> aumento di tensione nelle istallazioni elettriche;</dd>
<dt>f. </dt>
<dd>
<i>esplosioni:</i> onde di pressione e calore;</dd>
<dt>g. </dt>
<dd>
<i>incendio:</i> gas roventi, fumi e radiazione termica.</dd>
</dl>
<p><sup>2</sup> Egli deve esaminare e valutare, quanto alle possibili conseguenze, i pericoli prodotti da effetti estesi.</p>
<p><sup>3</sup> Egli deve determinare il pericolo derivante da incidenti cagionati da cause naturali quali terremoti, inondazioni, condizioni meteorologiche estreme, attraverso un’analisi di pericolo probabilistica. A tale riguardo, devono essere presi in considerazione e valutati i dati storici alla luce delle conoscenze scientifiche attuali e i cambiamenti prevedibili dei principali parametri d’influenza.</p>
<p><sup>4</sup> ...<sup><a href="#fn-d6e312" id="fnbck-d6e312">3</a></sup></p>
<p><sup>5</sup> Per dimostrare che la protezione contro la caduta d’aereo è sufficiente, egli deve considerare il tipo d’aereo civile o militare in servizio al momento dell’inoltro della domanda di licenza di costruzione che, secondo ipotesi realistiche, eserciterebbe il carico maggiore sugli edifici in caso di incidente.</p>
<div class="footnotes"><p id="fn-d6e312"><sup><a href="#fnbck-d6e312">3</a></sup> Abrogato dal n. II dell’O del DATEC del 7 dic. 2018, con effetto dal 1° feb. 2019  (<a href="https://fedlex.data.admin.ch/eli/oc/2019/28" target="_blank">RU <b>2019</b> 187</a>).</p></div>
</div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2: <br>Ulteriori ipotesi di pericolo per centrali nucleari con reattori ad acqua leggera</a>
</h2>
<div class="collapseable"><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p><sup>1</sup> Per gli incidenti seguenti, originati all’interno dell’impianto, il richiedente o il titolare della licenza per centrali nucleari con reattori ad acqua leggera deve come minimo considerare e analizzare le ripercussioni elencate:</p>
<dl>
<dt>a. </dt>
<dd>
<i>perdite o rotture nel circuito di raffreddamento (perdita di fluido refrige</i><i>ra</i><i>n</i><i>te)</i>: raffreddamento insufficiente degli elementi di combustibile, aumento di pressione, temperatura e umidità, forze d’urto e di reazione, inondazione, rilascio di sostanze radioattive e formazione di gas combustibili;</dd>
<dt>b. </dt>
<dd>
<i>perdite o rotture nell’impianto del vapore e/o dell’acqua di aliment</i><i>a</i><i>zione all’interno e all’esterno dell’edificio del reattore</i>: aumento di pressione, temperatura e umidità, forze d’urto e di reazione, inondazione e rilascio di sostanze radioattive;</dd>
<dt>c. </dt>
<dd>
<i>perdite o rotture nelle condotte collegate alla piscina del combustibile</i>: raffreddamento insufficiente degli elementi di combustibile, inondazione, rilascio di sostanze radioattive e formazione di gas combustibili;</dd>
<dt>d. </dt>
<dd>
<i>errore di manipolazione di elementi di combustibile</i>: danneggiamento di barre di combustibile, copertura d’acqua insufficiente di un elemento di combustibile.</dd>
</dl>
<p><sup>2</sup> Egli deve giustificare le ipotesi relative alla dimensione e all’ubicazione della perdita tenendo conto delle misure adottate in materia di dimensionamento, di fabbricazione e di manutenzione.</p>
</div></article></div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3:  <br>Criteri per la valutazione della protezione da incidenti base di progetto</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1: Criteri per impianti nucleari</a>
</h2>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e376" id="fnbck-d6e376">4</a></sup><a href="#art_7"> Criteri radiologici</a>
</h6>
<div class="collapseable"> <p>Il richiedente o il titolare della licenza deve dimostrare per tutti gli incidenti ipotizzati che:</p>
<dl>
<dt>a. </dt>
<dd>i valori di dose espressi nell’articolo 8 capoversi 4 e 4<sup>bis</sup> dell’ordinanza del 10 dicembre 2004<sup><a href="#fn-d6e398" id="fnbck-d6e398">5</a></sup> sull’energia nucleare e nell’articolo 125 capoverso 5 dell’ordinanza del 26 aprile 2017<sup><a href="#fn-d6e406" id="fnbck-d6e406">6</a></sup> sulla radioprotezione vengono rispettati;</dd>
<dt>b. </dt>
<dd>l’esposizione alle radiazioni in caso di incidenti è limitata con misure secondo l’articolo 9 della legge del 22 marzo 1991<sup><a href="#fn-d6e418" id="fnbck-d6e418">7</a></sup> sulla radioprotezione.</dd>
</dl>
<div class="footnotes">
<p id="fn-d6e376"><sup><a href="#fnbck-d6e376">4</a></sup> Nuovo testo giusta il n. II dell’O del DATEC del 7 dic. 2018, in vigore dal 1° feb. 2019 (<a href="https://fedlex.data.admin.ch/eli/oc/2019/28" target="_blank">RU <b>2019</b> 187</a>).</p>
<p id="fn-d6e398"><sup><a href="#fnbck-d6e398">5</a></sup> <a href="https://fedlex.data.admin.ch/eli/cc/2005/68" target="_blank">RS <b>732.11</b></a></p>
<p id="fn-d6e406"><sup><a href="#fnbck-d6e406">6</a></sup> <a href="https://fedlex.data.admin.ch/eli/cc/2017/502" target="_blank">RS <b>814.501</b></a></p>
<p id="fn-d6e418"><sup><a href="#fnbck-d6e418">7</a></sup> <a href="https://fedlex.data.admin.ch/eli/cc/1994/1933_1933_1933" target="_blank">RS <b>814.50</b></a></p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Criteri tecnici</a>
</h6>
<div class="collapseable"> <p><sup>1</sup> Il richiedente o il titolare della licenza deve dimostrare per ogni incidente ipotizzato che le misure tecniche e organizzative di protezione adottate per concretizzare il concetto di difesa in profondità sono efficaci.</p>
<p><sup>2</sup> Egli deve dimostrare in particolare che le strutture e le installazioni necessarie sono in grado di sopportare il carico loro destinato nel caso di incidente.</p>
</div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2: <br>Ulteriori criteri tecnici per centrali nucleari con reattori ad acqua leggera</a>
</h2>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Incidenti di categoria 1</a>
</h6>
<div class="collapseable"> <p>Il richiedente o il titolare della licenza per centrali nucleari con reattori ad acqua leggera deve dimostrare per gli incidenti di categoria 1 che in ogni momento:</p>
<dl>
<dt>a. </dt>
<dd>è garantita la sottocriticità;</dd>
<dt>b. </dt>
<dd>è garantito un trasferimento di calore sufficiente dalla guaina della barra di combustibile al fluido refrigerante;</dd>
<dt>c. </dt>
<dd>è garantita l’integrità delle barriere seguenti:<dl>
<dt>1. </dt>
<dd>guaina della barra di combustibile,</dd>
<dt>2. </dt>
<dd>circuito di raffreddamento del reattore (nessuna attivazione dell’equipaggiamento per la protezione dalla sovrappressione),</dd>
<dt>3. </dt>
<dd>contenitore primario.</dd>
</dl>
</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Incidenti di categoria 2</a>
</h6>
<div class="collapseable"> <p>Il richiedente o il titolare della licenza deve dimostrare per gli incidenti di categoria 2 che in ogni momento:</p>
<dl>
<dt>a. </dt>
<dd>è garantita la sottocriticità;</dd>
<dt>b. </dt>
<dd>è garantito un trasferimento di calore sufficiente dalla guaina della barra di combustibile al fluido refrigerante;</dd>
<dt>c. </dt>
<dd>è garantita l’integrità delle barriere seguenti:<dl>
<dt>1. </dt>
<dd>guaina della barra di combustibile,</dd>
<dt>2. </dt>
<dd>contenitore primario.</dd>
</dl>
</dd>
</dl>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Incidenti di categoria 3</a>
</h6>
<div class="collapseable"> <p>Il richiedente o il titolare della licenza deve dimostrare per gli incidenti di categoria 3 che:</p>
<dl>
<dt>a. </dt>
<dd>la sottocriticità non è garantita al massimo per un breve periodo;</dd>
<dt>b. </dt>
<dd>il trasferimento di calore dalla guaina della barra di combustibile al fluido refrigerante è compromesso al massimo localmente e per un breve periodo;</dd>
<dt>c. </dt>
<dd>è sempre garantita l’integrità di almeno una delle barriere di cui all’articolo 9 lettera c.</dd>
</dl>
</div></article>
</div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: <br>Criteri per la valutazione della protezione da incidenti che superano la base di progetto</a>
</h1>
<div class="collapseable"><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p><sup>1</sup> Il richiedente o il titolare della licenza deve dimostrare che:</p>
<dl>
<dt>a. </dt>
<dd>per le centrali nucleari esistenti la frequenza di danneggiamento del nocciolo è inferiore a 10<sup>-4</sup> all’anno;</dd>
<dt>b. </dt>
<dd>se la frequenza di danneggiamento del nocciolo è compresa tra 10<sup>-4</sup> e 10<sup>-5 </sup>all’anno per le centrali nucleari esistenti, sono state adottate tutte le misure adeguate;</dd>
<dt>c. </dt>
<dd>i contributi al rischio complessivo indotti da incidenti che superano la base di progetto sono distribuiti equamente;</dd>
<dt>d. </dt>
<dd>la frequenza di rilascio di sostanze radioattive in quantità pericolose è nettamente inferiore alla frequenza di danneggiamento del nocciolo.</dd>
</dl>
<p><sup>2</sup> Egli deve fornire la dimostrazione mediante un’analisi probabilistica di sicurezza.</p>
<p><sup>3</sup> L’autorità di vigilanza è incaricata di definire in direttive specifiche i requisiti relativi all’analisi probabilistica di sicurezza.</p>
</div></article></div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Impianti nucleari in esercizio</a>
</h1>
<div class="collapseable"><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable"><p>Nel caso di nuove ipotesi di pericolo o di modifica delle ipotesi di pericolo su cui poggia la licenza di costruzione, il titolare della licenza deve procedere a un’analisi deterministica d’incidente e a un’analisi probabilistica di sicurezza basate sulle nuove ipotesi, nonché valutare le relative conseguenze sulla sicurezza dell’impianto e, in particolare, sul rischio complessivo.</p></div></article></div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6: Entrata in vigore</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable"><p>La presente ordinanza entra in vigore il 1° agosto 2009.</p></div></article></div></section></main>
</div></body>
</html>
