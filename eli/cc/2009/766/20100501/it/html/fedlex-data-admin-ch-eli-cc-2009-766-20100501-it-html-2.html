<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-766-20100501-it-docx-1</title>
</head>
<body><div id="lawcontent">
<div id="preface">
<!--818.31 --><p class="srnummer ">818.31 </p>
<h1 class="erlasstitel botschafttitel ">Legge federale<br>concernente la protezione contro il fumo passivo</h1>
<p>del 3 ottobre 2008 (Stato 1° maggio 2010)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 110 capoverso 1 lettera a e 118 capoverso 2 lettera b<br>della Costituzione federale<sup><a href="#fn-d6e21" id="fnbck-d6e21">1</a></sup>;<br>visto il rapporto della Commissione della sicurezza sociale e della sanità<br>del Consiglio nazionale del 1° giugno 2007<sup><a href="#fn-d6e33" id="fnbck-d6e33">2</a></sup>;<br>visto il parere del Consiglio federale del 22 agosto 2007<sup><a href="#fn-d6e45" id="fnbck-d6e45">3</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/fga/2007/888" target="_blank">FF <b>2007 </b>5639</a></p>
<p id="fn-d6e45"><sup><a href="#fnbck-d6e45">3</a></sup> <a href="https://fedlex.data.admin.ch/eli/fga/2007/890" target="_blank">FF <b>2007 </b>5661</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"> <p><sup>1</sup> La presente legge disciplina la protezione contro il fumo passivo nei locali chiusi accessibili al pubblico o adibiti a luoghi di lavoro per più persone.</p>
<p><sup>2</sup> Sono luoghi accessibili al pubblico in particolare:</p>
<dl>
<dt>a. </dt>
<dd>gli edifici dell’amministrazione pubblica;</dd>
<dt>b. </dt>
<dd>gli ospedali e le altre strutture sanitarie;</dd>
<dt>c. </dt>
<dd>gli asili, le case per anziani e gli stabilimenti simili;</dd>
<dt>d. </dt>
<dd>gli stabilimenti per l’esecuzione delle pene e delle misure;</dd>
<dt>e. </dt>
<dd>gli istituti di formazione;</dd>
<dt>f. </dt>
<dd>i locali di musei, teatri e cinema;</dd>
<dt>g. </dt>
<dd>i centri sportivi;</dd>
<dt>h. </dt>
<dd>le imprese del settore alberghiero e della ristorazione (incluse quelle gestite come attività accessoria non agricola ai sensi dell’art. 24<i>b</i> della LF del 22 giu. 1979<sup><a href="#fn-d6e98" id="fnbck-d6e98">4</a></sup> sulla pianificazione del territorio) indipendentemente dalle esigenze per l’autorizzazione cantonale;</dd>
<dt>i. </dt>
<dd>gli edifici e i veicoli dei trasporti pubblici;</dd>
<dt>j. </dt>
<dd>i negozi e i centri commerciali.</dd>
</dl>
<p><sup>3</sup> La presente legge non si applica alle economie domestiche private.</p>
<div class="footnotes"><p id="fn-d6e98"><sup><a href="#fnbck-d6e98">4</a></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Divieto di fumare</a>
</h6>
<div class="collapseable"> <p><sup>1</sup> È vietato fumare nei locali di cui all’articolo 1 capoversi 1 e 2.</p>
<p><sup>2</sup> Il gerente o il responsabile dell’ordine interno può permettere di fumare in sale apposite e in cui non sono impiegati lavoratori, purché tali locali siano separati, designati come spazi per fumatori e dotati di sufficiente ventilazione (sale fumatori). Nelle sale fumatori delle imprese del settore alberghiero e della ristorazione possono essere impiegati lavoratori a titolo eccezionale e previo loro esplicito consenso. Tale consenso deve essere espresso nel contratto di lavoro.</p>
<p><sup>3</sup> Il Consiglio federale emana disposizioni speciali sul criterio qualitativo delle sale fumatori e sulle esigenze per la ventilazione. Emana pure disposizioni applicabili ai luoghi di detenzione e agli stabilimenti di soggiorno permanente o prolungato.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Strutture per fumatori</a>
</h6>
<div class="collapseable"> <p>Se ne fanno richiesta, le imprese della ristorazione possono essere autorizzate in quanto locali per fumatori se:</p>
<dl>
<dt>a. </dt>
<dd>dispongono di una superficie totale accessibile al pubblico non superiore a 80 metri quadrati;</dd>
<dt>b. </dt>
<dd>dispongono di una ventilazione adeguata e sono facilmente riconoscibili dall’esterno come locali per fumatori; e</dd>
<dt>c. </dt>
<dd>impiegano unicamente persone che nel contratto di lavoro hanno acconsentito ad essere impiegate in un locale per fumatori.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Prescrizioni cantonali</a>
</h6>
<div class="collapseable"> <p>I Cantoni possono emanare prescrizioni più severe a tutela della salute.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Disposizioni penali</a>
</h6>
<div class="collapseable"> <p><sup>1</sup> È punito con la multa fino a 1000 franchi chiunque intenzionalmente o per negligenza:</p>
<dl>
<dt>a. </dt>
<dd>viola il divieto di fumare di cui all’articolo 2 capoverso 1;</dd>
<dt>b. </dt>
<dd>fa passare per sale fumatori locali non conformi alle condizioni dell’articolo 2 capoverso 2;</dd>
<dt>c. </dt>
<dd>gestisce un esercizio pubblico per fumatori senza autorizzazione o, in quanto titolare di un’autorizzazione, non designa l’esercizio pubblico per fumatori come tale.</dd>
</dl>
<p><sup>2</sup> Il perseguimento penale spetta ai Cantoni.</p>
<p><sup>3</sup> L’applicazione degli articoli 59–62 della legge sul lavoro del 13 marzo 1964<sup><a href="#fn-d6e187" id="fnbck-d6e187">5</a></sup> esclude quella delle disposizioni penali di cui al capoverso 1 soltanto se si tratta di punire violazioni relative alla protezione della salute dei lavoratori.</p>
<div class="footnotes"><p id="fn-d6e187"><sup><a href="#fnbck-d6e187">5</a></sup> <a href="https://fedlex.data.admin.ch/eli/cc/1966/57_57_57" target="_blank">RS <b>822.11</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esecuzione</a>
</h6>
<div class="collapseable"> <p><sup>1</sup> Il Consiglio federale emana le disposizioni d’esecuzione.</p>
<p><sup>2</sup> I Cantoni eseguono la presente legge.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° maggio 2010<sup><a href="#fn-d6e223" id="fnbck-d6e223">6</a></sup></p>
<p></p>
<div class="footnotes"><p id="fn-d6e223"><sup><a href="#fnbck-d6e223">6</a></sup> DCF del 28 ott. 2009 (<i>RU <b>2009</b> 6287</i>).</p></div>
</div></article></main>
</div></body>
</html>
