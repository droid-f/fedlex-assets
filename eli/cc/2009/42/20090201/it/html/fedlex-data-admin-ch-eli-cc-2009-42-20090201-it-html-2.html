<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--431.112.1 --><p class="srnummer ">431.112.1 </p>
<h1 class="erlasstitel botschafttitel ">Ordinanza <br>sul censimento federale della popolazione</h1>
<h2 class="erlasskurztitel ">(Ordinanza sul censimento)</h2>
<p class="erlassdatum ">del 19 dicembre 2008 (Stato 1° febbraio 2009) </p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">vista la legge del 22 giugno 2007<sup><a href="#fn-d7e21" id="fnbck-d7e21">1</a></sup> sul censimento, </p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2007/869" target="_blank">RS <b>431.112</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina le statistiche e le rilevazioni effettuate nel quadro del censimento della popolazione e ne stabilisce i principi di esecuzione.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable">
<p class="absatz ">Nella presente ordinanza s’intende per:</p>
<dl>
<dt>a.<i> </i>
</dt>
<dd>
<i>domicilio principale:</i> Comune di residenza secondo l’articolo 3 lettera b della legge del 23 giugno 2006<sup><a href="#fn-d7e61" id="fnbck-d7e61">2</a></sup> sull’armonizzazione dei registri (LArRa);</dd>
<dt>b.<i> </i>
</dt>
<dd>
<i>domicilio secondario:</i> Comune di soggiorno secondo l’articolo 3 lettera c LArRa;</dd>
<dt>c.<i> </i>
</dt>
<dd>
<i>economie domestiche:</i> insieme delle economie domestiche di tipo privato e delle collettività secondo l’articolo 2 lettere a e a<sup>bis</sup> dell’ordinanza del 21 novembre 2007<sup><a href="#fn-d7e86" id="fnbck-d7e86">3</a></sup> sull’armonizzazione dei registri;</dd>
<dt>d.<i> </i>
</dt>
<dd>
<i>popolazione residente permanente:</i><dl>
<dt>1. </dt>
<dd>tutte le persone di nazionalità svizzera notificate in Svizzera,</dd>
<dt>2. </dt>
<dd>tutte le persone di nazionalità straniera con un permesso di dimora o di domicilio di almeno 12 mesi o permessi per dimoranti temporanei per una durata di dimora cumulata di almeno 12 mesi, esclusi i richiedenti l’asilo,</dd>
<dt>3. </dt>
<dd>tutti i richiedenti l’asilo con una durata di dimora complessiva di almeno 12 mesi, </dd>
<dt><span data-message="E40S10-TAB">[tab]</span></dt>
<dd>con riferimento al domicilio principale;</dd>
</dl>
</dd>
<dt>e.<i> </i>
</dt>
<dd>
<i>popolazione residente non permanente:</i><dl>
<dt>1. </dt>
<dd>tutte le persone di nazionalità straniera con un permesso per dimoranti temporanei inferiore ai 12 mesi, esclusi i richiedenti l’asilo,</dd>
<dt>2. </dt>
<dd>tutti i richiedenti l’asilo con una durata di dimora complessiva inferiore ai 12 mesi,</dd>
<dt><span data-message="E40S10-TAB">[tab]</span></dt>
<dd>con riferimento al domicilio principale;</dd>
</dl>
</dd>
<dt>f.<i> </i>
</dt>
<dd>
<i>popolazione residente con domicilio secondario:</i><dl>
<dt>1. </dt>
<dd>tutte le persone notificate in Svizzera come dimoranti,</dd>
<dt>2. </dt>
<dd>tutte le persone che vivono in Svizzera pur non disponendo di un domicilio principale in Svizzera,</dd>
<dt><span data-message="E40S10-TAB">[tab]</span></dt>
<dd>con riferimento al domicilio secondario;</dd>
</dl>
</dd>
<dt>g. </dt>
<dd>
<i>popolazione residente permanente media:</i> media aritmetica dell’effettivo della popolazione residente permanente al 1° gennaio e al 31 dicembre dello stesso anno;</dd>
<dt>h.<i> </i>
</dt>
<dd>
<i>popolazione residente non permanente media:</i> media aritmetica dell’effettivo della popolazione residente non permanente al 1° gennaio e al 31 dicembre dello stesso anno;</dd>
<dt>i.<i> </i>
</dt>
<dd>
<i>ampliamento:</i> estensione del campione della rilevazione senza l’aggiunta di domande supplementari.</dd>
</dl>
<div class="footnotes">
<p id="fn-d7e61"><sup><a href="#fnbck-d7e61">2</a></sup><sup></sup> <a href="https://fedlex.data.admin.ch/eli/cc/2006/619" target="_blank">RS <b>431.02</b></a></p>
<p id="fn-d7e86"><sup><a href="#fnbck-d7e86">3</a></sup><sup></sup> <a href="https://fedlex.data.admin.ch/eli/cc/2007/868" target="_blank">RS <b>431.021</b></a></p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Statistiche</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Statistiche del censimento della popolazione</a>
</h6>
<div class="collapseable">
<p class="absatz ">Le statistiche del censimento della popolazione comprendono:</p>
<dl>
<dt>a. </dt>
<dd>statistiche di base;</dd>
<dt>b. </dt>
<dd>statistiche strutturali;</dd>
<dt>c. </dt>
<dd>statistiche tematiche;</dd>
<dt>d. </dt>
<dd>statistiche su problematiche di attualità (statistiche omnibus).</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Statistiche di base sulle persone e sulle economie domestiche </a>
</h6>
<div class="collapseable">
<p class="absatz "><sup>1</sup> Le statistiche di base sulle persone e sulle economie domestiche forniscono informazioni demografiche sui seguenti settori:</p>
<dl>
<dt>a. </dt>
<dd>stato e struttura della popolazione;</dd>
<dt>b. </dt>
<dd>bilanci demografici;</dd>
<dt>c. </dt>
<dd>movimenti naturali e migratori della popolazione;</dd>
<dt>d. </dt>
<dd>stato e composizione delle economie domestiche e delle collettività.</dd>
</dl>
<p class="absatz "><sup>2</sup> Esse sono elaborate in base alle rilevazioni basate sui registri.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Statistiche di base sugli edifici e sulle abitazioni</a>
</h6>
<div class="collapseable">
<p class="absatz "><sup>1</sup> Le statistiche di base sugli edifici e sulle abitazioni forniscono informazioni sui seguenti settori:</p>
<dl>
<dt>a. </dt>
<dd>consistenza numerica, età e struttura degli edifici e delle abitazioni;</dd>
<dt>b. </dt>
<dd>infrastruttura e dotazione tecnica degli edifici e delle abitazioni;</dd>
<dt>c. </dt>
<dd>offerta abitativa e condizioni di abitazione.</dd>
</dl>
<p class="absatz "><sup>2</sup> Esse sono elaborate in base alle rilevazioni basate sui registri.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Statistiche strutturali </a>
</h6>
<div class="collapseable">
<p class="absatz "><sup>1</sup> Le statistiche strutturali forniscono informazioni supplementari relativamente alle statistiche di base sui seguenti settori:</p>
<dl>
<dt>a. </dt>
<dd>famiglie ed economie domestiche;</dd>
<dt>b. </dt>
<dd>abitazione;</dd>
<dt>c.<i> </i>
</dt>
<dd>
<i></i>lavoro e reddito;</dd>
<dt>d.<i> </i>
</dt>
<dd>
<i></i>formazione e perfezionamento professionale;</dd>
<dt>e. </dt>
<dd>migrazione;</dd>
<dt>f.<i> </i>
</dt>
<dd>
<i></i>lingue;</dd>
<dt>g. </dt>
<dd>religioni;<i> </i>
</dd>
<dt>h.<i> </i>
</dt>
<dd>
<i></i>mobilità e trasporti.</dd>
</dl>
<p class="absatz "><sup>2</sup> Esse sono elaborate in base alle rilevazioni basate sui registri e alla rilevazione strutturale.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Statistiche tematiche </a>
</h6>
<div class="collapseable">
<p class="absatz "><sup>1</sup> Le statistiche tematiche forniscono informazioni di approfondimento relativamente alle statistiche di base e alle statistiche strutturali su uno dei seguenti settori, alternativamente:</p>
<dl>
<dt>a. </dt>
<dd>famiglie e generazioni;</dd>
<dt>b. </dt>
<dd>salute;</dd>
<dt>c. </dt>
<dd>formazione e perfezionamento professionale;</dd>
<dt>d. </dt>
<dd>lingua, religione e cultura;</dd>
<dt>e. </dt>
<dd>mobilità e trasporti.</dd>
</dl>
<p class="absatz "><sup>2</sup> Esse sono elaborate in base alle rilevazioni basate sui registri e alle rilevazioni campionarie tematiche.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Statistiche omnibus</a>
</h6>
<div class="collapseable">
<p class="absatz "><sup>1</sup> Le statistiche omnibus forniscono informazioni supplementari su problematiche di attualità in materia di società, politica, economia e scienza.</p>
<p class="absatz "><sup>2</sup> Esse sono elaborate in base alle rilevazioni basate sui registri e alle rilevazioni omnibus.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Rilevazioni</a>
</h1>
<div class="collapseable">
<article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Programma di rilevazione </a>
</h6>
<div class="collapseable">
<p class="absatz "><sup>1</sup> Il quadro degli universi di base e delle caratteristiche da rilevare (programma di rilevazione) contiene per l’insieme delle statistiche del censimento della popolazione: </p>
<dl>
<dt>a. </dt>
<dd>le rilevazioni incluse nel programma standard della Confederazione;</dd>
<dt>b. </dt>
<dd>le possibilità di ampliamento dei Cantoni;</dd>
<dt>c. </dt>
<dd>le caratteristiche chiave armonizzate.</dd>
</dl>
<p class="absatz "><sup>2</sup> L’Ufficio federale di statistica (UST) elabora il programma di rilevazione in collaborazione con i Cantoni e li consulta prima di modificarlo.</p>
<p class="absatz "><sup>3</sup> Esso pubblica il programma di rilevazione.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Elementi d’integrazione</a>
</h6>
<div class="collapseable">
<p class="absatz "><sup>1</sup> Gli elementi d’integrazione comprendono le caratteristiche chiave armonizzate e gli identificatori. Essi permettono di raggruppare i dati individuali e i risultati nelle statistiche del censimento della popolazione.</p>
<p class="absatz "><sup>2</sup> Le caratteristiche chiave armonizzate sono le caratteristiche rilevate in tutte le rilevazioni. Esse servono a delimitare e identificare gruppi di popolazione in modo unitario.</p>
<p class="absatz "><sup>3</sup> Quale identificatore personale è utilizzato il numero di assicurato AVS. Esso permette di identificare inequivocabilmente le persone in raccolte di dati differenti.</p>
<p class="absatz "><sup>4</sup> L’identificatore federale dell’edificio e l’identificatore federale dell’abitazione di cui all’articolo 6 lettere c e d LArRa<sup><a href="#fn-d7e381" id="fnbck-d7e381">4</a></sup> consentono di:</p>
<dl>
<dt>a. </dt>
<dd>identificare gli edifici, le abitazioni e le economie domestiche in Svizzera;</dd>
<dt>b. </dt>
<dd>attribuire le persone e le economie domestiche agli edifici e alle abitazioni che esse occupano.</dd>
</dl>
<div class="footnotes"><p id="fn-d7e381"><sup><a href="#fnbck-d7e381">4</a></sup><sup></sup> <a href="https://fedlex.data.admin.ch/eli/cc/2006/619" target="_blank">RS <b>431.02</b></a></p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Rilevazione strutturale </a>
</h6>
<div class="collapseable">
<p class="absatz "><sup>1</sup> La rilevazione strutturale è realizzata mediante indagine scritta in forma cartacea o elettronica.</p>
<p class="absatz "><sup>2</sup> Sono utilizzati un questionario per le persone e un questionario per le economie domestiche.</p>
<p class="absatz "><sup>3</sup> Le persone sono interrogate al loro domicilio principale.</p>
<p class="absatz "><sup>4</sup> L’oggetto e le modalità di esecuzione della rilevazione sono disciplinati nell’allegato dell’ordinanza del 30 giugno 1993<sup><a href="#fn-d7e415" id="fnbck-d7e415">5</a></sup> sulle rilevazioni statistiche.</p>
<div class="footnotes"><p id="fn-d7e415"><sup><a href="#fnbck-d7e415">5</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Rilevazioni tematiche</a>
</h6>
<div class="collapseable">
<p class="absatz "><sup>1</sup> Le rilevazioni tematiche sono realizzate mediante intervista telefonica assistita da computer. Essa può essere completata con un’intervista personale assistita da computer oppure con un’indagine scritta in forma cartacea o elettronica.</p>
<p class="absatz "><sup>2</sup> L’oggetto e le modalità di esecuzione di ciascuna rilevazione sono disciplinati nell’allegato dell’ordinanza del 30 giugno 1993<sup><a href="#fn-d7e436" id="fnbck-d7e436">6</a></sup> sulle rilevazioni statistiche.</p>
<div class="footnotes"><p id="fn-d7e436"><sup><a href="#fnbck-d7e436">6</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Rilevazioni omnibus</a>
</h6>
<div class="collapseable">
<p class="absatz "><sup>1</sup> Le rilevazioni omnibus sono realizzate mediante intervista telefonica assistita da computer. Essa può essere completata con un’indagine scritta in forma cartacea o elettronica.</p>
<p class="absatz "><sup>2</sup> I temi delle rilevazioni omnibus sono stabiliti dall’UST. Se unità amministrative della Confederazione richiedono l’introduzione di temi o domande supplementari l’UST ne tiene conto nella misura in cui gli siano stati accordati i mezzi finanziari corrispondenti nel quadro del preventivo per il censimento.</p>
<p class="absatz "><sup>3</sup> Istituti scientifici e di ricerca possono definire temi o domande supplementari in collaborazione con l’UST o altre unità amministrative della Confederazione, a condizione di assumersi i relativi costi.</p>
<p class="absatz "><sup>4</sup> L’oggetto e le modalità di esecuzione di ogni rilevazione sono disciplinati nell’allegato dell’ordinanza del 30 giugno 1993<sup><a href="#fn-d7e463" id="fnbck-d7e463">7</a></sup> sulle rilevazioni statistiche.</p>
<div class="footnotes"><p id="fn-d7e463"><sup><a href="#fnbck-d7e463">7</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Rilevazioni di controllo</a>
</h6>
<div class="collapseable">
<p class="absatz "><sup>1</sup> L’UST può realizzare rilevazioni campionarie di controllo, allo scopo di garantire la qualità delle statistiche di base.</p>
<p class="absatz "><sup>2</sup> Le rilevazioni di controllo possono essere realizzate mediante questionari o interviste telefoniche o personali assistite da computer. Esse possono essere combinate con altre rilevazioni dell’UST.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Obbligo d’informare</a>
</h6>
<div class="collapseable">
<p class="absatz "><sup>1</sup> L’obbligo d’informare nelle singole rilevazioni è stabilito nell’allegato dell’ordinanza del 30 giugno 1993<sup><a href="#fn-d7e493" id="fnbck-d7e493">8</a></sup> sulle rilevazioni statistiche.</p>
<p class="absatz "><sup>2</sup> Sono esonerate dall’obbligo d’informare le persone in possesso di una carta di legittimazione del Dipartimento federale degli affari esteri a cui sono accordati privilegi, immunità e facilitazioni ai sensi dell’articolo 2 capoverso 2 della legge del 22 giugno 2007<sup><a href="#fn-d7e505" id="fnbck-d7e505">9</a></sup> sullo Stato ospite.</p>
<p class="absatz "><sup>3</sup> Nelle rilevazioni di controllo vige l’obbligo d’informare. Se le rilevazioni di controllo sono combinate con un’altra rilevazione statistica dell’UST, sono applicate le disposizioni relative all’obbligo d’informare di quest’altra rilevazione.</p>
<div class="footnotes">
<p id="fn-d7e493"><sup><a href="#fnbck-d7e493">8</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p>
<p id="fn-d7e505"><sup><a href="#fnbck-d7e505">9</a></sup><sup></sup> <a href="https://fedlex.data.admin.ch/eli/cc/2007/860" target="_blank">RS <b>192.12</b></a></p>
</div>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Violazione dell’obbligo d’informare</a>
</h6>
<div class="collapseable">
<p class="absatz "><sup>1</sup> Chi viola l’obbligo d’informare è ammonito per scritto dall’UST.</p>
<p class="absatz "><sup>2</sup> La tassa per gli oneri supplementari cagionati per ottenere le informazioni è calcolata sulla base di una tariffa oraria di 120 franchi.</p>
<p class="absatz "><sup>3</sup> La tassa è riscossa presso le persone fisiche o i loro rappresentanti legali.</p>
<p class="absatz "><sup>4</sup> Il pagamento della tassa non esonera dall’obbligo d’informare.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Forma cartacea e forma elettronica</a>
</h6>
<div class="collapseable">
<p class="absatz "><sup>1</sup> Tutti i questionari cartacei delle rilevazioni campionarie vanno inviati in busta chiusa. </p>
<p class="absatz "><sup>2</sup> Le indagini elettroniche sono realizzate via Internet. I questionari utilizzati in tale contesto hanno lo stesso contenuto dei questionari cartacei corrispondenti.</p>
<p class="absatz "><sup>3</sup> Le indagini elettroniche vanno realizzate in forma codificata e protetta.</p>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Elaborazione delle rilevazioni e pubblicazione dei risultati</a>
</h6>
<div class="collapseable">
<p class="absatz "><sup>1</sup> Le rilevazioni basate sui registri sono elaborate annualmente. I primi risultati sono pubblicati entro il 31 agosto dell’anno successivo.</p>
<p class="absatz "><sup>2</sup> La rilevazione strutturale è elaborata annualmente. I primi risultati sono pubblicati entro 12 mesi dal giorno di riferimento. </p>
<p class="absatz "><sup>3</sup> Le rilevazioni tematiche sono elaborate annualmente. I primi risultati sono pubblicati entro 12 mesi dal termine della rilevazione.</p>
<p class="absatz "><sup>4</sup> I primi risultati della rilevazione omnibus sono pubblicati entro sei mesi dal termine della rilevazione.</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Cifre sulla popolazione residente</a>
</h6>
<div class="collapseable">
<p class="absatz ">L’UST pubblica le seguenti cifre sulla popolazione residente:</p>
<dl>
<dt>a. </dt>
<dd>popolazione residente permanente;</dd>
<dt>b. </dt>
<dd>popolazione residente non permanente;</dd>
<dt>c. </dt>
<dd>popolazione residente con un domicilio secondario;</dd>
<dt>d. </dt>
<dd>popolazione residente permanente media;</dd>
<dt>e. </dt>
<dd>popolazione residente non permanente media.</dd>
</dl>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Ampliamento delle rilevazioni</a>
</h1>
<div class="collapseable">
<article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Collaborazione tra Confederazione e Cantoni</a>
</h6>
<div class="collapseable">
<p class="absatz "><sup>1</sup> Ogni Cantone designa per il proprio territorio un servizio incaricato della collaborazione con l’UST e del coordinamento degli ampliamenti e lo comunica all’UST.</p>
<p class="absatz "><sup>2</sup> L’UST sostiene i Cantoni dal profilo tecnico. A tal fine invita i servizi designati dai Cantoni almeno una volta all’anno.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Ampliamento della rilevazione strutturale</a>
</h6>
<div class="collapseable">
<p class="absatz "><sup>1</sup> I Cantoni possono richiedere all’UST un ampliamento della rilevazione strutturale per l’insieme o parti del loro territorio. L’ampliamento non può superare il raddoppiamento del campione.</p>
<p class="absatz "><sup>2</sup> La richiesta va inoltrata almeno un anno prima del giorno di riferimento (31 dicembre).</p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Ampliamento delle rilevazioni tematiche </a>
</h6>
<div class="collapseable">
<p class="absatz "><sup>1</sup> L’ampliamento è disciplinato nell’allegato dell’ordinanza del 30 giugno 1993<sup><a href="#fn-d7e628" id="fnbck-d7e628">10</a></sup> sulle rilevazioni statistiche per ciascuna rilevazione tematica.</p>
<p class="absatz "><sup>2</sup> Per principio, le rilevazioni tematiche sono ampliate in modo uniforme sull’intero territorio cantonale. Le deroghe sono stabilite nell’allegato dell’ordinanza 30 giugno 1993 sulle rilevazioni statistiche.</p>
<p class="absatz "><sup>3</sup> L’ampliamento va richiesto all’UST almeno nove mesi prima dell’inizio della rilevazione.</p>
<div class="footnotes"><p id="fn-d7e628"><sup><a href="#fnbck-d7e628">10</a></sup><sup></sup> <a href="https://fedlex.data.admin.ch/eli/cc/1993/2100_2100_2100" target="_blank">RS <b>431.012.1</b></a></p></div>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Ampliamento della rilevazione omnibus</a>
</h6>
<div class="collapseable"><p class="absatz ">La rilevazione omnibus non può essere ampliata.</p></div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Costi dell’ampliamento </a>
</h6>
<div class="collapseable">
<p class="absatz "><sup>1</sup> I costi dell’ampliamento sono a carico del Cantone richiedente.</p>
<p class="absatz "><sup>2</sup> L’UST concorda con il Cantone richiedente le modalità dell’ampliamento.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Protezione dei dati</a>
</h1>
<div class="collapseable">
<article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Segreto d’ufficio e obbligo di diligenza</a>
</h6>
<div class="collapseable">
<p class="absatz "><sup>1</sup> Le persone incaricate di compiti nell’ambito delle rilevazioni statistiche sottostanno al segreto d’ufficio e devono mantenere il segreto nei confronti di terzi su tutte le informazioni ottenute durante la rilevazione e sui dati contenuti nei documenti di rilevazione e nei supporti di dati concernenti singole persone.</p>
<p class="absatz "><sup>2</sup> L’obbligo di mantenere il segreto ai sensi dell’articolo 14 capoverso 2 della legge del 9 ottobre 1992<sup><a href="#fn-d7e677" id="fnbck-d7e677">11</a></sup> sulla statistica federale vale anche nei confronti di altre autorità.</p>
<p class="absatz "><sup>3</sup> La violazione dell’obbligo di mantenere il segreto è punibile anche dopo la conclusione del rapporto di servizio o del rapporto di mandato.</p>
<p class="absatz "><sup>4</sup> Le persone incaricate di rilevazioni devono assicurare la sicurezza del trasporto e della conservazione dei documenti di rilevazione e dei supporti di dati mediante provvedimenti tecnici e organizzativi adeguati.</p>
<p class="absatz "><sup>5</sup> L’UST informa per iscritto gli istituti di sondaggio e le organizzazioni privati a cui sono affidati compiti nell’ambito delle rilevazioni in merito all’obbligo di mantenere il segreto e all’obbligo di diligenza.</p>
<div class="footnotes"><p id="fn-d7e677"><sup><a href="#fnbck-d7e677">11</a></sup><sup></sup> <a href="https://fedlex.data.admin.ch/eli/cc/1993/2080_2080_2080" target="_blank">RS <b>431.01</b></a></p></div>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Anonimato e pseudonimizzazione</a>
</h6>
<div class="collapseable">
<p class="absatz "><sup>1</sup> Le caratteristiche rilevate e le denominazioni di persone non possono essere conservate né rielaborate per scopi implicanti informazioni di carattere personale.</p>
<p class="absatz "><sup>2</sup> Le informazioni su edifici e abitazioni possono essere riportate nel Registro federale degli edifici e delle abitazioni nonché in altri registri di edifici e abitazioni riconosciuti dal diritto federale per migliorare la qualità dei dati, nella misura in cui esse fanno parte delle caratteristiche iscritte nel registro.</p>
<p class="absatz "><sup>3</sup> Le caratteristiche «nome» e «indirizzo» dello stabilimento o della scuola possono essere riportati nel Registro delle imprese e degli stabilimenti per migliorarne la qualità.</p>
<p class="absatz "><sup>4</sup> Le denominazioni di persone servono esclusivamente al controllo della completezza e al trattamento dei dati. A tal fine, esse possono essere conservate provvisoriamente e trasmesse ai servizi impegnati nella rilevazione. Non possono essere comunicate a terzi o utilizzate altrimenti. Al termine dei lavori, devono essere cancellate.</p>
<p class="absatz "><sup>5</sup> L’identificatore personale è pseudonimizzato. </p>
<p class="absatz "><sup>6</sup> È fatto salvo l’articolo 16 capoverso 3 LArRa<sup><a href="#fn-d7e719" id="fnbck-d7e719">12</a></sup>.</p>
<div class="footnotes"><p id="fn-d7e719"><sup><a href="#fnbck-d7e719">12</a></sup><sup></sup> <a href="https://fedlex.data.admin.ch/eli/cc/2006/619" target="_blank">RS <b>431.02</b></a></p></div>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Distruzione dei documenti di rilevazione e dei supporti di dati</a>
</h6>
<div class="collapseable"><p class="absatz ">L’organo di rilevazione distrugge i documenti di rilevazione e i supporti di dati una volta terminate le operazioni di registrazione e controllo dei dati.</p></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Disposizioni finali</a>
</h1>
<div class="collapseable">
<article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del 13 gennaio 1999<sup><a href="#fn-d7e746" id="fnbck-d7e746">13</a></sup> sul censimento federale della popolazione del 2000 è abrogata.</p>
<div class="footnotes"><p id="fn-d7e746"><sup><a href="#fnbck-d7e746">13</a></sup><sup></sup> [<a href="https://fedlex.data.admin.ch/eli/oc/1999/138" target="_blank">RU <b>1999</b> 921</a>, <b></b><a href="https://fedlex.data.admin.ch/eli/oc/2003/525" target="_blank"><b>2003</b> 3687 </a>all. n. II 3, <b></b><a href="https://fedlex.data.admin.ch/eli/oc/2006/303" target="_blank"><b>2006</b> 1945 </a>all. n. 3 n. 9]</p></div>
</div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Modifica del diritto vigente</a>
</h6>
<div class="collapseable"><p class="absatz ">Il diritto vigente è modificato conformemente all’allegato.</p></div></article><article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Disposizioni transitorie concernenti l’ampliamento</a>
</h6>
<div class="collapseable">
<p class="absatz "><sup>1</sup> In deroga all’articolo 21, nel 2010 l’ampliamento della rilevazione strutturale può essere portato al massimo a una quadruplicazione del campione nella misura in cui nel 2011 e 2012 si rinuncia all’ampliamento. </p>
<p class="absatz "><sup>2</sup> La richiesta di ampliamento va inoltrata entro un mese dall’entrata in vigore della presente ordinanza. </p>
<p class="absatz "><sup>3</sup> Gli ampliamenti della rilevazione tematica «microcensimento mobilità e trasporti» con inizio il 1° gennaio 2010 vanno richiesti entro il 31 marzo 2009.</p>
</div></article><article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Disposizioni transitorie concernenti la formazione delle economie domestiche</a>
</h6>
<div class="collapseable">
<p class="absatz "><sup>1</sup> Se i registri degli abitanti non sono in grado di attribuire l’identificatore federale dell’abitazione a tutte le persone del loro territorio entro il 31 dicembre 2010, procedono alla formazione delle economie domestiche mediante l’attribuzione di un numero dell’economia domestica. </p>
<p class="absatz "><sup>2</sup> L’attribuzione del numero dell’economia domestica è disciplinata dal Catalogo ufficiale delle caratteristiche di cui all’articolo 4 capoverso 4 LArRa<sup><a href="#fn-d7e802" id="fnbck-d7e802">14</a></sup>.</p>
<p class="absatz "><sup>3</sup> Il numero dell’economia domestica va inviato all’UST trimestralmente assieme agli altri dati a partire dal 31 dicembre 2010, fino a quando il registro degli abitanti non ha attribuito l’identificatore federale dell’abitazione a tutte le persone del proprio territorio.</p>
<div class="footnotes"><p id="fn-d7e802"><sup><a href="#fnbck-d7e802">14</a></sup><sup></sup> <a href="https://fedlex.data.admin.ch/eli/cc/2006/619" target="_blank">RS <b>431.02</b></a>.<b> </b>Il Catalogo ufficiale delle caratteristiche può essere consultato sul sito Internet dell’UST: http://www.bfs.admin.ch/bfs/portal/it/index/news/00/00/publikationen.html, oppure richiesto presso l’Ufficio federale di statistica, Espace de l’Europe 10,  2010 Neuchâtel.</p></div>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° febbraio 2009.</p></div></article>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext ">(art. 29)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Modifica del diritto vigente</a>
</h2>
<div class="collapseable">
<p class="absatz ">Le ordinanze qui appresso sono modificate come segue:</p>
<p class="absatz ">…<sup><a href="#fn-d7e836" id="fnbck-d7e836">15</a></sup></p>
<div class="footnotes"><p id="fn-d7e836"><sup><a href="#fnbck-d7e836">15</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2009/42" target="_blank">RU <b>2009</b> 241</a>.</p></div>
</div></section>
</div></section></div>
</div></body>
</html>
