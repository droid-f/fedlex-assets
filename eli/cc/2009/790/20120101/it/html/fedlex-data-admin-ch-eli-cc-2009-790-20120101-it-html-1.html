<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-790-20120101-it-docx</title>
</head>
<body><div id="lawcontent">
<div id="preface">
<!--432.304 --><p class="srnummer ">432.304 </p>
<h1 class="erlasstitel botschafttitel ">Ordinanza<br>concernente il Fondo del museo dell’Ufficio federale <br>della cultura</h1>
<p>del 4 dicembre 2009 (Stato 1° gennaio 2012)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 25 capoverso 3 della legge del 12 giugno 2009<sup><a href="#fn-d6e21" id="fnbck-d6e21">1</a></sup> sui musei e <br>le collezioni (LMC),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/2009/598" target="_blank">RS <b>432.30</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo di applicazione</a>
</h6>
<div class="collapseable"> <p><sup>1</sup> La presente ordinanza disciplina il fondo dei musei direttamente gestiti dall’Ufficio federale della cultura (UFC).</p>
<p><sup>2</sup> Sono direttamente gestiti dall’UFC:</p>
<dl>
<dt>a. </dt>
<dd>il Museo degli automi musicali di Seewen;</dd>
<dt>b. </dt>
<dd>il Museo Vela di Ligornetto;</dd>
<dt>c. </dt>
<dd>il Museo della Collezione Oskar Reinhart «Am Römerholz» di Winterthur;</dd>
<dt>d.<sup><a href="#fn-d6e60" id="fnbck-d6e60">2</a></sup> </dt>
<dd>il museo dell’Abbazia di St. Georgen a Stein am Rhein.</dd>
</dl>
<div class="footnotes"><p id="fn-d6e60"><sup><a href="#fnbck-d6e60">2</a></sup> Introdotto dal n. I dell'O del 23 nov. 2011, in vigore dal 1° gen. 2012 (<a href="https://fedlex.data.admin.ch/eli/oc/2011/813" target="_blank">RU <b>2011</b> 5873</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Alimentazione</a>
</h6>
<div class="collapseable"> <p><sup>1</sup> Il Fondo del museo è alimentato segnatamente dalle seguenti entrate: </p>
<dl>
<dt>a. </dt>
<dd>i contributi dei Cantoni e dei Comuni in cui hanno sede i musei; </dd>
<dt>b. </dt>
<dd>le liberalità di terzi;</dd>
<dt>c. </dt>
<dd>le entrate risultanti dalla vendita di oggetti delle collezioni;</dd>
<dt>d. </dt>
<dd>le entrate risultanti dalla vendita di oggetti trovati;</dd>
<dt>e. </dt>
<dd>le entrate risultanti dagli ingressi;</dd>
<dt>f. </dt>
<dd>le entrate risultanti dalle prestazioni commerciali strettamente connesse con i compiti dei musei e che non ne pregiudicano l’adempimento;</dd>
<dt>g. </dt>
<dd>le entrate risultanti dalla riscossione di diritti d’autore;</dd>
<dt>h. </dt>
<dd>i proventi degli interessi sugli averi del Fondo del museo.</dd>
</dl>
<p><sup>2</sup> La vendita di oggetti delle collezioni è ammessa solo in caso di acquisto di nuove collezioni e presuppone l’approvazione della Direzione dell’UFC.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Utilizzazione</a>
</h6>
<div class="collapseable"> <p>I mezzi del Fondo del museo devono essere utilizzati per progetti strettamente connessi con l’adempimento dei compiti legali dei musei. I mezzi sono attribuiti ai musei che li hanno forniti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Prelievi</a>
</h6>
<div class="collapseable"> <p><sup>1</sup> I prelievi dal Fondo del museo sono di competenza del responsabile della sezione Musei e collezioni dell’UFC.</p>
<p><sup>2</sup> Per i prelievi che superano i 100 000 franchi è necessaria l’approvazione della Direzione dell’UFC. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Gestione del patrimonio</a>
</h6>
<div class="collapseable"> <p><sup>1</sup> Il patrimonio del Fondo del museo è gestito separatamente dall’Amministrazione federale delle finanze.</p>
<p><sup>2</sup> La rimunerazione del patrimonio del Fondo del museo è retta dall’articolo 70 capoverso 2 dell’ordinanza del 5 aprile 2006<sup><a href="#fn-d6e144" id="fnbck-d6e144">3</a></sup> sulle finanze della Confederazione.</p>
<p><sup>3</sup> I proventi degli interessi sono accreditati annualmente al Fondo del museo.</p>
<div class="footnotes"><p id="fn-d6e144"><sup><a href="#fnbck-d6e144">3</a></sup> <a href="https://fedlex.data.admin.ch/eli/cc/2006/228" target="_blank">RS <b>611.01</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2010.</p>
</div></article></main>
</div></body>
</html>
