<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.192.122.734.1 --><p class="srnummer ">0.192.122.734.1 </p>
<p class="ref "> RU <b>2009</b> 275</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero e<br>la Commissione elettrotecnica internazionale per disciplinare<br>lo statuto fiscale della Commissione e del suo personale in Svizzera</h1>
<p class="erlasssubtitel ">Concluso il 16 dicembre 2008<br>Entrato in vigore il 1° gennaio 2009</p>
<p class="erlassdatum "> (Stato 15  febbraio 2017)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="absatz09pt ">da un lato,</p>
<p class="absatzkurs man-font-style-italic ">e</p>
<p class="man-template-autor ">la Commissione elettrotecnica internazionale,</p>
<p class="absatz09pt ">dall’altro,</p>
<p class="absatz ">animati dal desiderio di concludere un accordo per disciplinare lo statuto fiscale della Commissione e del suo personale in Svizzera,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">La Commissione elettrotecnica internazionale, per quanto concerne gli averi, i redditi e altri valori patrimoniali è esonerata dalle imposte dirette federali, cantonali e comunali.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  La Commissione elettrotecnica internazionale è esonerata dalle imposte indirette federali, cantonali e comunali.</p>
<p class="absatz ">2.  La Commissione è esonerata dall’imposta sul valore aggiunto (IVA) per tutti gli acquisti di beni e di prestazioni di servizi effettuati sul territorio svizzero presso coloro che vi sono assoggettati, nonché per tutti gli acquisti, effettuati presso aziende con sede all’estero, di prestazioni di servizi destinate esclusivamente all’uso ufficiale.</p>
<p class="absatz ">3.  La Commissione non è esonerata dai tributi d’entrata (dazi, IVA ecc.) per i beni importati.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">La Commissione elettrotecnica internazionale è esonerata da tutte le tasse federali, cantonali e comunali che non costituiscono rimunerazione di determinate prestazioni di servizio.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Per gli immobili, le esenzioni suindicate sono applicabili soltanto a quelli di cui la Commissione elettrotecnica internazionale è proprietaria e che sono occupati dai suoi servizi, come anche ai relativi redditi.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Se del caso, le esenzioni sono operate mediante rimborso, su domanda della Commissione elettrotecnica internazionale e secondo una procedura determinata da essa e dalle competenti autorità svizzere.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">1.  I membri del personale della Commissione elettrotecnica internazionale, che non sono cittadini svizzeri, sono esonerati, per la durata della loro funzione in seno alla suddetta Commissione, da qualsiasi imposta federale, cantonale e comunale sugli stipendi, sulle rimunerazioni e sulle indennità versati loro dalla Commissione.</p>
<p class="absatz ">2.  Le prestazioni in capitale dovute, per qualsiasi motivo, da una cassa pensioni o da un istituto di previdenza sociale sono pure esenti in Svizzera, al momento del loro pagamento, da qualunque imposta sul capitale e sul reddito. Lo stesso vale per tutte le prestazioni in capitale pagate segnatamente come indennità per malattia, infortunio, invalidità. Per contro, non beneficiano dell’esenzione i redditi di capitali versati e neppure le rendite e le pensioni che la Commissione elettrotecnica internazionale paga agli ex-membri del suo personale.</p>
<p class="absatz ">3.  Resta per altro inteso che la Svizzera conserva la possibilità di tenere conto degli stipendi e di altri elementi di reddito esonerati per determinare l’aliquota d’imposta applicabile ad altri fattori, normalmente imponibili, del reddito dei membri del personale.</p>
</div></article><article id="art_6_a"><a name="a6a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6_a"><b>Art. 6</b><i>a</i></a><sup><a href="#fn-d7e104" id="fnbck-d7e104">2</a></sup>
</h6>
<div class="collapseable">
<p class="absatz ">I membri del personale della Commissione elettrotecnica internazionale che non hanno la cittadinanza svizzera sono esentati dalle disposizioni in materia di soggiorno in Svizzera.</p>
<div class="footnotes"><p id="fn-d7e104"><sup><a href="#fnbck-d7e104">2</a></sup><sup></sup> Introdotto dallo scambio di note del 17 gen./13 feb. 2017, in vigore il 15 feb. 2017  (<a href="https://fedlex.data.admin.ch/eli/oc/2017/138" target="_blank">RU<b> 2017</b> 723</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">I privilegi fiscali previsti nel presente Accordo non sono istituiti per concedere vantaggi personali ai membri del personale della Commissione elettrotecnica internazionale. Sono stabiliti unicamente per assicurare, in ogni circostanza, il libero esercizio delle attività della Commissione.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">La Commissione elettrotecnica internazionale coopera in ogni momento con le autorità svizzere per impedire qualsiasi abuso dei privilegi previsti nel presente Accordo.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Il Dipartimento degli affari esteri è l’autorità svizzera incaricata dell’esecuzione del presente Accordo.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">1.  Qualsiasi controversia riguardo all’interpretazione e all’applicazione del presente Accordo, che non può essere composta mediante negoziati fra le Parti, può essere sottoposta, su domanda dell’una o dell’altra, a un tribunale arbitrale trimembre.</p>
<p class="absatz ">2.  Le Parti al presente Accordo designano ciascuna un membro del tribunale arbitrale.</p>
<p class="absatz ">3.  I membri così designati cooptano il terzo membro che presiede il tribunale arbitrale. In mancanza di un’intesa entro termini ragionevoli, il terzo membro è designato dal Presidente del Tribunale federale svizzero su domanda di una delle due Parti.</p>
<p class="absatz ">4.  Il tribunale arbitrale stabilisce la propria procedura. La lingua dell’arbitrato è il francese.</p>
<p class="absatz ">5.  La sentenza arbitrale è vincolante e definitiva per le Parti implicate nella controversia.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz ">1.  Il presente Accordo può essere modificato in ogni momento su domanda dell’una o dell’altra Parte.</p>
<p class="absatz ">2.  In tal caso, le due Parti convengono le eventuali modifiche da apportare alle disposizioni del presente Accordo.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p class="absatz ">Il presente Accordo può essere denunciato dall’una o dall’altra Parte con preavviso scritto di due anni, per l’ultimo giorno di un anno civile.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz ">Il presente Accordo entra in vigore il 1° gennaio 2009.</p>
<p class="absatz ">Fatto a Berna, il 16 dicembre 2008, in doppio esemplare in lingua francese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero:</p>
<p class="unterschriftenfi ">Paul Seger</p>
</td>
<td>
<p class="unterschriftenfi1 ">Per la<br>Commissione elettrotecnica internazionale:</p>
<p class="unterschriftenfi ">Aharon Amit</p>
</td>
</tr></table></div>
</div></article><section id="lvl_u15"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></main>
</div></body>
</html>
