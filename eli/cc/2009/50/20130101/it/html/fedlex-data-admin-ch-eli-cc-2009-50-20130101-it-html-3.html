<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.420.341.1 --><p class="srnummer ">0.420.341.1 </p>
<p class="ref "> RU <b>2009</b> 291</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero e il Governo della Repubblica federale e democratica di Etiopia concernente la costituzione di capacità<br>e i partenariati di ricerca tra istituzioni svizzere e etiopi in campo<br>scientifico e tecnologico</h1>
<p class="erlasssubtitel ">Concluso il 27 novembre 2008</p>
<p class="erlasssubtitel ">Entrato in vigore il 27 dicembre 2008</p>
<p class="erlassdatum "> (Stato 1° gennaio 2013)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> I testi originali francese e tedesco sono pubblicati sotto lo stesso numero nelle ediz. franc. e ted. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e <br>il Governo della Repubblica federale e democratica di Etiopia</p>
<p class="absatz09pt ">(di seguito denominati «Parti contraenti»),</p>
<p class="absatz ">considerati i rapporti amichevoli tra i due Paesi, instauratisi grazie a accordi precedenti, e animati dal desiderio di rafforzare tali rapporti,</p>
<p class="absatz ">considerato che lo sviluppo di rapporti scientifici e tecnologici sia nell’interesse comune dei due Paesi,</p>
<p class="absatz ">riconosciute l’importanza della costituzione di capacità ai fini dello sviluppo sostenibile, come è stato sottolineato dall’Etiopia, e la disponibilità della Svizzera a contribuire allo sviluppo delle capacità in determinati ambiti,</p>
<p class="absatz ">animati dal desiderio di rafforzare la cooperazione scientifica e tecnologica tra i due Paesi,</p>
<p class="absatz ">considerata l’importanza dei partenariati di ricerca scientifica e tecnologica e quindi intenzionati a favorire la costituzione di capacità mediante la cooperazione nella ricerca, nella formazione, nell’acquisizione e nel trasferimento di informazioni,</p>
<p class="absatz ">animati dal desiderio di rafforzare i rapporti di lunga data tra la Svizzera e l’Etiopia promuovendo la scienza e la tecnologia, come pure la ricerca e lo sviluppo e attuando progetti finalizzati alla costituzione di capacità,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_I"><a name="aI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_I"><b>Art. I</b></a>
</h6>
<div class="collapseable"><p class="absatz ">Le Parti contraenti convengono di favorire lo sviluppo della cooperazione scientifica e tecnologica tra i due Paesi sulla base della parità e nell’interesse reciproco nei campi scientifici e tecnologici orientati allo sviluppo sostenibile e di definire di comune accordo i settori in cui questa cooperazione è auspicabile tenuto conto dell’esperienza dei ricercatori e degli specialisti dei due Paesi e delle possibilità esistenti.</p></div></article><article id="art_II"><a name="aII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_II"><b>Art. II</b></a>
</h6>
<div class="collapseable">
<p class="absatz ">La cooperazione scientifica e tecnologica tra le Parti contraenti orientata allo sviluppo sostenibile è perseguita tramite partenariati tra istituzioni svizzere e etiopi di ricerca e attuazione. In accordo alle rispettive leggi e normative, la cooperazione può assumere le forme seguenti:</p>
<dl>
<dt>a) </dt>
<dd>scambio di scienziati, ricercatori, tecnici, specialisti e studenti universitari;</dd>
<dt>b) </dt>
<dd>scambio di informazioni e documentazioni scientifiche e tecnologiche, pubblicazioni e riviste scientifiche;</dd>
<dt>c) </dt>
<dd>organizzazione di seminari, workshop, conferenze e corsi scientifici e tecnologici bilaterali su questioni di interesse per entrambi i Paesi;</dd>
<dt>d) </dt>
<dd>individuazione comune di questioni scientifiche e tecnologiche, elaborazione e realizzazione di programmi di ricerca comuni i cui risultati possono trovare applicazione nell’industria, nell’agricoltura o in altri campi, incluso lo scambio di esperienze e di know‑how che ne risultano;</dd>
<dt>e) </dt>
<dd>sostegno alla formazione di giovani ricercatori mediante la concessione di borse su base reciproca;</dd>
<dt>f) </dt>
<dd>altre forme di cooperazione stabilite di comune accordo.</dd>
</dl>
</div></article><article id="art_III"><a name="aIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_III"><b>Art. III</b></a>
</h6>
<div class="collapseable">
<p class="absatz ">1.  Se necessario, le Parti contraenti possono stipulare accordi sussidiari per l’attuazione del presente Accordo.</p>
<p class="absatz ">2.  Le Parti contraenti promuovono la cooperazione tra le organizzazioni, le agenzie governative, le imprese e le istituzioni attive in campo scientifico e tecnologico nei rispettivi Paesi in vista della conclusione, se necessario, di accordi sussidiari o contratti che rientrano nell’ambito del presente Accordo.</p>
<p class="absatz ">3.  Gli accordi sussidiari o i contratti menzionati nei capoversi 1 e 2 devono essere stipulati in conformità alle leggi e normative nazionali vigenti nei due Paesi e agli obblighi internazionali.</p>
</div></article><article id="art_IV"><a name="aIV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IV"><b>Art. IV</b></a>
</h6>
<div class="collapseable">
<p class="absatz ">1.  Gli obiettivi del presente Accordo devono essere realizzati mediante l’attuazione di programmi di cooperazione. Questi programmi specificano la portata, l’oggetto e la forma della cooperazione, compresi le modalità finanziarie, i diritti relativi alla proprietà intellettuale e l’utilizzazione dei risultati.</p>
<p class="absatz ">2.  La responsabilità per l’adempimento del presente Accordo spetta, per quanto concerne la Svizzera, alla Segreteria di Stato per l’educazione e la ricerca (SER) del Dipartimento federale dell’interno<sup><a href="#fn-d7e111" id="fnbck-d7e111">2</a></sup> e, per quanto concerne l’Etiopia, alla Commissione etiope della scienza e della tecnologia (ESTC) del Governo della Repubblica federale e democratica di Etiopia (di seguito denominate «agenzie di attuazione»).</p>
<div class="footnotes"><p id="fn-d7e111"><sup><a href="#fnbck-d7e111">2</a></sup><sup></sup> Ora: Segreteria di Stato per la formazione, la ricerca e l’innovazione del Dipartimento federale dell’economia, della formazione e della ricerca (vedi <a href="https://fedlex.data.admin.ch/eli/oc/2012/418" target="_blank">RU <b>2012</b> 3631</a>).</p></div>
</div></article><article id="art_V"><a name="aV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_V"><b>Art. V</b></a>
</h6>
<div class="collapseable">
<p class="absatz ">1.  Le Parti contraenti istituiscono un Comitato misto di cooperazione scientifica e tecnologica per conseguire gli obiettivi del presente Accordo. Le Parti contraenti stabiliscono di comune accordo le date e i luoghi in cui si riunisce il Comitato misto.</p>
<p class="absatz ">2.  Il Comitato misto ha i compiti seguenti:</p>
<dl>
<dt>a) </dt>
<dd>esaminare gli aspetti politici rilevanti per l’attuazione del presente Accordo;</dd>
<dt>b) </dt>
<dd>individuare i settori di interesse comune e elaborare programmi di cooperazione sulla base degli interessi prioritari dei due Paesi;</dd>
<dt>c) </dt>
<dd>verificare lo stato di attuazione del presente Accordo; </dd>
<dt>d) </dt>
<dd>proporre ai due Governi misure specifiche per estendere la portata e incrementare la qualità della cooperazione perseguita con il presente Accordo.</dd>
</dl>
<p class="absatz ">3.  Tra una riunione e l’altra i contatti necessari per il disbrigo dei compiti del Comitato misto sono assicurati dalle agenzie di attuazione.</p>
</div></article><article id="art_VI"><a name="aVI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VI"><b>Art. VI</b></a>
</h6>
<div class="collapseable">
<p class="absatz ">1.  Ogni Parte contraente dichiara di non divulgare a terzi senza l’approvazione esplicita dell’altra Parte informazioni che essa o il suo personale hanno ottenuto nell’ambito del presente Accordo.</p>
<p class="absatz ">2.  Scienziati, ricercatori, tecnici, specialisti, studenti universitari e istituzioni di Paesi terzi o di organizzazioni internazionali possono essere invitati a partecipare a progetti o programmi realizzati in applicazione del presente Accordo. I costi di tale partecipazione sono sostenuti dalla Parte terza, se non altrimenti convenuto per scritto dalle Parti contraenti.</p>
</div></article><article id="art_VII"><a name="aVII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VII"><b>Art. VII</b></a>
</h6>
<div class="collapseable"><p class="absatz ">Ogni Parte contraente può, conformemente a quanto previsto dalle proprie leggi e normative, offrire sostegno e agevolazioni ai cittadini dell’altra Parte che soggiornano sul suo territorio per l’adempimento dei compiti affidati loro in virtù delle disposizioni del presente Accordo.</p></div></article><article id="art_VIII"><a name="aVIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VIII"><b>Art. VIII</b></a>
</h6>
<div class="collapseable"><p class="absatz ">Il presente Accordo entra in vigore dopo 30 giorni dalla data della firma.</p></div></article><article id="art_IX"><a name="aIX"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IX"><b>Art. IX</b></a>
</h6>
<div class="collapseable"><p class="absatz ">Ogni controversia sull’interpretazione o sull’applicazione del presente Accordo deve essere composta tramite consultazioni bilaterali o negoziati tra le Parti contraenti per via diplomatica.</p></div></article><article id="art_X"><a name="aX"></a><h6 class="heading " role="heading">
<span class="display-icon"></span><span class="external-link-icon"></span><a href="#art_X"><b>Art. X</b></a>
</h6>
<div class="collapseable">
<p class="absatz ">1.  Il presente Accordo resta in vigore per cinque anni dalla data della sua entrata in vigore ed è automaticamente prolungato per ulteriori cinque anni a meno che una delle Parti contraenti non notifichi per scritto all’altra Parte l’intenzione di denunciarlo almeno dodici mesi prima dello scadere del periodo di cinque anni.</p>
<p class="absatz ">2.  Se non altrimenti concordato per scritto dalle Parti contraenti la denuncia del presente Accordo non ha alcuna ripercussione sulla realizzazione di progetti o programmi avviati in virtù del presente Accordo o per i quali le Parti contraenti hanno già sostenuto costi importanti. Tali progetti o programmi sono portati a termine in base alle disposizioni del presente Accordo o di un altro accordo di attuazione.</p>
</div></article><article id="art_XI"><a name="aXI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_XI"><b>Art. XI</b></a>
</h6>
<div class="collapseable"><p class="absatz ">Il presente Accordo può essere modificato di comune accordo mediante scambio di note diplomatiche tra le Parti contraenti. L’Accordo modificato entra in vigore conformemente alle disposizioni dell’articolo VIII.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i rispettivi rappresentanti dei due Governi, debitamente autorizzati, hanno firmato il presente Accordo.</p>
<p class="absatz ">Fatto a Addis Abeba, il ventisette novembre duemila e otto, in due esemplari, in lingua tedesca, francese, amarica e inglese, ogni testo facente parimenti fede. In caso di divergenze fa stato il testo inglese.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il Governo<br>della Repubblica federale e democratica<br>di Etiopia:</p></td>
</tr>
<tr>
<td><p class="unterschriften ">Peter Reinhardt<br>Ambasciatore di Svizzera</p></td>
<td><p class="unterschriften ">Juneydi Saddo<br>Ministro di Scienza e Tecnologia</p></td>
</tr>
</table></div>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></div>
</div></body>
</html>
