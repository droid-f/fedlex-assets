<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.420.691.1 --><p class="srnummer ">0.420.691.1 </p>
<p class="ref "> RU <b>2009</b> 3195</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo della Repubblica di Slovenia<br>sulla cooperazione scientifica e tecnologica</h1>
<p class="erlasssubtitel ">Concluso il 2 marzo 2008</p>
<p class="erlasssubtitel ">Entrato in vigore mediante scambio di note il 22 maggio 2009</p>
<p class="erlassdatum "> (Stato 1° gennaio 2013)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica di Slovenia</p>
<p class="absatz09pt ">(qui di seguito denominati «Parti contraenti»),</p>
<p class="absatz ">desiderosi di promuovere ulteriormente gli stretti e amichevoli rapporti esistenti tra i due Paesi,</p>
<p class="absatz ">consapevoli del ruolo importante che le conoscenze scientifiche e tecnologiche rivestono per lo sviluppo di economie nazionali prospere,</p>
<p class="absatz ">considerando che la cooperazione internazionale in campo scientifico e tecnologico rafforza i legami di amicizia e la comprensione reciproca fra i rispettivi Popoli e contribuisce allo sviluppo scientifico e tecnologico nel mutuo interesse dei due Paesi,</p>
<p class="absatz ">considerando le disposizioni in materia di cooperazione scientifica e tecnologica stabilite nella dichiarazione d’intenti firmata l’11 luglio 2006,</p>
<p class="absatz ">considerando le leggi e regolamentazioni in vigore nei rispettivi Paesi,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable">
<p class="absatz "><sup>1</sup> Le Parti contraenti sviluppano la cooperazione scientifica e tecnologica fra i due Paesi sulla base del principio di uguaglianza e nel mutuo interesse.</p>
<p class="absatz "><sup>2</sup> La cooperazione è attuata segnatamente tramite istituti scientifici, società scientifiche, università, agenzie governative e altre organizzazioni di ricerca e sviluppo.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Forme di cooperazione</a>
</h6>
<div class="collapseable">
<p class="absatz ">La cooperazione scientifica e tecnologica prevista dal presente Accordo può assumere le forme seguenti:</p>
<dl>
<dt>a) </dt>
<dd>progetti comuni di ricerca e sviluppo scientifico e tecnologico in settori definiti congiuntamente;</dd>
<dt>b) </dt>
<dd>visite e scambi di scienziati, specialisti, ricercatori ed esperti;</dd>
<dt>c) </dt>
<dd>scambio d’informazioni e documentazioni scientifiche e tecniche;</dd>
<dt>d) </dt>
<dd>conferenze, simposi, workshop e altri incontri scientifici comuni;</dd>
<dt>e) </dt>
<dd>altre forme di cooperazione scientifica e tecnologica definite di comune intesa fra le Parti contraenti.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Costi</a>
</h6>
<div class="collapseable"><p class="absatz ">I costi derivanti dalle attività di cooperazione previste dal presente Accordo sono assunti dalle Parti contraenti su una base di uguaglianza e reciprocità e nei limiti delle risorse disponibili.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Assicurazione medica</a>
</h6>
<div class="collapseable"><p class="absatz ">Gli scienziati, gli specialisti, i ricercatori e gli esperti che partecipano agli scambi previsti dal presente Accordo stipulano un’adeguata assicurazione medica per tutta la durata del loro soggiorno prima di entrare nel Paese che li ospita.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorità competenti</a>
</h6>
<div class="collapseable">
<p class="absatz ">Il Consiglio federale svizzero e il Governo della Repubblica di Slovenia designano rispettivamente la Segreteria di Stato per l’educazione e la ricerca, presso il Dipartimento federale dell’interno<sup><a href="#fn-d7e116" id="fnbck-d7e116">2</a></sup>, e il Ministero dell’educazione superiore, della scienza e della tecnologia della Repubblica di Slovenia quali autorità competenti per l’attuazione del presente Accordo.</p>
<div class="footnotes"><p id="fn-d7e116"><sup><a href="#fnbck-d7e116">2</a></sup><sup></sup> Ora: Segreteria di Stato per la formazione, la ricerca e l’innovazione del Dipartimento federale dell’economia, della formazione e della ricerca (vedi <a href="https://fedlex.data.admin.ch/eli/oc/2012/418" target="_blank">RU <b>2012</b> 3631</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Comitato misto</a>
</h6>
<div class="collapseable">
<p class="absatz "><sup>1</sup> Le autorità competenti istituiscono un Comitato di lavoro misto per la cooperazione scientifica e tecnologica (Comitato misto), composto di un numero pari di rappresentanti ed esperti designati da ciascuna delle autorità competenti e incaricato dell’attuazione del presente Accordo.</p>
<p class="absatz "><sup>2</sup> Il Comitato misto ha i compiti seguenti:</p>
<dl>
<dt>a) </dt>
<dd>controllare lo svolgimento delle attività di cooperazione previste dal presente Accordo;</dd>
<dt>b) </dt>
<dd>identificare settori e modalità di cooperazione;</dd>
<dt>c) </dt>
<dd>realizzare piattaforme di cooperazione, regolando nel contempo le questioni finanziarie;</dd>
<dt>d) </dt>
<dd>preparare rapporti periodici sulle attività condotte nel quadro del presente Accordo.</dd>
</dl>
<p class="absatz "><sup>3</sup> Il Comitato misto si riunisce alternativamente in Svizzera e nella Repubblica di Slovenia ogni due anni oppure su richiesta di una delle Parti contraenti.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Emendamenti</a>
</h6>
<div class="collapseable"><p class="absatz ">Il presente Accordo può essere emendato o modificato per scritto di comune intesa fra le Parti contraenti. Gli emendamenti o le modifiche decisi dalle Parti contraenti sono notificati attraverso lo scambio di note diplomatiche e diventano parte integrante del presente Accordo.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Composizione delle controversie</a>
</h6>
<div class="collapseable"><p class="absatz ">Le controversie risultanti dall’applicazione o dall’interpretazione del presente Accordo sono composte in via amichevole mediante consultazioni o negoziati.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore, durata e denuncia</a>
</h6>
<div class="collapseable">
<p class="absatz "><sup>1</sup> Il presente Accordo entra in vigore mediante scambio di note, nelle quali le Parti contraenti confermano che sono soddisfatte tutte le premesse legali necessarie per l’entrata in vigore dell’Accordo.</p>
<p class="absatz "><sup>2</sup> Resta in vigore per un periodo iniziale di cinque anni ed è tacitamente prolungato per un altro anno, a meno che una delle Parti contraenti non notifichi la denuncia dell’Accordo per scritto all’altra Parte, con un preavviso di almeno sei mesi.</p>
<p class="absatz "><sup>3</sup> La denuncia del presente Accordo non influisce sulla validità o la durata di qualsiasi intesa specifica relativa ad attività o progetti condotti nell’ambito del presente Accordo e non ancora conclusi al momento della denuncia.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che</i>, i rispettivi rappresentanti dei due Governi hanno firmato il presente Accordo.</p>
<p class="absatz man-text-align-left ">Fatto a Lubiana, il 2 marzo 2008, in due esemplari, nelle lingue originali francese, slovena e inglese, le tre versioni facenti parimenti fede. In caso di divergenze d’interpretazione prevale il testo inglese.</p>
<p></p>
<div class="table layout-table"><table>
<tr>
<td><p class="unterschriften1 ">Per il <br>Consiglio federale svizzero: </p></td>
<td><p class="unterschriften1 ">Per il<br>Governo della Repubblica di Slovenia: </p></td>
</tr>
<tr>
<td><p class="unterschriften ">Pascal Couchepin</p></td>
<td><p class="unterschriften ">Mojca Kucler Dolinar</p></td>
</tr>
</table></div>
<p class="absatz09pt "></p>
<p class="abstand1seite "></p>
</div></section></main>
</div></body>
</html>
