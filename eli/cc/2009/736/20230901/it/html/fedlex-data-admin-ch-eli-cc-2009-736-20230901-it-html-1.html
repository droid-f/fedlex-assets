<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-736-20230901-it-docx-1</title>
</head>
<body><div id="lawcontent">
<div id="preface">
<!--742.147.2 --><p class="srnummer ">742.147.2 </p>
<h1 class="erlasstitel botschafttitel ">Ordinanza <br>sulla videosorveglianza nei trasporti pubblici</h1>
<h2 class="erlasskurztitel ">(Ordinanza sulla videosorveglianza TP, OVsor-TP)</h2>
<p>del 4 novembre 2009 (Stato 1° settembre 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 16<i>b</i> capoverso 6 della legge federale del 20 dicembre 1957<sup><a href="#fn-d6e23" id="fnbck-d6e23">1</a></sup> <br>sulle ferrovie; <br>visto l’articolo 55 capoverso 6 della legge del 20 marzo 2009<sup><a href="#fn-d6e35" id="fnbck-d6e35">2</a></sup> sul trasporto <br>di viaggiatori (LTV),</p>
<p>ordina:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/cc/2009/680" target="_blank">RS <b>745.1</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina la sorveglianza mediante videocamere dei veicoli (art. 2 cpv. 2 lett. b LTV) nonché delle costruzioni, degli impianti e delle installazioni (infrastruttura) delle imprese di trasporti pubblici.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo della videosorveglianza</a>
</h6>
<div class="collapseable"> <p><sup>1</sup> La videosorveglianza ha lo scopo di proteggere i viaggiatori, l’esercizio e l’infrastruttura.</p>
<p><sup>2</sup> La videosorveglianza è intesa segnatamente a:</p>
<dl>
<dt>a. </dt>
<dd>proteggere il personale, i viaggiatori, i clienti e i visitatori dalle aggressioni e dalle molestie; </dd>
<dt>b. </dt>
<dd>garantire la sicurezza degli oggetti di valore;</dd>
<dt>c. </dt>
<dd>prevenire i danneggiamenti;</dd>
<dt>d. </dt>
<dd>permettere il rilevamento dei viaggiatori per scopi inerenti alla sicurezza dell’esercizio.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Impiego</a>
</h6>
<div class="collapseable"> <p><sup>1</sup> La decisione di impiegare apparecchi video compete alle imprese. La sfera segreta delle persone non può essere sorvegliata (art. 179<sup>quater</sup> del Codice penale<sup><a href="#fn-d6e96" id="fnbck-d6e96">3</a></sup>).</p>
<p><sup>2</sup> La videosorveglianza dev’essere segnalata.</p>
<div class="footnotes"><p id="fn-d6e96"><sup><a href="#fnbck-d6e96">3</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Elaborazione delle registrazioni</a>
</h6>
<div class="collapseable"> <p><sup>1</sup> Le registrazioni che contengono dati personali sono esaminate al più tardi il giorno feriale successivo alla registrazione. Se per motivi legati all’esercizio o per motivi tecnici non è possibile rispettare tale termine, le registrazioni sono esaminate al più tardi il terzo giorno feriale successivo alla registrazione.</p>
<p><sup>2</sup> Per quanto tecnicamente possibile le registrazioni sono conservate durante almeno 72 ore.</p>
<p><sup>3</sup> Fatto salvo l’articolo 5, le registrazioni sono distrutte al più tardi dopo 100 giorni.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Comunicazione di registrazioni</a>
</h6>
<div class="collapseable"> <p><sup>1</sup> Le registrazioni possono essere comunicate soltanto alle autorità seguenti:</p>
<dl>
<dt>a. </dt>
<dd>autorità federali e cantonali preposte al perseguimento penale;</dd>
<dt>b. </dt>
<dd>autorità alle quali le imprese presentano una denuncia o presso cui fanno valere pretese.</dd>
</dl>
<p><sup>2</sup> La comunicazione è ammessa soltanto nella misura in cui sia necessaria allo svolgimento del procedimento.</p>
<p><sup>3</sup> In caso di comunicazione di registrazioni, le stesse possono essere conservate fino a quando il procedimento è chiuso con decisione passata in giudicato.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Protezione e sicurezza dei dati</a>
</h6>
<div class="collapseable"> <p><sup>1</sup> Le imprese prendono le misure necessarie per impedire l’accesso ai dati personali a terzi non autorizzati. Esse disciplinano il diritto d’accesso ai dati.</p>
<p><inl><sup>2</sup></inl><inl> </inl>Per il resto si applicano le disposizioni della legge federale del 25 settembre 2020<a href="https://www.fedlex.admin.ch/eli/oc/2022/568/it" target="_blank">2<sup><a href="#fn-d6e163" id="fnbck-d6e163">4</a></sup></a> sulla protezione dei dati, in particolare gli articoli 33–42.<sup><a href="#fn-d6e171" id="fnbck-d6e171">5</a></sup></p>
<div class="footnotes">
<p id="fn-d6e163"><sup><a href="#fnbck-d6e163">4</a></sup> <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e171"><sup><a href="#fnbck-d6e171">5</a></sup> Nuovo testo giusta l’all. 2 n. II 80 dell’O del 31 ago. 2022 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/568" target="_blank">RU <b>2022</b> 568</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Diritto previgente: abrogazione</a>
</h6>
<div class="collapseable"> <p>L’ordinanza del 5 dicembre 2003<sup><a href="#fn-d6e189" id="fnbck-d6e189">6</a></sup> sulla videosorveglianza FFS è abrogata.</p>
<div class="footnotes"><p id="fn-d6e189"><sup><a href="#fnbck-d6e189">6</a></sup> [<a href="https://fedlex.data.admin.ch/eli/oc/2003/691" target="_blank">RU <b>2003</b> 4751</a>]</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2010.</p>
</div></article></main>
</div></body>
</html>
