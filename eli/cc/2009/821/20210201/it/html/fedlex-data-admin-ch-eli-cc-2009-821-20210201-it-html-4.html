<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-821-20210201-it-docx-5</title>
</head>
<body><div id="lawcontent">
<div id="preface">
<!--441.1 --><p class="srnummer ">441.1 </p>
<h1 class="erlasstitel botschafttitel ">Legge federale<br>sulle lingue nazionali e la comprensione<br>tra le comunità linguistiche</h1>
<h2 class="erlasskurztitel ">(Legge sulle lingue, LLing)</h2>
<p>del 5 ottobre 2007 (Stato 1° febbraio 2021)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 4, 18 e 70 della Costituzione federale<sup><a href="#fn-d6e23" id="fnbck-d6e23">1</a></sup>;<br>visto il rapporto della Commissione della scienza, dell’educazione e della cultura<br>del Consiglio nazionale del 15 settembre 2006<sup><a href="#fn-d6e35" id="fnbck-d6e35">2</a></sup>;</p>
<p>visto il parere del Consiglio federale del 18 ottobre 2006<sup><a href="#fn-d6e46" id="fnbck-d6e46">3</a></sup>,</p>
<p>decreta:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e35"><sup><a href="#fnbck-d6e35">2</a></sup> <a href="https://fedlex.data.admin.ch/eli/fga/2006/1175" target="_blank">FF <b>2006</b> 8229</a></p>
<p id="fn-d6e46"><sup><a href="#fnbck-d6e46">3</a></sup> <a href="https://fedlex.data.admin.ch/eli/fga/2006/1177" target="_blank">FF <b>2006</b> 8295</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente legge disciplina:</p>
<dl>
<dt>a. </dt>
<dd>l’uso delle lingue ufficiali da parte e nei confronti delle autorità federali;</dd>
<dt>b. </dt>
<dd>la promozione della comprensione e degli scambi tra le comunità linguistiche;</dd>
<dt>c. </dt>
<dd>il sostegno dei Cantoni plurilingui nell’adempimento dei loro compiti speciali;</dd>
<dt>d. </dt>
<dd>il sostegno ai Cantoni dei Grigioni e Ticino per le misure a favore del romancio e dell’italiano.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Scopo</a>
</h6>
<div class="collapseable"> <p>La presente legge intende:</p>
<dl>
<dt>a. </dt>
<dd>rafforzare il quadrilinguismo quale elemento essenziale della Svizzera;</dd>
<dt>b. </dt>
<dd>consolidare la coesione interna del Paese;</dd>
<dt>c. </dt>
<dd>promuovere il plurilinguismo individuale e il plurilinguismo istituzionale nell’uso delle lingue nazionali;</dd>
<dt>d. </dt>
<dd>salvaguardare e promuovere il romancio e l’italiano in quanto lingue nazionali.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principi</a>
</h6>
<div class="collapseable"> <p><sup>1</sup> Nell’adempimento dei suoi compiti, la Confederazione si attiene segnatamente ai seguenti principi:</p>
<dl>
<dt>a. </dt>
<dd>assicura parità di trattamento alle quattro lingue nazionali;</dd>
<dt>b. </dt>
<dd>garantisce e realizza la libertà di lingua in tutti gli ambiti della sua attività;</dd>
<dt>c. </dt>
<dd>rispetta la composizione linguistica tradizionale delle regioni;</dd>
<dt>d. </dt>
<dd>promuove la comprensione tra le comunità linguistiche.</dd>
</dl>
<p><sup>2</sup> Nell’adempimento dei suoi compiti di politica linguistica e della comprensione tra le comunità linguistiche, la Confederazione collabora con i Cantoni.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Lingue ufficiali della Confederazione</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Campo d’applicazione</a>
</h6>
<div class="collapseable"> <p><sup>1</sup> La presente sezione si applica alle seguenti autorità federali:</p>
<dl>
<dt>a. </dt>
<dd>l’Assemblea federale e i suoi organi;</dd>
<dt>b. </dt>
<dd>il Consiglio federale;</dd>
<dt>c. </dt>
<dd>l’Amministrazione federale secondo l’articolo 2 capoversi 1–3 della legge del 21 marzo 1997<sup><a href="#fn-d6e153" id="fnbck-d6e153">4</a></sup> sull’organizzazione del Governo e dell’Amministrazione (LOGA);</dd>
<dt>d. </dt>
<dd>i tribunali della Confederazione;</dd>
<dt>e. </dt>
<dd>le commissioni extraparlamentari della Confederazione.</dd>
</dl>
<p><sup>2</sup> Per quanto gli obiettivi perseguiti dalla presente legge lo esigano, il Consiglio federale può prevedere che:</p>
<dl>
<dt>a. </dt>
<dd>le disposizioni della presente sezione siano applicabili a organizzazioni o persone di cui all’articolo 2 capoverso 4 LOGA cui sono demandati compiti amministrativi in virtù del diritto federale;</dd>
<dt>b. </dt>
<dd>il rilascio di concessioni, l’attribuzione di mandati o l’assegnazione di aiuti finanziari siano vincolati all’osservanza di determinate disposizioni della presente sezione.</dd>
</dl>
<div class="footnotes"><p id="fn-d6e153"><sup><a href="#fnbck-d6e153">4</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Lingue ufficiali</a>
</h6>
<div class="collapseable"> <p><sup>1</sup> Le lingue ufficiali della Confederazione sono il tedesco, il francese e l’italiano. Il romancio è lingua ufficiale nei rapporti con le persone di lingua romancia.</p>
<p><sup>2</sup> Le autorità federali usano le lingue ufficiali nella loro forma standard.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Scelta della lingua</a>
</h6>
<div class="collapseable"> <p><sup>1</sup> Chi si rivolge a un’autorità federale può farlo nella lingua ufficiale di sua scelta.</p>
<p><sup>2</sup> Le autorità federali rispondono nella lingua ufficiale usata dal loro interlocutore. Possono convenire con quest’ultimo l’uso di un’altra lingua ufficiale.</p>
<p><sup>3</sup> Le persone di lingua romancia possono rivolgersi alle autorità federali in uno dei loro idiomi o in rumantsch grischun. Le autorità federali rispondono in rumantsch grischun.</p>
<p><sup>4</sup> Il Consiglio federale può limitare la libera scelta delle lingue ufficiali nei rapporti con le autorità il cui ambito d’attività è limitato ad una parte del territorio svizzero.</p>
<p><sup>5</sup> Nei rapporti con le persone che non padroneggiano alcuna lingua ufficiale, le autorità federali usano per quanto possibile una lingua loro comprensibile.</p>
<p><sup>6</sup> Sono fatte salve le disposizioni particolari concernenti l’amministrazione della giustizia federale.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Comprensibilità</a>
</h6>
<div class="collapseable"> <p><sup>1</sup> Le autorità federali si adoperano ad usare un linguaggio appropriato, chiaro e conforme alle esigenze dei destinatari; provvedono inoltre a un uso non sessista della lingua. </p>
<p><sup>2</sup> Il Consiglio federale adotta le dovute misure; provvede in particolare alla formazione e alla formazione continua del personale e mette a disposizione gli strumenti necessari.<sup><a href="#fn-d6e228" id="fnbck-d6e228">5</a></sup></p>
<div class="footnotes"><p id="fn-d6e228"><sup><a href="#fnbck-d6e228">5</a></sup> Nuovo testo giusta l’all. n. 15 della LF del 20 giu. 2014 sulla formazione continua, in vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Camere federali</a>
</h6>
<div class="collapseable"> <p><sup>1</sup> Nelle deliberazioni in seno alle Camere federali e alle loro commissioni i deputati si esprimono nella lingua nazionale di loro scelta.</p>
<p><sup>2</sup> Per la trattazione nelle Camere federali e nelle loro commissioni, i messaggi, i rapporti, i disegni o progetti di atti normativi e le proposte sono di regola disponibili in tedesco, francese e italiano.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Consiglio federale e Amministrazione federale</a>
</h6>
<div class="collapseable"> <p><sup>1</sup> I membri del Consiglio federale, il cancelliere della Confederazione e gli impiegati dell’Amministrazione federale lavorano a scelta in tedesco, francese o italiano.</p>
<p><sup>2</sup> I datori di lavoro della Confederazione ai sensi della legislazione sul personale federale mettono a disposizione gli strumenti necessari.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Pubblicazioni in tedesco, francese e italiano</a>
</h6>
<div class="collapseable"> <p><sup>1</sup> I testi normativi della Confederazione e gli altri testi che devono essere pubblicati nella Raccolta ufficiale delle leggi federali e nella Raccolta sistematica del diritto federale o nel Foglio federale a tenore della legge del 18 giugno 2004<sup><a href="#fn-d6e278" id="fnbck-d6e278">6</a></sup> sulle pubblicazioni ufficiali o in virtù di altre disposizioni del diritto federale sono pubblicati in tedesco, francese e italiano, sempre che la legge non preveda altrimenti.<sup><a href="#fn-d6e286" id="fnbck-d6e286">7</a></sup></p>
<p><sup>2</sup> La pubblicazione avviene simultaneamente in tedesco, francese e italiano.</p>
<div class="footnotes">
<p id="fn-d6e278"><sup><a href="#fnbck-d6e278">6</a></sup> <a href="https://fedlex.data.admin.ch/eli/cc/2004/745" target="_blank">RS <b>170.512</b></a></p>
<p id="fn-d6e286"><sup><a href="#fnbck-d6e286">7</a></sup> Nuovo giusta l’all. n. 5 della LF del 26 set. 2014, in vigore dal 1° gen. 2016  (<a href="https://fedlex.data.admin.ch/eli/oc/2015/669" target="_blank">RU <b>2015</b> 3977</a>; <a href="https://fedlex.data.admin.ch/eli/fga/2013/1331" target="_blank">FF <b>2013</b> 6069</a>).</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Pubblicazioni in romancio</a>
</h6>
<div class="collapseable"> <p>I testi di particolare importanza e la documentazione per le elezioni e le votazioni federali sono pubblicati anche in romancio. Tali testi sono designati dalla Cancelleria federale, sentiti la Cancelleria di Stato del Cantone dei Grigioni e i servizi federali interessati.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Avvisi, insegne e documenti</a>
</h6>
<div class="collapseable"> <p><sup>1</sup> Le autorità federali redigono gli avvisi pubblici nelle lingue ufficiali del luogo.</p>
<p><sup>2</sup> Le autorità federali si presentano nelle quattro lingue ufficiali, in particolare:</p>
<dl>
<dt>a. </dt>
<dd>nei loro stampati;</dd>
<dt>b. </dt>
<dd>nelle pagine iniziali dei loro siti Internet;</dd>
<dt>c. </dt>
<dd>nelle insegne dei loro edifici.</dd>
</dl>
<p><sup>3</sup> I documenti personali sono realizzati nelle quattro lingue ufficiali.</p>
<p><sup>4</sup> I moduli della Confederazione destinati al pubblico devono essere disponibili in tutte le lingue ufficiali. Le autorità federali possono prevedere deroghe per i moduli destinati a una cerchia ristretta di persone.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Trattati internazionali</a>
</h6>
<div class="collapseable"> <p><sup>1</sup> Dei trattati bilaterali che sottostanno all’obbligo di pubblicazione dev’essere disponibile una versione originale in almeno una lingua ufficiale della Confederazione.</p>
<p><sup>2</sup> Dei trattati multilaterali che sottostanno all’obbligo di pubblicazione ci si adopera affinché sia redatta una versione originale in almeno una lingua ufficiale della Confederazione.</p>
<p><sup>3</sup> Sono salve le eccezioni secondo l’articolo 14 capoverso 2 della legge del 18 giugno 2004<sup><a href="#fn-d6e357" id="fnbck-d6e357">8</a></sup> sulle pubblicazioni ufficiali o previste da disposizioni speciali della legislazione federale.</p>
<div class="footnotes"><p id="fn-d6e357"><sup><a href="#fnbck-d6e357">8</a></sup> <a href="https://fedlex.data.admin.ch/eli/cc/2004/745" target="_blank">RS <b>170.512</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: <br>Promozione della comprensione e degli scambi tra le comunità linguistiche</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Scambi in ambito scolastico</a>
</h6>
<div class="collapseable"> <p><sup>1</sup> La Confederazione e i Cantoni promuovono a tutti i livelli scolastici lo scambio di allievi e docenti.</p>
<p><sup>2</sup> La Confederazione può concedere aiuti finanziari ai Cantoni e alle organizzazioni di scambio.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Insegnamento</a>
</h6>
<div class="collapseable"> <p><sup>1</sup> Nell’ambito delle loro competenze, la Confederazione e i Cantoni provvedono affinché a tutti i livelli dell’insegnamento si presti particolare cura alla lingua d’insegnamento, segnatamente nella sua forma standard.</p>
<p><sup>2</sup> Nell’ambito delle loro competenze, la Confederazione e i Cantoni promuovono il plurilinguismo degli allievi e dei docenti.</p>
<p><sup>3</sup> Nell’ambito delle loro competenze, la Confederazione e i Cantoni si adoperano per un insegnamento delle lingue straniere che assicuri agli allievi, alla fine della scuola dell’obbligo, competenze linguistiche in almeno una seconda lingua nazionale e in un’altra lingua straniera. L’insegnamento delle lingue nazionali tiene conto degli aspetti culturali di un paese plurilingue.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Ulteriori provvedimenti di promozione linguistica</a>
</h6>
<div class="collapseable"> <p>La Confederazione può concedere aiuti finanziari ai Cantoni per:</p>
<dl>
<dt>a. </dt>
<dd>creare i presupposti per l’insegnamento di una seconda e di una terza lingua nazionale;</dd>
<dt>b. </dt>
<dd>promuovere la conoscenza della lingua nazionale del posto da parte degli alloglotti;</dd>
<dt>c. </dt>
<dd>promuovere la conoscenza della loro prima lingua da parte degli alloglotti.</dd>
</dl>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Istituzione scientifica per la promozione del plurilinguismo</a>
</h6>
<div class="collapseable"> <p>Per coordinare, introdurre e svolgere la ricerca applicata nel campo linguistico e del plurilinguismo, la Confederazione e i Cantoni possono sostenere un apposito centro scientifico di competenza.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Sostegno a organizzazioni</a>
</h6>
<div class="collapseable"> <p>La Confederazione può concedere aiuti finanziari a:</p>
<dl>
<dt>a. </dt>
<dd>agenzie di stampa d’importanza nazionale che diffondono informazioni sulle quattro regioni linguistiche della Svizzera;</dd>
<dt>b. </dt>
<dd>organizzazioni e istituzioni a scopo non lucrativo e d’importanza nazionale che operano in almeno una regione linguistica a favore della comprensione tra le comunità linguistiche o che svolgono un’attività fondamentale per la promozione del plurilinguismo e ne diffondono i risultati;</dd>
<dt>c. </dt>
<dd>enti pubblici che sostengono progetti a favore della comprensione tra le comunità linguistiche.</dd>
</dl>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Aiuti finanziari per traduzioni</a>
</h6>
<div class="collapseable"> <p>La Confederazione può concedere a organizzazioni e istituzioni a scopo non lucrativo e attive a livello nazionale aiuti finanziari per la traduzione di testi fra le lingue nazionali.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Plurilinguismo nel Servizio pubblico</a>
</h6>
<div class="collapseable"> <p><sup>1</sup> La Confederazione promuove la conoscenza delle lingue nazionali da parte del suo personale.</p>
<p><sup>2</sup> La Confederazione provvede a un’equa rappresentanza delle comunità linguistiche nelle autorità federali come pure nelle commissioni extraparlamentari e promuove il plurilinguismo nell’esercito.</p>
<p><sup>3</sup> La Confederazione e i Cantoni si mettono gratuitamente a disposizione le rispettive banche dati terminologiche.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Sostegno ai Cantoni plurilingui</a>
</h1>
<div class="collapseable"><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b></a>
</h6>
<div class="collapseable">
<p><sup>1</sup> Entro i limiti dei crediti stanziati, la Confederazione concede ai Cantoni plurilingui aiuti finanziari per l’adempimento dei loro compiti speciali.</p>
<p><sup>2</sup> Sono Cantoni plurilingui quelli di Berna, Friburgo, Grigioni e Vallese.</p>
<p><sup>3</sup> Sono compiti speciali segnatamente:</p>
<dl>
<dt>a. </dt>
<dd>la creazione delle condizioni adeguate e dei mezzi ausiliari per consentire il lavoro plurilingue in seno alle autorità politiche, negli organi giudiziari e nell’amministrazione;</dd>
<dt>b. </dt>
<dd>la promozione, a tutti i livelli dell’insegnamento, del plurilinguismo degli allievi e dei docenti nelle lingue ufficiali del Cantone.</dd>
</dl>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: <br>Salvaguardia e promozione delle lingue e culture romancia e italiana</a>
</h1>
<div class="collapseable"><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p><sup>1</sup> Entro i limiti dei crediti stanziati, la Confederazione concede ai Cantoni dei Grigioni e Ticino aiuti finanziari per il sostegno di:</p>
<dl>
<dt>a. </dt>
<dd>misure destinate a salvaguardare e promuovere le lingue e culture romancia e italiana;</dd>
<dt>b. </dt>
<dd>organizzazioni e istituzioni che si impegnano a livello sovraregionale per la salvaguardia e la promozione delle lingue e culture romancia e italiana;</dd>
<dt>c. </dt>
<dd>attività editoriali nella Svizzera romancia e italiana.</dd>
</dl>
<p><sup>2</sup> Nell’intento di salvaguardare e promuovere la lingua romancia, la Confederazione può sostenere misure destinate a promuovere la stampa romancia.</p>
<p><sup>3</sup> L’aiuto finanziario della Confederazione ammonta al massimo al 75 per cento dei costi complessivi.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Esecuzione e valutazione</a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Concessione di aiuti finanziari</a>
</h6>
<div class="collapseable"> <p><sup>1</sup> La Confederazione concede gli aiuti finanziari dietro domanda. Le domande descrivono le misure previste e contengono un piano di finanziamento.</p>
<p><sup>2</sup> La Confederazione assegna gli aiuti finanziari mediante decisione formale o accordi di prestazioni. Nella misura del possibile, gli accordi di prestazioni sono stipulati per più anni.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Esclusione del sostegno multiplo</a>
</h6>
<div class="collapseable"> <p>La medesima misura non può beneficiare di più aiuti finanziari secondo la presente legge.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Rapporto, valutazione e statistica</a><sup><a href="#fn-d6e551" id="fnbck-d6e551">9</a></sup>
</h6>
<div class="collapseable"> <p><sup>1</sup> I Cantoni, le organizzazioni e le istituzioni riferiscono periodicamente alla Confederazione sull’impiego degli aiuti finanziari.</p>
<p><sup>2</sup> La Confederazione verifica regolarmente l’adeguatezza e l’efficacia delle misure.</p>
<p><sup>3</sup> Con la collaborazione dei Cantoni, allestisce una statistica sugli scambi in ambito scolastico di cui all’articolo 14. I Cantoni mettono a disposizione della Confederazione i dati necessari in forma standardizzata.<sup><a href="#fn-d6e577" id="fnbck-d6e577">10</a></sup></p>
<div class="footnotes">
<p id="fn-d6e551"><sup><a href="#fnbck-d6e551">9</a></sup> Nuovo testo giusta il n. I della LF del 25 set. 2020 in vigore dal 1° feb. 2021  (<a href="https://fedlex.data.admin.ch/eli/oc/2021/48" target="_blank">RU <b>2021</b> 48</a>; <a href="https://fedlex.data.admin.ch/eli/fga/2020/725" target="_blank">FF <b>2020</b> 2813</a>).</p>
<p id="fn-d6e577"><sup><a href="#fnbck-d6e577">10</a></sup> Introdotto dal n. I della LF del 25 set. 2020, in vigore dal 1° feb. 2021 (<a href="https://fedlex.data.admin.ch/eli/oc/2021/48" target="_blank">RU <b>2021</b> 48</a>;  <a href="https://fedlex.data.admin.ch/eli/fga/2020/725" target="_blank">FF <b>2020</b> 2813</a>).</p>
</div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali</a>
</h1>
<div class="collapseable">
<article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Abrogazione e modifica del diritto vigente</a>
</h6>
<div class="collapseable"> <p>L’abrogazione e la modifica del diritto vigente sono disciplinate nell’allegato.</p>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° gennaio 2010<br>Numero I dell’allegato: entra in vigore contemporaneamente all’ordinanza sulle lingue<sup><a href="#fn-d6e619" id="fnbck-d6e619">11</a></sup></p>
<div class="footnotes"><p id="fn-d6e619"><sup><a href="#fnbck-d6e619">11</a></sup> DCF del 4 dic. 2009.</p></div>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 26)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Abrogazione e modifica del diritto vigente</a>
</h2>
<div class="collapseable">
<p>I</p>
<p>La legge federale del 6 ottobre 1995<sup><a href="#fn-d6e634" id="fnbck-d6e634">12</a></sup> sugli aiuti finanziari per la salvaguardia e la promozione della lingua e cultura romancia e italiana è abrogata.</p>
<p>II</p>
<p>Le leggi federali qui appresso sono modificate come segue:</p>
<p>...<sup><a href="#fn-d6e652" id="fnbck-d6e652">13</a></sup></p>
<p></p>
<div class="footnotes">
<p id="fn-d6e634"><sup><a href="#fnbck-d6e634">12</a></sup> [<a href="https://fedlex.data.admin.ch/eli/oc/1996/2280_2280_2280" target="_blank">RU <b>1996</b> 2280 </a><a href="https://fedlex.data.admin.ch/eli/oc/1996/2514_2514_2514" target="_blank">2514</a>]</p>
<p id="fn-d6e652"><sup><a href="#fnbck-d6e652">13</a></sup> Le mod. possono essere consultate alla <a href="https://fedlex.data.admin.ch/eli/oc/2009/821" target="_blank">RU <b>2009</b> 6605</a>.</p>
</div>
</div></section>
</div></section></div>
</div></body>
</html>
