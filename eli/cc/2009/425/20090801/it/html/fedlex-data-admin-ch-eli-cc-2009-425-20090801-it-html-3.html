<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--510.215 --><p class="srnummer ">510.215 </p>
<h1 class="erlasstitel botschafttitel ">Ordinanza <br>sui contatti militari internazionali</h1>
<h2 class="erlasskurztitel ">(OCMI)</h2>
<p class="erlassdatum ">del 24 giugno 2009 (Stato 1° agosto 2009)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 50 capoverso 1 della legge del 21 marzo 1997<sup><a href="#fn-d7e21" id="fnbck-d7e21">1</a></sup><br>sull’organizzazione del Governo e dell’Amministrazione;<br>visto l’articolo 150 capoverso 1 della legge federale del 3 febbraio 1995<sup><a href="#fn-d7e33" id="fnbck-d7e33">2</a></sup><br>sull’esercito e sull’amministrazione militare,</p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
<p id="fn-d7e33"><sup><a href="#fnbck-d7e33">2</a></sup><sup></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
</div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza disciplina le competenze e la procedura in materia di contatti militari internazionali.</p>
<p class="absatz "><sup>2</sup> È applicabile all’Amministrazione federale, ai militari nonché alle società militari e alle associazioni militari mantello, nella misura in cui, in questioni che riguardano l’esercito svizzero, entrano in contatto con:</p>
<dl>
<dt>a. </dt>
<dd>autorità, organizzazioni e privati stranieri in Svizzera e all’estero;</dd>
<dt>b. </dt>
<dd>rappresentanze svizzere all’estero.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Contatti militari internazionali</a>
</h6>
<div class="collapseable">
<p class="absatz ">Ai sensi della presente ordinanza, per contatti militari internazionali s’intendono:</p>
<dl>
<dt>a. </dt>
<dd>la richiesta, la consegna o la trasmissione d’informazioni di carattere militare, segnatamente documentazioni, indicazioni o notizie;</dd>
<dt>b. </dt>
<dd>le visite di persone, autorità e organizzazioni straniere a militari svizzeri e a uffici, organizzazioni, esercitazioni, manifestazioni, stati maggiori, truppe, scuole, corsi o impianti militari, nonché l’invito a simili visite, così come le visite analoghe di militari svizzeri all’estero;</dd>
<dt>c. </dt>
<dd>la partecipazione di organizzazioni straniere a manifestazioni militari o sportive militari in Svizzera, nonché l’invito a simili manifestazioni, così come la partecipazione di organizzazioni svizzere a analoghe manifestazioni all’estero;</dd>
<dt>d. </dt>
<dd>la partecipazione di militari stranieri a manifestazioni in Svizzera, segnatamente conferenze o dibattiti, su questioni militari nonché gli inviti a simili manifestazioni, così come la partecipazione di militari svizzeri ad analoghe manifestazioni all’estero.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obbligo di autorizzazione</a>
</h6>
<div class="collapseable">
<p class="absatz "><sup>1</sup> L’avvio formale di contatti militari internazionali è soggetto ad autorizzazione.</p>
<p class="absatz "><sup>2</sup> La domanda di autorizzazione deve essere previamente presentata all’ufficio dell’Aggruppamento Difesa competente per il protocollo militare (Protocollo militare).</p>
<p class="absatz "><sup>3</sup> In casi speciali, il Protocollo militare chiede il parere del Dipartimento federale degli affari esteri.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Eccezioni all’obbligo di autorizzazione</a>
</h6>
<div class="collapseable">
<p class="absatz ">I servizi seguenti possono, nel loro settore di compiti, allacciare formalmente contatti militari internazionali senza l’autorizzazione del Protocollo militare:</p>
<dl>
<dt>a. </dt>
<dd>i servizi d’informazione del Dipartimento federale della difesa, della protezione della popolazione e dello sport (DDPS);</dd>
<dt>b. </dt>
<dd>l’organo del DDPS competente per la politica di sicurezza;</dd>
<dt>c. </dt>
<dd>la Protezione delle informazioni e delle opere del DDPS;</dd>
<dt>d. </dt>
<dd>l’Ufficio dell’uditore in capo e la Giustizia militare;</dd>
<dt>e. </dt>
<dd>l’Aggruppamento armasuisse e le imprese d’armamento della Confederazione, sempre che non siano coinvolti militari svizzeri o uffici, organizzazioni, esercitazioni, manifestazioni, stati maggiori, truppe, scuole, corsi o impianti militari;</dd>
<dt>f. </dt>
<dd>l’organo dell’Aggruppamento Difesa competente per le relazioni internazionali;</dd>
<dt>g. </dt>
<dd>il Centro di competenza SWISSINT, nel quadro degli impieghi autorizzati.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Protezione delle informazioni </a>
</h6>
<div class="collapseable">
<p class="absatz "><sup>1</sup> La consegna di informazioni classificate a persone e organi stranieri nonché l’accesso da parte di visitatori stranieri a informazioni militari classificate, a materiale classificato o a impianti militari in Svizzera si fondano sulle corrispondenti prescrizioni in materia di protezione delle informazioni, segnatamente:</p>
<dl>
<dt>a. </dt>
<dd>le convenzioni internazionali sulla protezione delle informazioni applicabili nel caso concreto;</dd>
<dt>b. </dt>
<dd>l’ordinanza del 19 dicembre 2001<sup><a href="#fn-d7e148" id="fnbck-d7e148">3</a></sup> sui controlli di sicurezza relativi alle persone;</dd>
<dt>c. </dt>
<dd>l’ordinanza del 4 luglio 2007<sup><a href="#fn-d7e161" id="fnbck-d7e161">4</a></sup> sulla protezione delle informazioni della Confederazione;</dd>
<dt>d. </dt>
<dd>l’ordinanza del 29 agosto 1990<sup><a href="#fn-d7e174" id="fnbck-d7e174">5</a></sup> sulla procedura di tutela del segreto in occasione di mandati con contenuto classificato dal punto di vista militare.</dd>
</dl>
<p class="absatz "><sup>2</sup> Il Protocollo militare rilascia le autorizzazioni di cui all’articolo 3 capoverso 1 unicamente se la persona che intende allacciare contatti militari internazionali presenta le autorizzazioni o attestazioni necessarie sulla base delle prescrizioni di cui al capoverso 1.</p>
<p class="absatz "><sup>3</sup> La consegna di informazioni classificate non può in alcun caso essere garantita. Agli eventuali interessati può unicamente essere promesso l’esame della loro domanda.</p>
<p class="absatz "><sup>4</sup> Chi vuole consegnare su supporti d’informazione informazioni non classificate deve inoltrarle al Protocollo militare, per trasmissione, in una busta neutra non chiusa; è fatto salvo l’articolo 4.</p>
<p class="absatz "><sup>5</sup> Chi organizza contatti militari internazionali deve istruire tutte le persone che avranno contatti con i visitatori stranieri in merito a quali informazioni militari possono fornire.</p>
<div class="footnotes">
<p id="fn-d7e148"><sup><a href="#fnbck-d7e148">3</a></sup><sup></sup> <a href="https://fedlex.data.admin.ch/eli/cc/2011/155" target="_blank">RS <b>120.4</b></a></p>
<p id="fn-d7e161"><sup><a href="#fnbck-d7e161">4</a></sup><sup></sup> <a href="https://fedlex.data.admin.ch/eli/cc/2007/414" target="_blank">RS <b>510.411</b></a></p>
<p id="fn-d7e174"><sup><a href="#fnbck-d7e174">5</a></sup><sup></sup> <a href="https://fedlex.data.admin.ch/eli/cc/1990/1774_1774_1774" target="_blank">RS <b>510.413</b></a></p>
</div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Relazioni di organizzazioni militari con il Protocollo militare</a>
</h6>
<div class="collapseable"><p class="absatz ">Le organizzazioni militari trattano con il Protocollo militare per il tramite, se ne sono affiliate, della loro associazione mantello.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Esecuzione</a>
</h6>
<div class="collapseable"><p class="absatz ">Il Protocollo militare è incaricato dell’esecuzione della presente ordinanza ed emana le istruzioni tecniche necessarie.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° agosto 2009.</p>
<p class="abstand1seite "></p>
</div></article></main>
</div></body>
</html>
