<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-672-20100201-it-docx-2</title>
</head>
<body><div id="lawcontent">
<div id="preface">
<!--143.13 --><p class="srnummer ">143.13 </p>
<h1 class="erlasstitel botschafttitel ">Ordinanza<br>sull’introduzione del passaporto 2010</h1>
<p>del 21 ottobre 2009 (Stato 1° febbraio 2010)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 5 capoverso 2, 15 lettera d e 16 della legge del 22 giugno 2001<sup><a href="#fn-d6e19" id="fnbck-d6e19">1</a></sup><br>sui documenti d’identità,</p>
<p>ordina:</p>
<div class="footnotes"><p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/2002/441" target="_blank">RS <b>143.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Passaporto 2010</a>
</h6>
<div class="collapseable"> <p><sup>1</sup> A partire dal 1° marzo 2010 il Dipartimento federale di giustizia e polizia rilascia un nuovo passaporto (passaporto 2010).</p>
<p><sup>2</sup> A partire dal 1° marzo 2010 va rilasciato soltanto il passaporto 2010.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Passaporto 2003 e passaporto 2006</a>
</h6>
<div class="collapseable"> <p><sup>1</sup> Le richieste di rilascio di un passaporto 2003 o di un passaporto 2006 possono essere presentate presso la competente autorità richiedente al massimo fino al 15 febbraio 2010.</p>
<p><sup>2</sup> Le autorità di rilascio registrano le richieste per la produzione di un passaporto 2003 o di un passaporto 2006 nel sistema d’informazione per documenti d’identità al massimo fino al 23 febbraio 2010 e le sbloccano entro tale data per la produzione.</p>
<p><sup>3</sup> Chiunque intende richiedere un passaporto 2006 deve presentarsi personalmente presso l’autorità di rilascio per la registrazione dei dati biometrici entro il 23 febbraio 2010. È possibile abbreviare il termine di 5 giorni di cui all’articolo 17<i>a</i> dell’ordinanza del 20 settembre 2002<sup><a href="#fn-d6e62" id="fnbck-d6e62">2</a></sup> sui documenti d’identità.</p>
<div class="footnotes"><p id="fn-d6e62"><sup><a href="#fnbck-d6e62">2</a></sup> <a href="https://fedlex.data.admin.ch/eli/cc/2002/468" target="_blank">RS <b>143.11</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Richieste di un passaporto 2010</a>
</h6>
<div class="collapseable"> <p><sup>1</sup> Le richieste di rilascio di un passaporto 2010 possono essere presentate a partire dal 24 febbraio 2010 presso l’autorità di rilascio competente.</p>
<p><sup>2</sup> È possibile presentarsi personalmente presso le autorità di rilascio per la registrazione dei dati biometrici a partire dal 1° marzo 2010.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Rappresentanze svizzere all’estero</a>
</h6>
<div class="collapseable"> <p><sup>1</sup> Se al momento dell’entrata in vigore, il 1° marzo 2010, della revisione parziale della legge e dell’ordinanza sui documenti d’identità, le rappresentanze diplomatiche o consolari svizzere non sono ancora in grado, per motivi tecnici, di rilasciare i passaporti 2010, le persone immatricolate presso tali autorità possono, durante il periodo di transizione e di comune accordo con la propria autorità di rilascio competente, richiedere i passaporti 2010 presso un’altra autorità di rilascio all’estero.</p>
<p><sup>2</sup> Passaporti provvisori e carte d’identità possono essere richieste presso tutte le autorità di rilascio all’estero.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° febbraio 2010.</p>
</div></article></main>
</div></body>
</html>
