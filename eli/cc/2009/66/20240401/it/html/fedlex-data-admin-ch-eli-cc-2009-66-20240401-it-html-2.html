<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--412.101.221.01 --><p class="srnummer ">412.101.221.01 </p>
<h1 class="erlasstitel botschafttitel ">Ordinanza della SEFRI<br>sulla formazione professionale di base <br>Bottaia/Bottaio <br>con attestato federale di capacità (AFC)</h1>
<p class="erlassdatum ">del 5 dicembre 2008 (Stato 1° aprile 2014)</p>
</div>
<div id="preamble">
<p></p>
<div class="table"><table border="1"><tr>
<td><p class="man-template-tab-krpr-fett man-font-weight-bold ">31703</p></td>
<td>
<p class="man-template-tab-krpr-fett man-font-weight-bold ">Bottaia AFC/Bottaio AFC</p>
<p class="man-template-tab-krpr-fett man-font-weight-bold ">Küferin EFZ/Küfer EFZ</p>
<p class="man-template-tab-krpr-fett man-font-weight-bold ">Tonnelière CFC/Tonnelier CFC</p>
</td>
</tr></table></div>
<?del-struct abstand4pt><p class="man-template-autor ">La Segreteria di Stato per la formazione, la ricerca e l’innovazione (SEFRI),</p>
<p class="ingress ">visto l’articolo 19 della legge del 13 dicembre 2002<sup><a href="#fn-d7e37" id="fnbck-d7e37">1</a></sup> sulla formazione professionale; <br>visto l’articolo 12 dell’ordinanza del 19 novembre 2003<sup><a href="#fn-d7e48" id="fnbck-d7e48">2</a></sup> sulla formazione professionale (OFPr); <br>visto l’articolo 4<i>a</i> capoverso 1<sup><a href="#fn-d7e62" id="fnbck-d7e62">3</a></sup> dell’ordinanza del 28 settembre 2007<sup><a href="#fn-d7e77" id="fnbck-d7e77">4</a></sup> sulla protezione dei giovani lavoratori (OLL 5),</p>
<p class="man-template-verb ">ordina:<span class="man-font-style-normal"><sup><a href="#fn-d7e89" id="fnbck-d7e89">5</a></sup></span></p>
<div class="footnotes">
<p id="fn-d7e37"><sup><a href="#fnbck-d7e37">1</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p>
<p id="fn-d7e48"><sup><a href="#fnbck-d7e48">2</a></sup><sup></sup> <a href="https://fedlex.data.admin.ch/eli/cc/2003/748" target="_blank">RS <b>412.101</b></a></p>
<p id="fn-d7e62"><sup><a href="#fnbck-d7e62">3</a></sup><sup></sup> Il rimando è stato adeguato in applicazione dell’art. 12 cpv. 2 della L del 18 giu. 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>), con effetto dal 1° apr. 2024 (vedi <a href="https://fedlex.data.admin.ch/eli/oc/2024/156" target="_blank">RU <b>2024</b> 156</a>).</p>
<p id="fn-d7e77"><sup><a href="#fnbck-d7e77">4</a></sup><sup></sup> <a href="https://fedlex.data.admin.ch/eli/cc/2007/692" target="_blank">RS <b>822.115</b></a></p>
<p id="fn-d7e89"><sup><a href="#fnbck-d7e89">5</a></sup><sup></sup> Nuovo testo giusta il n. I 71 dell’O della SEFRI del 24 nov. 2017 concernente la modifica delle ordinanze sulla formazione professionale in merito al divieto di svolgere lavori pericolosi, in vigore dal 1° gen. 2018 (<a href="https://fedlex.data.admin.ch/eli/oc/2017/799" target="_blank">RU <b>2017</b> 7331</a>).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto e durata</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Denominazione e profilo professionale</a>
</h6>
<div class="collapseable">
<p class="absatz "><sup>1</sup> La denominazione professionale è bottaia AFC/bottaio AFC.</p>
<p class="absatz "><sup>2</sup> I bottai AFC svolgono, in particolare, le seguenti attività e si contraddistinguono per i seguenti comportamenti:</p>
<dl>
<dt>a. </dt>
<dd>lavorano principalmente con il legno massiccio, che lavorano con appositi macchinari e mezzi ausiliari per la fabbricazione di botti;</dd>
<dt>b. </dt>
<dd>dimostrano manualità e abilità nel modellare e un’adeguata capacità di rappresentazione;</dd>
<dt>c. </dt>
<dd>sono in grado di eseguire un incarico in modo autonomo, dal progetto alla realizzazione fino alla consegna al cliente;</dd>
<dt>d. </dt>
<dd>assolvono compiti organizzativi e di pianificazione e sono flessibili e autonomi. Hanno un fisico forte e resistente; dimostrano un atteggiamento orientato alla clientela.</dd>
<dt>e. </dt>
<dd>hanno dimestichezza con la vinificazione da uve rosse e bianche, dalla fermentazione, all’affinamento fino all’imbottigliamento. Si attengono alle relative norme di qualità e di igiene.</dd>
<dt>f. </dt>
<dd>dimostrano senso di responsabilità lavorando nel rispetto dell’ambiente.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Durata e inizio</a>
</h6>
<div class="collapseable">
<p class="absatz "><sup>1</sup> La formazione professionale di base dura tre anni.</p>
<p class="absatz "><sup>2</sup> L’inizio della formazione professionale di base segue il calendario scolastico della relativa scuola professionale.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obiettivi ed esigenze</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenze</a>
</h6>
<div class="collapseable">
<p class="absatz "><sup>1</sup> Gli obiettivi e le esigenze della formazione professionale di base sono espressi sotto forma di competenze operative secondo gli articoli da 4 a 6.</p>
<p class="absatz "><sup>2</sup> Essi valgono per tutti i luoghi di formazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenza professionale</a>
</h6>
<div class="collapseable">
<p class="absatz ">La competenza professionale comprende conoscenze e capacità nei seguenti ambiti:</p>
<dl>
<dt>a. </dt>
<dd>ordini;</dd>
<dt>b. </dt>
<dd>amministrazione;</dd>
<dt>c. </dt>
<dd>produzione;</dd>
<dt>d. </dt>
<dd>vinificazione.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Competenza metodologica</a>
</h6>
<div class="collapseable">
<p class="absatz ">La competenza metodologica comprende conoscenze e capacità nei seguenti ambiti:</p>
<dl>
<dt>a. </dt>
<dd>tecniche di lavoro e risoluzione di problemi;</dd>
<dt>b. </dt>
<dd>strategie creative e di sviluppo;</dd>
<dt>c. </dt>
<dd>modo di pensare e operare orientato ai processi e conforme ai criteri economici;</dd>
<dt>d. </dt>
<dd>strategie d’informazione e di comunicazione;</dd>
<dt>e. </dt>
<dd>comportamento ecologico;</dd>
<dt>f. </dt>
<dd>capacità di rappresentazione spaziale.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Competenza sociale e personale</a>
</h6>
<div class="collapseable">
<p class="absatz ">La competenza sociale e personale comprende conoscenze e capacità nei seguenti campi:</p>
<dl>
<dt>a. </dt>
<dd>autonomia e senso di responsabilità;</dd>
<dt>b. </dt>
<dd>comunicazione e forme comportamentali;</dd>
<dt>c. </dt>
<dd>capacità di lavorare sotto pressione e resistenza;</dd>
<dt>d. </dt>
<dd>flessibilità;</dd>
<dt>e. </dt>
<dd>interesse per l’arte e la cultura.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Sicurezza sul lavoro, protezione della salute e dell’ambiente</a>
</h1>
<div class="collapseable"><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art.</b><i> </i><b>7</b></a><sup><a href="#fn-d7e241" id="fnbck-d7e241">6</a></sup>
</h6>
<div class="collapseable">
<p class="absatz "><sup>1</sup> All’inizio e durante la formazione gli operatori forniscono e spiegano alle persone in formazione le prescrizioni e le raccomandazioni relative alla sicurezza sul lavoro e alla protezione della salute e dell’ambiente, in particolare quelle relative alla comunicazione dei pericoli (simboli di pericolo e di obbligo, pittogrammi).</p>
<p class="absatz "><sup>2</sup> Dette prescrizioni e raccomandazioni sono fornite in tutti i luoghi di formazione e considerate nelle procedure di qualificazione.</p>
<p class="absatz "><sup>3</sup> Tutti i luoghi di formazione sensibilizzano le persone in formazione allo sviluppo sostenibile, con particolare attenzione all’equilibrio tra interessi sociali, ecologici ed economici.</p>
<p class="absatz "><sup>4</sup> In deroga all’articolo  4<i>a</i> capoverso 1<sup><a href="#fn-d7e267" id="fnbck-d7e267">7</a></sup> OLL 5 e secondo le prescrizioni dell’articolo 4 capoverso 4 OLL 5 è ammesso l’impiego di persone in formazione in conformità con il loro stato di formazione per le attività elencate in allegato al piano di formazione.</p>
<p class="absatz "><sup>5</sup> L’impiego di persone in formazione secondo il capoverso 4 presuppone che dette persone siano formate, istruite e sorvegliate in maniera adeguata al più elevato pericolo d’infortunio; tali precauzioni particolari sono fissate in allegato al piano di formazione sotto forma di misure di accompagnamento riguardanti la sicurezza sul lavoro e la protezione della salute.</p>
<div class="footnotes">
<p id="fn-d7e241"><sup><a href="#fnbck-d7e241">6</a></sup><sup></sup> Nuovo testo giusta il n. II 71 dell’O della SEFRI del 24 nov. 2017 concernente la modifica delle ordinanze sulla formazione professionale in merito al divieto di svolgere lavori pericolosi, in vigore dal 1° gen. 2018 (<a href="https://fedlex.data.admin.ch/eli/oc/2017/799" target="_blank">RU <b>2017</b> 7331</a>).</p>
<p id="fn-d7e267"><sup><a href="#fnbck-d7e267">7</a></sup><sup></sup> Il rimando è stato adeguato in applicazione dell’art. 12 cpv. 2 della L del 18 giu. 2004 sulle pubblicazioni ufficiali (<a href="https://fedlex.data.admin.ch/eli/cc/2004/745" target="_blank">RS <b>170.512</b></a>), con effetto dal 1° apr. 2024 (vedi <a href="https://fedlex.data.admin.ch/eli/oc/2024/156" target="_blank">RU <b>2024</b> 156</a>).</p>
</div>
</div></article></div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Parti svolte dai luoghi di formazione e lingua d’insegnamento</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Parti svolte dai luoghi di formazione</a>
</h6>
<div class="collapseable">
<p class="absatz "><sup>1</sup> La formazione professionale pratica si svolge in media su quattro giorni alla settimana per tutta la durata della formazione professionale di base.</p>
<p class="absatz "><sup>2</sup> L’insegnamento scolastico obbligatorio comprende 1080 lezioni. Di queste 120 lezioni sono dedicate all’insegnamento dello sport.</p>
<p class="absatz "><sup>3</sup> I corsi interaziendali hanno una durata complessiva minima di 18 e massima di 22 giornate di otto ore. Nell’ultimo semestre della formazione professionale di base non si svolgono corsi interaziendali.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Lingua d’insegnamento</a>
</h6>
<div class="collapseable">
<p class="absatz "><sup>1</sup> La lingua d’insegnamento è di norma la lingua nazionale del luogo in cui si trova la scuola professionale.</p>
<p class="absatz "><sup>2</sup> È raccomandato l’insegnamento bilingue nella lingua nazionale locale e in un’altra lingua nazionale o in inglese.</p>
<p class="absatz "><sup>3</sup> I Cantoni possono autorizzare altre lingue d’insegnamento.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Piano di formazione e cultura generale</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Piano di formazione</a>
</h6>
<div class="collapseable">
<p class="absatz "><sup>1</sup> Al momento dell’entrata in vigore della presente ordinanza è disponibile un piano di formazione, redatto dalla competente organizzazione del mondo del lavoro e approvato dalla SEFRI.</p>
<p class="absatz "><sup>2</sup> Il piano di formazione specifica le competenze operative di cui agli articoli 4–6 come segue:</p>
<dl>
<dt>a. </dt>
<dd>spiega la loro rilevanza per la formazione professionale di base;</dd>
<dt>b. </dt>
<dd>definisce il tipo di comportamento atteso in determinate situazioni di lavoro;</dd>
<dt>c. </dt>
<dd>precisa le competenze operative mediante obiettivi di valutazione concreti;</dd>
<dt>d. </dt>
<dd>rapporta coerentemente le competenze e alle procedure di qualificazione, di cui precisa le modalità.</dd>
</dl>
<p class="absatz "><sup>3</sup> Il piano di formazione stabilisce inoltre:</p>
<dl>
<dt>a. </dt>
<dd>la struttura curricolare della formazione professionale di base;</dd>
<dt>b. </dt>
<dd>l’organizzazione dei corsi interaziendali e la loro ripartizione sulla durata della formazione professionale di base;</dd>
<dt>c. </dt>
<dd>i campi di qualificazione e la nota dei luoghi di formazione menzionati nel certificato delle note secondo l’articolo 22 capoverso 3 e rilevanti per le ripetizioni secondo l’articolo 20;</dd>
<dt>d. </dt>
<dd>le prescrizioni e le raccomandazioni relative alla sicurezza sul lavoro e alla protezione della salute e dell’ambiente.</dd>
</dl>
<p class="absatz "><sup>4</sup> Al piano di formazione è allegato l’elenco della documentazione concernente l’attuazione della formazione professionale di base di bottaio AFC con indicazione di titolo, data e centro di distribuzione.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Cultura generale</a>
</h6>
<div class="collapseable">
<p class="absatz ">Per gli insegnamenti di cultura generale fa stato l’ordinanza della SEFRI del 27 aprile 2006<sup><a href="#fn-d7e371" id="fnbck-d7e371">8</a></sup> sulle prescrizioni minime in materia di cultura generale nella formazione professionale di base.</p>
<div class="footnotes"><p id="fn-d7e371"><sup><a href="#fnbck-d7e371">8</a></sup><sup></sup> <a href="https://fedlex.data.admin.ch/eli/cc/2006/510" target="_blank">RS <b>412.101.241</b></a></p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Requisiti per gli operatori della formazione di base organizzata dall’azienda</a>
</h1>
<div class="collapseable">
<article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Requisiti professionali minimi richiesti ai formatori</a>
</h6>
<div class="collapseable">
<p class="absatz ">I requisiti professionali minimi ai sensi dell’articolo 44 capoverso 1 lettere a e b<i> </i>OFPr sono soddisfatti se il formatore possiede una delle seguenti qualifiche:</p>
<dl>
<dt>a. </dt>
<dd>attestato federale di capacità di bottaio e almeno tre anni di pratica professionale nel campo d’insegnamento;</dd>
<dt>b. </dt>
<dd>attestato di capacità di bottaio qualificato e almeno tre anni di pratica professionale nel campo d’insegnamento;</dd>
<dt>c. </dt>
<dd>attestato federale di capacità di una professione affine con le necessarie conoscenze professionali nel campo di attività del bottaio AFC e almeno cinque anni di esperienza professionale nel campo d’insegnamento;</dd>
<dt>d. </dt>
<dd>diploma di formazione professionale superiore in ambito pertinente.</dd>
</dl>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Numero massimo di persone in formazione</a>
</h6>
<div class="collapseable">
<p class="absatz "><sup>1</sup> In un’azienda può svolgere il tirocinio una persona in formazione se:</p>
<dl>
<dt>a. </dt>
<dd>è occupato al 100 per cento un formatore qualificato; oppure</dd>
<dt>b. </dt>
<dd>sono occupati due formatori qualificati, ciascuno almeno al 60 per cento.</dd>
</dl>
<p class="absatz "><sup>2</sup> Quando una persona arriva all’ultimo anno della formazione professionale di base, un’altra persona in formazione può iniziare il tirocinio.</p>
<p class="absatz "><sup>3</sup> Per ogni altro specialista occupato al 100 per cento o per ogni due specialisti occupati ciascuno almeno al 60 per cento può svolgere il tirocinio una persona in formazione in più.</p>
<p class="absatz "><sup>4</sup> È considerato specialista il titolare di un attestato federale di capacità nel campo della persona in formazione o chi dispone di una qualifica equivalente.</p>
<p class="absatz "><sup>5</sup> In casi particolari l’autorità cantonale può autorizzare il superamento del numero massimo di persone in formazione nelle aziende di tirocinio che da più anni svolgono la loro funzione di formazione con un successo superiore alla media.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Documentazione dell’apprendimento e delle prestazioni</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Formazione in azienda</a>
</h6>
<div class="collapseable">
<p class="absatz "><sup>1</sup> La persona in formazione tiene una documentazione dell’apprendimento, in cui annota regolarmente i principali lavori eseguiti, le capacità acquisite e le esperienze fatte in azienda.</p>
<p class="absatz "><sup>2</sup> Il formatore controlla e firma tale documentazione ogni trimestre. La discute con la persona in formazione almeno una volta al semestre.</p>
<p class="absatz "><sup>3</sup> Il formatore rileva in un rapporto lo stato di formazione della persona e lo discute con quest’ultima almeno una volta al semestre.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Formazione scolastica e formazione di base organizzata dalla scuola</a>
</h6>
<div class="collapseable"><p class="absatz ">Gli operatori della formazione scolastica e della formazione di base organizzata dalla scuola documentano le prestazioni delle persone in formazione nelle materie insegnate e consegnano loro una pagella alla fine di ogni semestre.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Formazione nei corsi interaziendali</a>
</h6>
<div class="collapseable">
<p class="absatz "><sup>1</sup> Gli operatori dei corsi interaziendali documentano le prestazioni delle persone in formazione dopo ogni corso frequentato mediante controlli delle competenze.</p>
<p class="absatz "><sup>2</sup> I controlli delle competenze dei corsi interaziendali valutati vengono espressi in note e confluiscono nel calcolo della nota dei luoghi di formazione secondo l’articolo 19 capoverso 3.</p>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Procedura di qualificazione</a>
</h1>
<div class="collapseable">
<article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Ammissione</a>
</h6>
<div class="collapseable">
<p class="absatz "><sup>1</sup> È ammesso alla procedura di qualificazione chi ha assolto la formazione professionale di base:</p>
<dl>
<dt>a. </dt>
<dd>secondo le disposizioni della presente ordinanza;</dd>
<dt>b. </dt>
<dd>in un istituto di formazione autorizzato dal Cantone; o</dd>
<dt>c. </dt>
<dd>al di fuori di un ciclo di formazione regolamentato, se dimostra di soddisfare i requisiti per l’esame finale.</dd>
</dl>
<p class="absatz "><sup>2</sup> Dell’esperienza professionale richiesta per l’ammissione a una procedura di qualificazione di cui all’articolo 32 OFPr devono essere stati svolti almeno tre anni nel campo del bottaio AFC.</p>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Oggetto, durata e svolgimento</a>
</h6>
<div class="collapseable">
<p class="absatz "><sup>1</sup> Nella procedura di qualificazione si deve dimostrare di aver acquisito le competenze di cui agli articoli da 4 a 6.</p>
<p class="absatz "><sup>2</sup> Nell’esame finale vengono esaminati i campi di qualificazione sotto elencati nel modo seguente:</p>
<dl>
<dt>a. </dt>
<dd>«lavoro pratico», della durata di 20–24 ore. La persona in formazione deve dimostrare di poter eseguire in modo professionalmente corretto e adeguato alle necessità e alla situazione le attività richieste nell’ambito di un lavoro prestabilito o in situazioni date. È ammessa come ausilio la consultazione della documentazione dell’apprendimento e del materiale relativo ai corsi interaziendali;</dd>
<dt>b. </dt>
<dd>«conoscenze professionali», della durata di tre ore. L’esame è orale e scritto. L’esame orale si svolge sotto forma di colloquio professionale e dura al massimo un’ora. Il colloquio professionale si basa sulla documentazione dell’apprendimento, di cui i presenti sono in possesso;</dd>
<dt>c. </dt>
<dd>«cultura generale». Per l’esame finale fa stato l’ordinanza della SEFRI del 27 aprile 2006<sup><a href="#fn-d7e520" id="fnbck-d7e520">9</a></sup> sulle prescrizioni minime in materia di cultura generale nella formazione professionale di base.</dd>
</dl>
<div class="footnotes"><p id="fn-d7e520"><sup><a href="#fnbck-d7e520">9</a></sup><sup></sup> <a href="https://fedlex.data.admin.ch/eli/cc/2006/510" target="_blank">RS <b>412.101.241</b></a></p></div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Superamento, calcolo e ponderazione delle note</a>
</h6>
<div class="collapseable">
<p class="absatz "><sup>1</sup> L’esame finale è superato se:</p>
<dl>
<dt>a. </dt>
<dd>per il campo di qualificazione «lavoro pratico» viene attribuito il 4 o una nota superiore; e</dd>
<dt>b. </dt>
<dd>la nota complessiva raggiunge o supera il 4.</dd>
</dl>
<p class="absatz "><sup>2</sup> La nota complessiva è data dalla media, arrotondata a un decimale, delle note ponderate dei singoli campi di qualificazione dell’esame finale e della nota ponderata dei luoghi di formazione.</p>
<p class="absatz "><sup>3</sup> Per<sup> </sup>nota dei luoghi di formazione si intende la media, arrotondata a un decimale, delle note relative:</p>
<dl>
<dt>a. </dt>
<dd>all’insegnamento professionale;</dd>
<dt>b. </dt>
<dd>ai corsi interaziendali.</dd>
</dl>
<p class="absatz "><sup>4</sup> Per nota<sup> </sup>relativa all’insegnamento professionale si intende la media, arrotondata al punto o al mezzo punto, di tutte le note semestrali conseguite nell’insegnamento professionale.</p>
<p class="absatz "><sup>5</sup> Per nota relativa ai corsi interaziendali si intende la media, arrotondata al punto o al mezzo punto, delle note conseguite nei controlli delle competenze.</p>
<p class="absatz "><sup>6</sup> Per il calcolo della nota complessiva valgono le note sotto elencate con la seguente ponderazione:</p>
<dl>
<dt>a. </dt>
<dd>lavoro pratico: conta doppio;</dd>
<dt>b. </dt>
<dd>conoscenze professionali: conta una volta sola;</dd>
<dt>c. </dt>
<dd>cultura generale: conta una volta sola;</dd>
<dt>d. </dt>
<dd>nota dei luoghi di formazione: conta una volta sola.</dd>
</dl>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Ripetizioni</a>
</h6>
<div class="collapseable">
<p class="absatz "><sup>1</sup> La ripetizione della procedure di qualificazione è disciplinata dall’articolo 33 OFPr. Qualora debba essere ripetuto un campo di qualificazione, esso va ripetuto interamente.</p>
<p class="absatz "><sup>2</sup> Qualora si ripeta la procedura di qualificazione senza frequentare nuovamente l’insegnamento professionale o i corsi interaziendali, per il calcolo della nota dei luoghi di formazione rimangono valide le note conseguite in precedenza. Se si ripetono almeno due semestri di insegnamento professionale e gli ultimi due corsi interaziendali, fanno stato solo le nuove note.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Caso particolare</a>
</h6>
<div class="collapseable"><p class="absatz ">Per le persone che hanno assolto la formazione al di fuori di un ciclo di formazione regolamentato ai sensi della presente ordinanza, invece della nota dei luoghi di formazione si terrà in considerazione quella del campo di qualificazione «conoscenze professionali».</p></div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Attestazioni e titolo</a>
</h1>
<div class="collapseable"><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a>
</h6>
<div class="collapseable">
<p class="absatz "><sup>1</sup> Chi ha superato la procedura di qualificazione, riceve l’attestato federale di capacità (AFC).</p>
<p class="absatz "><sup>2</sup> L’attestato federale di capacità conferisce al titolare il diritto di avvalersi della designazione legalmente protetta di «bottaia AFC»/«bottaio AFC».</p>
<p class="absatz "><sup>3</sup> Nel certificato delle note figurano:</p>
<dl>
<dt>a. </dt>
<dd>la nota complessiva;</dd>
<dt>b. </dt>
<dd>le note di ogni campo di qualificazione dell’esame finale e la nota dei luoghi di formazione.</dd>
</dl>
</div></article></div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10:  Commissione svizzera per lo sviluppo professionale e la qualità per bottai AFC</a>
</h1>
<div class="collapseable"><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b></a>
</h6>
<div class="collapseable">
<p class="absatz "><sup>1</sup> La Commissione svizzera per lo sviluppo professionale e la qualità per bottai AFC ha la seguente composizione:</p>
<dl>
<dt>a. </dt>
<dd>da due a quattro rappresentanti dell’associazione <i>Schweizerischen Küfer</i><i>meister Verband (SKV)</i>;</dd>
<dt>b. </dt>
<dd>da uno a due rappresentanti della comunità d’interessi <i>Interessengemeinschaft Kunsthandwerk Holz (IGKH)</i>;</dd>
<dt>c. </dt>
<dd>da uno a due rappresentanti dei docenti di materie professionali;</dd>
<dt>d. </dt>
<dd>almeno un rappresentante, rispettivamente, della Confederazione e dei Cantoni.</dd>
</dl>
<p class="absatz "><sup>2</sup> Le regioni linguistiche devono essere adeguatamente rappresentate.</p>
<p class="absatz "><sup>3</sup> La Commissione non rientra nel campo d’applicazione dell’ordinanza del 3 giugno 1996<sup><a href="#fn-d7e667" id="fnbck-d7e667">10</a></sup> sulle commissioni. Essa si autocostituisce.</p>
<p class="absatz "><sup>4</sup> La Commissione ha i seguenti compiti:</p>
<dl>
<dt>a. </dt>
<dd>adegua costantemente, ma almeno ogni cinque anni, il piano di formazione di cui all’articolo 10 agli sviluppi economici, tecnologici e didattici. A tal fine tiene conto di eventuali nuovi aspetti organizzativi della formazione<span style="color: #008080;"> </span>professionale di base. Gli adeguamenti devono ottenere il consenso dei rappresentanti della Confederazione e dei Cantoni;</dd>
<dt>b. </dt>
<dd>richiede alla SEFRI modifiche della presente ordinanza, qualora gli sviluppi osservati interessino disposizioni della stessa, segnatamente le competenze di cui agli articoli 4–6.</dd>
</dl>
<div class="footnotes"><p id="fn-d7e667"><sup><a href="#fnbck-d7e667">10</a></sup><sup></sup> [<a href="https://fedlex.data.admin.ch/eli/oc/1996/1651_1651_1651" target="_blank">RU <b>1996</b> 1651</a>, <b></b><a href="https://fedlex.data.admin.ch/eli/oc/2000/188" target="_blank"><b>2000</b> 1157</a>, <b></b><a href="https://fedlex.data.admin.ch/eli/oc/2008/819" target="_blank"><b>2008</b> 5949 </a>n. II. <a href="https://fedlex.data.admin.ch/eli/oc/2009/751" target="_blank">RU <b>2009</b> 6137 </a>n. II 1]</p></div>
</div></article></div></section><section id="sec_11"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_11">Sezione 11:  Disposizioni finali</a>
</h1>
<div class="collapseable">
<article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Diritto previgente: abrogazione</a>
</h6>
<div class="collapseable">
<p class="absatz ">Sono abrogati:</p>
<dl>
<dt>a. </dt>
<dd>il regolamento del 19 agosto 1986<sup><a href="#fn-d7e722" id="fnbck-d7e722">11</a></sup> concernente il tirocinio e l’esame finale di tirocinio per bottai;</dd>
<dt>b. </dt>
<dd>il programma del 19 agosto 1986<sup><a href="#fn-d7e736" id="fnbck-d7e736">12</a></sup> per l’insegnamento professionale dei bottai.</dd>
</dl>
<div class="footnotes">
<p id="fn-d7e722"><sup><a href="#fnbck-d7e722">11</a></sup><sup></sup> <i>FF <b>1986</b> III 732</i></p>
<p id="fn-d7e736"><sup><a href="#fnbck-d7e736">12</a></sup><sup></sup> <i>FF <b>1986</b> III 732</i></p>
</div>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Disposizioni transitorie</a>
</h6>
<div class="collapseable">
<p class="absatz "><sup>1</sup> Le persone che hanno iniziato la formazione di bottaio prima del 1<sup>o</sup> gennaio 2009 la portano a termine in base al diritto anteriore.</p>
<p class="absatz "><sup>2</sup> Chi ripete l’esame finale di tirocinio per bottaio entro il 31 dicembre 2013 viene valutato, su richiesta, in base al diritto anteriore.</p>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Entrata in vigore</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° febbraio 2009.</p>
<p class="absatz "><sup>2</sup> Le disposizioni concernenti le procedure di qualificazione, le attestazioni e il titolo (art. 17–22) entrano in vigore il 1° gennaio 2012.</p>
</div></article>
</div></section></main>
</div></body>
</html>
