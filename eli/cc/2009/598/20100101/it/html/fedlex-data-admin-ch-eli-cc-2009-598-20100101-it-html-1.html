<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2009-598-20100101-it-docx</title>
</head>
<body><div id="lawcontent">
<div id="preface">
<!--432.30 --><p class="srnummer ">432.30 </p>
<h1 class="erlasstitel botschafttitel ">Legge federale<br>concernente i musei e le collezioni della Confederazione<br>(Legge sui musei e le collezioni, LMC)</h1>
<p>del 12 giugno 2009 (Stato 1° gennaio 2010)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 69 capoverso 2 della Costituzione federale<sup><a href="#fn-d6e21" id="fnbck-d6e21">1</a></sup>;<br>visto il messaggio del Consiglio federale del 21 settembre 2007<sup><a href="#fn-d6e31" id="fnbck-d6e31">2</a></sup>,</p>
<p>decreta:</p>
<?del-struct abstand18pt><div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/fga/2007/1061" target="_blank">FF <b>2007</b> 6181</a></p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente legge disciplina i compiti e l’organizzazione dei musei e delle collezioni della Confederazione.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obiettivi</a>
</h6>
<div class="collapseable"> <p>La Confederazione persegue segnatamente gli obiettivi seguenti:</p>
<dl>
<dt>a. </dt>
<dd>conservare importanti beni culturali mobili della Svizzera;</dd>
<dt>b. </dt>
<dd>rafforzare la sensibilità della popolazione per le culture della Svizzera;</dd>
<dt>c. </dt>
<dd>dotare di un chiaro profilo i musei e le collezioni della Confederazione;</dd>
<dt>d. </dt>
<dd>migliorare la collaborazione nel paesaggio museale svizzero;</dd>
<dt>e. </dt>
<dd>sostenere dal punto di vista tecnico altri musei e collezioni in Svizzera;</dd>
<dt>f. </dt>
<dd>contribuire con i musei e le collezioni della Confederazione all’attrattiva della Svizzera quale polo formativo e scientifico, piazza economica e Paese turistico.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni</a>
</h6>
<div class="collapseable"> <p>Ai sensi della presente legge s’intende per:</p>
<dl>
<dt>a.<i> </i>
</dt>
<dd>
<i>museo della Confederazione</i>: museo aggregato, in termini organizzativi, all’Amministrazione federale centrale o decentralizzata;</dd>
<dt>b.<i> </i>
</dt>
<dd>
<i>collezione della Confederazione</i>: fondo di beni culturali mobili di proprietà della Confederazione o di un’unità dell’Amministrazione federale decentralizzata.</dd>
</dl>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2"><inl name="w:snapToGrid" md="S" id="d7e570" xmlns:tmp="urn:com:c-moria:legi4ch:xslt:temp"></inl>Capitolo 2: Compiti dei musei e delle collezioni della Confederazione<inl md="E" id="d7e570" xmlns:tmp="urn:com:c-moria:legi4ch:xslt:temp"></inl></a>
</h1>
<div class="collapseable"><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b><inl>Art. 4</inl></b></a>
</h6>
<div class="collapseable">
<p><sup>1</sup> <inl>I musei e le collezioni della Confederazione hanno i compiti seguenti:</inl></p>
<dl>
<dt>a. </dt>
<dd>curare la memoria materiale e immateriale del Paese in collaborazione con altri musei e collezioni in Svizzera;</dd>
<dt>b. </dt>
<dd>elaborare strategie collezionistiche e coordinarle tra loro e con altri musei e collezioni in Svizzera;</dd>
<dt>c. </dt>
<dd>svolgere ricerche sugli oggetti;</dd>
<dt>d. </dt>
<dd>far conoscere alla popolazione, in particolare mediante mostre e pubblicazioni, temi inerenti alla società, alle culture e all’identità della Svizzera;</dd>
<dt>e. </dt>
<dd>consentire l’accesso del pubblico alla cultura;</dd>
<dt>f. </dt>
<dd>offrire i loro servizi ad altri musei e collezioni in Svizzera;</dd>
<dt>g. </dt>
<dd>promuovere la formazione nel settore della museologia.</dd>
</dl>
<p><sup>2</sup> Il Consiglio federale definisce in dettaglio i compiti dei musei aggregati all’Amministrazione federale decentralizzata e delle collezioni di proprietà di un’unità <br>dell’Amministrazione federale decentralizzata.</p>
<p><sup>3</sup> L’Ufficio federale della cultura definisce in dettaglio, in collaborazione con l’unità amministrativa interessata, i compiti dei musei aggregati all’Amministrazione federale centrale e delle collezioni di proprietà della Confederazione.</p>
</div></article></div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3"><inl name="w:snapToGrid" md="S" id="d7e764" xmlns:tmp="urn:com:c-moria:legi4ch:xslt:temp"></inl>Capitolo 3: Museo nazionale svizzero<inl md="E" id="d7e764" xmlns:tmp="urn:com:c-moria:legi4ch:xslt:temp"></inl></a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1: Forma giuridica e campo di attività</a>
</h2>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Forma giuridica</a>
</h6>
<div class="collapseable"> <p><sup>1</sup> Il Museo nazionale svizzero (MNS) è un istituto di diritto pubblico dotato di personalità giuridica.</p>
<p><sup>2</sup> Il MNS si organizza autonomamente e tiene una contabilità propria.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Composizione</a>
</h6>
<div class="collapseable"> <p><inl name="w:snapToGrid" md="S" id="d7e862" xmlns:tmp="urn:com:c-moria:legi4ch:xslt:temp"></inl>Il MNS si compone:<inl md="E" id="d7e862" xmlns:tmp="urn:com:c-moria:legi4ch:xslt:temp"></inl></p>
<dl>
<dt>a. </dt>
<dd>del Museo nazionale di Zurigo;</dd>
<dt>b. </dt>
<dd>del Castello di Prangins;</dd>
<dt>c. </dt>
<dd>del Forum della storia svizzera di Svitto;</dd>
<dt>d. </dt>
<dd>del Centro delle collezioni di Affoltern am Albis.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Compiti</a>
</h6>
<div class="collapseable"> <p><inl name="w:snapToGrid" md="S" id="d7e945" xmlns:tmp="urn:com:c-moria:legi4ch:xslt:temp"></inl>Il MNS adempie i compiti di cui all’articolo 4 nel settore storico-culturale. Vi rien<inl md="E" id="d7e945" xmlns:tmp="urn:com:c-moria:legi4ch:xslt:temp"></inl><inl name="w:snapToGrid" md="S" id="d7e950" xmlns:tmp="urn:com:c-moria:legi4ch:xslt:temp"></inl>trano in particolare:<inl md="E" id="d7e950" xmlns:tmp="urn:com:c-moria:legi4ch:xslt:temp"></inl></p>
<dl>
<dt>a. </dt>
<dd>la rappresentazione della storia della Svizzera;</dd>
<dt>b. </dt>
<dd>la riflessione sull’identità della Svizzera;</dd>
<dt>c. </dt>
<dd>la consulenza e il supporto tecnico ad altri musei e collezioni in Svizzera.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Attività commerciali</a>
</h6>
<div class="collapseable"> <p><sup>1</sup> <inl>Il MNS può fornire a terzi prestazioni commerciali e conferire loro diritti, sempr</inl><inl>e</inl><inl>ché ciò sia strettamente connesso con i suoi compiti e non ne pregiudichi l’adempi</inl><inl>mento.</inl></p>
<p><sup>2</sup> Il MNS può in particolare:</p>
<dl>
<dt>a. </dt>
<dd>fornire servizi a musei e istituzioni analoghe;</dd>
<dt>b. </dt>
<dd>gestire aziende accessorie o farle gestire da terzi;</dd>
<dt>c. </dt>
<dd>mettere a disposizione di terzi beni culturali, edifici o immobili o conferire loro diritti sugli stessi.</dd>
</dl>
<p><sup>3</sup> Per le sue attività commerciali il MNS deve fissare prezzi di mercato e impostare la contabilità aziendale in modo da poter documentare spese e ricavi delle singole attività. Il sovvenzionamento indiretto delle attività commerciali non è consentito.</p>
<p><sup>4</sup> Nell’ambito delle attività commerciali il MNS sottostà alle stesse norme applicabili agli operatori privati.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Rapporti giuridici</a>
</h6>
<div class="collapseable"> <p>In quanto la presente legge non disponga altrimenti, i rapporti giuridici del MNS sottostanno al diritto privato.</p>
</div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2: Organi e personale</a>
</h2>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Organi</a>
</h6>
<div class="collapseable"> <p><sup>1</sup> Gli organi del MNS sono<inl>:</inl></p>
<dl>
<dt>a. </dt>
<dd>il consiglio museale;</dd>
<dt>b. </dt>
<dd>la direzione;</dd>
<dt>c. </dt>
<dd>l’ufficio di revisione.</dd>
</dl>
<p><sup>2</sup> I membri del consiglio museale e della direzione tutelano gli interessi del MNS. Il membro che si trova in conflitto d’interessi deve astenersi. Un conflitto d’interessi permanente esclude l’appartenenza al consiglio museale o alla direzione.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b><inl>Art. 11</inl></b><inl></inl> <inl name="w:snapToGrid" id="d7e1304" md="S" xmlns:tmp="urn:com:c-moria:legi4ch:xslt:temp"></inl>Consiglio museale<inl md="E" id="d7e1304" xmlns:tmp="urn:com:c-moria:legi4ch:xslt:temp"></inl></a>
</h6>
<div class="collapseable"> <p><sup>1</sup> <inl>Il consiglio museale è composto di sette a nove membri qualificati.</inl></p>
<p><sup>2</sup> <inl>Il Consiglio federale nomina il presidente e gli altri membri del consiglio museale per un mandato di quattro anni. Garantisce che le regioni linguistiche siano adegua</inl><inl>tamente rappresentate. Ogni membro può essere rieletto una volta.</inl></p>
<p><sup>3</sup> <inl>Il Consiglio federale può revocare i membri del consiglio museale per gravi mot</inl><inl>i</inl><inl>vi.</inl></p>
<p><sup>4</sup> <inl>Il consiglio museale ha i compiti seguenti:</inl></p>
<dl>
<dt>a. </dt>
<dd>provvede all’attuazione degli obiettivi strategici e riferisce al Consiglio federale sul loro adempimento;</dd>
<dt>b. </dt>
<dd>adotta il preventivo;</dd>
<dt>c. </dt>
<dd>adotta il rapporto di gestione e lo pubblica dopo che è stato approvato dal Consiglio federale;</dd>
<dt>d. </dt>
<dd>nomina il direttore, fatta salva l’approvazione del Consiglio federale;</dd>
<dt>e. </dt>
<dd>nomina gli altri membri della direzione su proposta del direttore;</dd>
<dt>f. </dt>
<dd>controlla la gestione;</dd>
<dt>g. </dt>
<dd>emana il regolamento del personale, fatta salva l’approvazione del Consiglio federale;</dd>
<dt>h. </dt>
<dd>emana il regolamento interno.</dd>
</dl>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b><inl>Art. 12</inl></b><inl></inl> <inl name="w:snapToGrid" id="d7e1529" md="S" xmlns:tmp="urn:com:c-moria:legi4ch:xslt:temp"></inl>Direzione<inl md="E" id="d7e1529" xmlns:tmp="urn:com:c-moria:legi4ch:xslt:temp"></inl></a>
</h6>
<div class="collapseable"> <p><sup>1</sup> La direzione è l’organo operativo. Svolge tutti i compiti non attribuiti ad altri organi.</p>
<p><sup>2</sup> <inl>Il direttore presiede la direzione. Egli:</inl></p>
<dl>
<dt>
<inl name="w:snapToGrid" md="S" id="d7e1580" xmlns:tmp="urn:com:c-moria:legi4ch:xslt:temp"></inl>a. <inl id="d7e1580" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e1580" md="S" xmlns:tmp="urn:com:c-moria:legi4ch:xslt:temp"></inl>è responsabile della gestione operativa del MNS;<inl md="E" id="d7e1580" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e1594" xmlns:tmp="urn:com:c-moria:legi4ch:xslt:temp"></inl>b. <inl id="d7e1594" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e1594" md="S" xmlns:tmp="urn:com:c-moria:legi4ch:xslt:temp"></inl>assume il personale del MNS;<inl md="E" id="d7e1594" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e1608" xmlns:tmp="urn:com:c-moria:legi4ch:xslt:temp"></inl>c. <inl id="d7e1608" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e1608" md="S" xmlns:tmp="urn:com:c-moria:legi4ch:xslt:temp"></inl>rappresenta il MNS verso l’esterno.<inl md="E" id="d7e1608" xmlns:tmp="urn:com:c-moria:legi4ch:xslt:temp"></inl>
</dd>
</dl>
<p><sup>3</sup> <inl>Il regolamento interno disciplina i dettagli.</inl></p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b><inl>Art. 13</inl></b><inl></inl> <inl name="w:snapToGrid" id="d7e1650" md="S" xmlns:tmp="urn:com:c-moria:legi4ch:xslt:temp"></inl>Ufficio di revisione<inl md="E" id="d7e1650" xmlns:tmp="urn:com:c-moria:legi4ch:xslt:temp"></inl></a>
</h6>
<div class="collapseable"> <p><sup>1</sup> L’ufficio di revisione è nominato dal Consiglio federale.</p>
<p><sup>2</sup> <inl>Il mandato, lo statuto, le qualifiche, l’indipendenza, la durata del mandato e il ren</inl><inl>diconto dell’ufficio di revisione sono retti per analogia dagli articoli 727–731</inl><i><inl>a</inl></i><inl> del Codice delle obbligazioni</inl><sup><a href="#fn-d6e418" id="fnbck-d6e418">3</a></sup><inl>, fatto salvo il cap</inl><inl>o</inl><inl>verso 3.</inl></p>
<p><sup>3</sup> <inl>L’ufficio di revisione rende conto del risultato della sua verifica al consiglio muse</inl><inl>ale e al Consiglio fed</inl><inl>e</inl><inl>rale.</inl></p>
<p><sup>4</sup> <inl>Il Consiglio federale può revocare l’ufficio di revisione per gravi mot</inl><inl>i</inl><inl>vi.</inl></p>
<div class="footnotes"><p id="fn-d6e418"><sup><a href="#fnbck-d6e418">3</a></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Personale</a>
</h6>
<div class="collapseable"> <p><sup>1</sup> I rapporti di lavoro del personale del MNS sono disciplinati dalla legge del 24 marzo 2000<sup><a href="#fn-d6e451" id="fnbck-d6e451">4</a></sup> sul personale federale.</p>
<p><sup>2</sup> Il personale del MNS è affiliato alla Cassa pensioni della Confederazione (PUBLICA).</p>
<div class="footnotes"><p id="fn-d6e451"><sup><a href="#fnbck-d6e451">4</a></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p></div>
</div></article>
</div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">Sezione 3: Oggetti da collezione e immobili</a>
</h2>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Oggetti da collezione</a>
</h6>
<div class="collapseable"> <p><sup>1</sup> La Confederazione attribuisce al MNS l’usufrutto dei suoi oggetti da collezione gestiti sino all’entrata in vigore della presente legge dal Gruppo MUSEE SUISSE, nonché l’usufrutto dei relativi diritti immateriali. Sono fatti salvi gli oggetti da collezione spettanti al Museo degli automi musicali di Seewen.</p>
<p><sup>2</sup> La Confederazione può attribuire al MNS l’usufrutto di altri oggetti da collezione e di altri diritti immateriali.</p>
<p><sup>3</sup> Ogni nuovo oggetto da collezione acquisito dal MNS è per legge di proprietà della Confederazione. Il MNS riceve tali oggetti e i relativi diritti immateriali in usufrutto.</p>
<p><sup>4</sup> Di norma il MNS non assicura gli oggetti da collezione della Confederazione che gli sono affidati. La Confederazione può assumere la copertura dei rischi per gli oggetti da collezione affidati al MNS da essa stessa o da terzi.</p>
<p><sup>5</sup> I dettagli relativi all’usufrutto e all’assicurazione sono disciplinati in un contratto di diritto pubblico tra la Confederazione e il MNS.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Immobili</a>
</h6>
<div class="collapseable"> <p><sup>1</sup> La Confederazione attribuisce al MNS <inl>l’</inl>usufrutto degli immobili utilizzati dai musei e dal Centro delle collezioni di cui all’articolo 6<inl>. Gli immobili restano di propri</inl><inl>e</inl><inl>tà della Confederazione, che provvede alla loro manutenzione.</inl></p>
<p><sup>2</sup> <inl>La Confederazione conteggia al MNS un’indennità adeguata per l’utilizzo degli immobili.</inl></p>
<p><sup>3</sup> La costituzione dell’usufrutto e i dettagli relativi all’utilizzo degli immobili sono disciplinati in un contratto di diritto pubblico tra la Confederazione e il MNS.</p>
</div></article>
</div></section><section id="chap_3/sec_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_4">Sezione 4: Finanze</a>
</h2>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Finanziamento</a>
</h6>
<div class="collapseable"> <p><sup>1</sup> Il MNS dispone di un limite di spesa pluriennale. La Confederazione gli accorda contributi annuali.</p>
<p><sup>2</sup> Il MNS si procura ulteriori fondi in particolare mediante:</p>
<dl>
<dt>a. </dt>
<dd>le entrate risultanti dall’esercizio dei musei;</dd>
<dt>b. </dt>
<dd>le entrate risultanti da prestazioni commerciali e dal conferimento di diritti;</dd>
<dt>c. </dt>
<dd>gli importi provenienti da sponsorizzazioni;</dd>
<dt>d. </dt>
<dd>i contributi dei Cantoni e dei Comuni in cui ha sede secondo l’articolo 6;</dd>
<dt>e. </dt>
<dd>le liberalità di terzi.</dd>
</dl>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Tesoreria</a>
</h6>
<div class="collapseable"> <p><sup>1</sup> L’Amministrazione federale delle finanze gestisce le liquidità del MNS nell’ambito della tesoreria centrale.</p>
<p><sup>2</sup> L’Amministrazione federale delle finanze concede al MNS mutui alle condizioni di mercato per garantirgli la solvibilità necessaria all’adempimento dei compiti di cui all’articolo 7.</p>
<p><sup>3</sup> I dettagli sono disciplinati in un contratto di diritto pubblico tra la Confederazione e il MNS.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Presentazione dei conti</a>
</h6>
<div class="collapseable"> <p><sup>1</sup> La presentazione dei conti del MNS espone integralmente la situazione reale inerente al patrimonio, alle finanze e ai ricavi.</p>
<p><sup>2</sup> La presentazione dei conti è retta dai principi dell’essenzialità, della comprensibilità, della continuità e dell’espressione al lordo e si fonda su standard generalmente riconosciuti.</p>
<p><sup>3</sup> Le norme di iscrizione a bilancio e di valutazione derivanti dai principi contabili devono essere pubblicate.</p>
<p><sup>4</sup> Il Consiglio federale può emanare prescrizioni relative alla presentazione dei conti del MNS.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Imposte</a>
</h6>
<div class="collapseable"> <p><sup>1</sup> Nell’ambito delle sue attività non commerciali il <inl>MNS è esente da qualsiasi impo</inl><inl>sizione fiscale da parte della Confederazione, dei Cantoni e dei Comuni.</inl></p>
<p><sup>2</sup> <inl>Sono fatte salve le imposte federali seguenti:</inl></p>
<dl>
<dt>
<inl name="w:snapToGrid" md="S" id="d7e2515" xmlns:tmp="urn:com:c-moria:legi4ch:xslt:temp"></inl>a. <inl id="d7e2515" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2515" md="S" xmlns:tmp="urn:com:c-moria:legi4ch:xslt:temp"></inl>l’imposta sul valore aggiunto;<inl md="E" id="d7e2515" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e2529" xmlns:tmp="urn:com:c-moria:legi4ch:xslt:temp"></inl>b. <inl id="d7e2529" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2529" md="S" xmlns:tmp="urn:com:c-moria:legi4ch:xslt:temp"></inl>l’imposta preventiva;<inl md="E" id="d7e2529" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e2543" xmlns:tmp="urn:com:c-moria:legi4ch:xslt:temp"></inl>c. <inl id="d7e2543" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2543" md="S" xmlns:tmp="urn:com:c-moria:legi4ch:xslt:temp"></inl>le tasse di bollo.<inl md="E" id="d7e2543" xmlns:tmp="urn:com:c-moria:legi4ch:xslt:temp"></inl>
</dd>
</dl>
<p><sup>3</sup> Il MNS è soggetto a imposizione per gli utili risultanti dalle attività commerciali di cui all’articolo 8.</p>
</div></article>
</div></section><section id="chap_3/sec_5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_5">Sezione 5: Tutela degli interessi della Confederazione</a>
</h2>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Vigilanza</a>
</h6>
<div class="collapseable"> <p><sup>1</sup> Il MNS sottostà alla vigilanza del Consiglio federale.</p>
<p><sup>2</sup> Il Consiglio federale esercita la sua funzione di vigilanza in particolare nominando il consiglio museale, approvando il rapporto di gestione e dando scarico al consiglio museale.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Obiettivi strategici</a>
</h6>
<div class="collapseable"> <p><sup>1</sup> Il Consiglio federale definisce ogni quattro anni gli obiettivi strategici del MNS. Provvede affinché il consiglio museale sia previamente consultato.</p>
<p><sup>2</sup> Il Consiglio federale verifica annualmente l’adempimento degli obiettivi strategici basandosi sul rapporto del consiglio museale e su eventuali altre verifiche.</p>
</div></article>
</div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: Altri musei e collezioni della Confederazione</a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Compiti</a>
</h6>
<div class="collapseable"> <p>Gli altri musei e collezioni della Confederazione adempiono i compiti di cui all’articolo 4 nei settori non coperti dal MNS.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Alienazione a terzi e gestione da parte di terzi</a>
</h6>
<div class="collapseable"> <p>Il Consiglio federale può alienare a terzi musei aggregati all’Amministrazione federale centrale e collezioni di proprietà della Confederazione oppure affidarne la gestione a terzi.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Fondo del museo</a>
</h6>
<div class="collapseable"> <p><sup>1</sup> Per finanziare l’adempimento dei compiti dei musei direttamente gestiti dalla Confederazione è istituito un fondo speciale (Fondo del museo) ai sensi dell’articolo 52 della legge federale del 7 ottobre 2005<sup><a href="#fn-d6e679" id="fnbck-d6e679">5</a></sup> sulle finanze della Confederazione.</p>
<p><sup>2</sup> <inl>Il Fondo del museo è alimentato segnatamente con:</inl></p>
<dl>
<dt>
<inl name="w:snapToGrid" md="S" id="d7e2856" xmlns:tmp="urn:com:c-moria:legi4ch:xslt:temp"></inl>a. <inl id="d7e2856" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2856" md="S" xmlns:tmp="urn:com:c-moria:legi4ch:xslt:temp"></inl>i contributi dei Cantoni e dei Comuni in cui hanno sede i musei secondo il presente capitolo;<inl md="E" id="d7e2856" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e2870" xmlns:tmp="urn:com:c-moria:legi4ch:xslt:temp"></inl>b. <inl id="d7e2870" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2870" md="S" xmlns:tmp="urn:com:c-moria:legi4ch:xslt:temp"></inl>le liberalità di terzi;<inl md="E" id="d7e2870" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e2884" xmlns:tmp="urn:com:c-moria:legi4ch:xslt:temp"></inl>c. <inl id="d7e2884" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2884" md="S" xmlns:tmp="urn:com:c-moria:legi4ch:xslt:temp"></inl>le entrate risultanti dagli ingressi e dalle prestazioni commerciali;<inl md="E" id="d7e2884" xmlns:tmp="urn:com:c-moria:legi4ch:xslt:temp"></inl>
</dd>
<dt>
<inl name="w:snapToGrid" md="S" id="d7e2898" xmlns:tmp="urn:com:c-moria:legi4ch:xslt:temp"></inl>d. <inl id="d7e2898" md="E" xmlns:tmp="urn:com:c-moria:legi4ch:xslt:temp"></inl>
</dt>
<dd>
<inl name="w:snapToGrid" id="d7e2898" md="S" xmlns:tmp="urn:com:c-moria:legi4ch:xslt:temp"></inl>le entrate risultanti dalla vendita di oggetti delle collezioni.<inl md="E" id="d7e2898" xmlns:tmp="urn:com:c-moria:legi4ch:xslt:temp"></inl>
</dd>
</dl>
<p><sup>3</sup> Il Consiglio federale, mediante ordinanza, definisce il campo d’applicazione del presente articolo e disciplina la gestione del Fondo del museo. Definisce inoltre i principi d’investimento e le altre modalità in materia di alimentazione e oneri del Fondo.</p>
<div class="footnotes"><p id="fn-d6e679"><sup><a href="#fnbck-d6e679">5</a></sup> <a href="https://fedlex.data.admin.ch/eli/cc/2006/227" target="_blank">RS <b>611.0</b></a></p></div>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Disposizioni finali</a>
</h1>
<div class="collapseable">
<article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Diritto previgente: abrogazione</a>
</h6>
<div class="collapseable"> <p>Sono abrogati:</p>
<dl>
<dt>a. </dt>
<dd>la legge federale del 27 giugno 1890<inl name="w:snapToGrid" md="S" id="d7e2985" xmlns:tmp="urn:com:c-moria:legi4ch:xslt:temp"></inl><sup><a href="#fn-d6e748" id="fnbck-d6e748">6</a></sup><inl md="E" id="d7e2985" xmlns:tmp="urn:com:c-moria:legi4ch:xslt:temp"></inl> sull’istituzione di un Museo nazionale svizzero;</dd>
<dt>b. </dt>
<dd>il decreto federale del 5 marzo 1970<sup><a href="#fn-d6e770" id="fnbck-d6e770">7</a></sup> concernente il credito per l’acquisto d’antichità nazionali.</dd>
</dl>
<div class="footnotes">
<p id="fn-d6e748"><sup><a href="#fnbck-d6e748">6</a></sup> [CS <b>11</b> 690; <a href="https://fedlex.data.admin.ch/eli/oc/1973/929_929_929" target="_blank">RU <b>1973</b> 929</a>, <b></b><a href="https://fedlex.data.admin.ch/eli/oc/1985/152_152_152" target="_blank"><b>1985</b> 152</a>]</p>
<p id="fn-d6e770"><sup><a href="#fnbck-d6e770">7</a></sup> [<a href="https://fedlex.data.admin.ch/eli/oc/1970/1033_1033_1033" target="_blank">RU <b>1970 </b>1033</a>, <b></b><a href="https://fedlex.data.admin.ch/eli/oc/1987/32_32_32" target="_blank"><b>1987</b> 32</a>]</p>
</div>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Modifica del diritto vigente</a>
</h6>
<div class="collapseable"> <p>La legge federale del 16 dicembre 1994<sup><a href="#fn-d6e794" id="fnbck-d6e794">8</a></sup> sugli acquisti pubblici è modificata come segue:</p>
<p class=" man-font-style-italic ">Art. 2 cpv. 1 lett. f</p>
<p>...</p>
<div class="footnotes"><p id="fn-d6e794"><sup><a href="#fnbck-d6e794">8</a></sup> <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a>. La modifica qui appresso è stata inserita nella LF menzionata.</p></div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Istituzione del MNS</a>
</h6>
<div class="collapseable"> <p><sup>1</sup> Il Consiglio federale determina il momento in cui il MNS acquista la personalità giuridica e subentra ai musei e al Centro delle collezioni di cui all’articolo 6. Il MNS subentra nei rapporti giuridici degli stessi e, se necessario, li ridefinisce.</p>
<p><sup>2</sup> Per quanto concerne il trasferimento dei valori, dei diritti e degli obblighi al MNS e l’inizio dell’attività dello stesso, il Consiglio federale prende i provvedimenti seguenti:</p>
<dl>
<dt>a. </dt>
<dd>determina il momento della notificazione per l’iscrizione nel registro fondiario dell’usufrutto di cui all’articolo 16 capoverso 1; le iscrizioni sono esenti da imposte e tasse;</dd>
<dt>b. </dt>
<dd>approva l’inventario degli oggetti da collezione spettanti per contratto o per tema al Museo degli automi musicali di Seewen o ivi conservati da anni.</dd>
</dl>
<p><sup>3</sup> Il Consiglio federale prende inoltre i provvedimenti seguenti:</p>
<dl>
<dt>a. </dt>
<dd>trasferisce al MNS i mezzi del fondo speciale del Gruppo MUSEE SUISSE;</dd>
<dt>b. </dt>
<dd>approva il bilancio iniziale del MNS;</dd>
<dt>c. </dt>
<dd>determina il momento a partire dal quale ulteriori diritti e obblighi inerenti al MNS hanno efficacia giuridica.</dd>
</dl>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Trasferimento dei rapporti di lavoro</a>
</h6>
<div class="collapseable"> <p>I rapporti di lavoro del personale dei musei e del Centro delle collezioni di cui all’articolo 6 passano al MNS al momento in cui lo stesso acquista la personalità giuridica.</p>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Datore di lavoro competente</a>
</h6>
<div class="collapseable"> <p><sup>1</sup> Il MNS è considerato il datore di lavoro competente per i beneficiari di rendite:</p>
<dl>
<dt>a. </dt>
<dd>che dipendono dai musei e dal Centro delle collezioni del Gruppo MUSEE SUISSE; e</dd>
<dt>b. </dt>
<dd>le cui rendite di vecchiaia, d’invalidità o per superstiti della previdenza professionale hanno iniziato a decorrere presso la Cassa pensioni della Confederazione (PUBLICA) prima dell’entrata in vigore della presente legge.</dd>
</dl>
<p><sup>2</sup> Il MNS è parimenti considerato il datore di lavoro competente qualora una rendita d’invalidità inizi a decorrere dopo l’entrata in vigore della presente legge ma l’incapacità al lavoro che ha provocato l’invalidità sia sopravvenuta prima della sua entrata in vigore.</p>
</div></article><article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: <br>art. 9–14, 15 cpv. 5, 16 cpv. 3, 18 cpv. 3, 19–22 e 28: 19 ottobre 2009<sup><a href="#fn-d6e886" id="fnbck-d6e886">9</a></sup><br>Tutte le altre disposizioni: 1° gennaio 2010<sup><a href="#fn-d6e896" id="fnbck-d6e896">10</a></sup></p>
<p></p>
<div class="footnotes">
<p id="fn-d6e886"><sup><a href="#fnbck-d6e886">9</a></sup> O del 30 set. 2009 (<a href="https://fedlex.data.admin.ch/eli/cc/2009/597" target="_blank">RS <b>432.301</b></a>)</p>
<p id="fn-d6e896"><sup><a href="#fnbck-d6e896">10</a></sup> O del 4 dic. 2009 (<a href="https://fedlex.data.admin.ch/eli/oc/2009/788" target="_blank">RU <b>2009</b> 6427</a>)</p>
</div>
</div></article>
</div></section></main>
</div></body>
</html>
