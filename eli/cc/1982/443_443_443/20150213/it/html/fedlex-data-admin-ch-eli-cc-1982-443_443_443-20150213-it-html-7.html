<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.415.951.41 --><p class="srnummer">0.415.951.41 </p>
<p class="ref"> RU <b>1982</b> 443; FF <b>1981</b> II 779</p>
<p class="absatzkurs man-font-style-italic man-space-before-4">Traduzione</p>
<h1 class="erlasstitel botschafttitel">Accordo<br>tra la Confederazione Svizzera<br>e il Principato del Liechtenstein<br>sulla collaborazione nel settore di Gioventù e Sport</h1>
<p class="erlasssubtitel man-space-before-0">Conchiuso l’8 aprile 1981<br>Approvato dall’Assemblea federale il 15 dicembre 1981<sup><a href="#fn-d7e28" id="fnbck-d7e28">1</a></sup><br>Istrumenti di ratificazione scambiati il 9 marzo 1982<br>Entrato in vigore l’8 aprile 1982</p>
<p class="erlassdatum man-space-before-3"> (Stato 13 febbraio 2015)</p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> <a href="https://fedlex.data.admin.ch/eli/oc/1982/442_442_442" target="_blank">RU <b>1982</b> 442</a></p></div>
</div>
<div id="preamble"><div>
<p class="man-template-autor man-space-before-10">La Confederazione Svizzera<br>e<br>il Principato del Liechtenstein</p>
<p class="man-template-verb man-space-before-3 man-space-after-18">convengono quanto segue:</p>
</div></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz man-space-before-4">La Confederazione Svizzera mette la sua organizzazione Gioventù e Sport, comprese tutte le prestazioni, a disposizione del Principato del Liechtenstein, contro rimborso delle spese.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz man-space-before-4">Le basi legali proprie alla Svizzera e al Liechtenstein sono precisate nell’allegato I al presente accordo. Le modificazioni e i complementi saranno notificati reciprocamente per via diplomatica.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz man-space-before-4"><sup>1</sup> Gli organi competenti per l’organizzazione di Gioventù e Sport sono:</p>
<dl class="man-space-after-0">
<dt class="man-space-before-4"></dt>
<dd class="man-space-before-4">in Svizzera, la Scuola federale di ginnastica e sport, nel Principato del Liechtenstein, il Consiglio dello sport del Governo del Principato.</dd>
</dl>
<p class="absatz man-space-before-4"><sup>2</sup> Detti due organi corrispondono direttamente tra loro.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz man-space-before-4"><sup>1</sup> Il Principato del Liechtenstein partecipa a Gioventù e Sport nell’ambito delle disposizioni stabilite nell’allegato II al presente accordo.</p>
<p class="absatz man-space-before-4"><sup>2</sup> Le prestazioni accordate dalla Confederazione Svizzera saranno rimborsate annualmente dal Principato del Liechtenstein secondo le spese effettive e conformemente alle disposizioni stabilite nell’allegato III al presente accordo.</p>
<p class="absatz man-space-before-4"><sup>3</sup> Gli allegati II e III possono essere modificati e completati se il Consiglio federale svizzero e il Governo del Principato del Liechtenstein lo decidono di comune accordo.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz man-space-before-4">Ognuno dei due Stati può disdire il presente accordo per scritto e in ogni tempo. In tal caso, esso è abrogato sei mesi dopo la notifica della disdetta.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz man-space-before-4"><sup>1</sup> Il presente accordo dev’essere ratificato e lo scambio degli strumenti di ratificazione avrà luogo a Berna non appena possibile.</p>
<p class="absatz man-space-before-4"><sup>2</sup> Il presente accordo entra in vigore il 30.mo giorno dopo lo scambio degli strumenti di ratificazione.</p>
<p class="absatz man-space-before-4"><sup>3</sup> A tale data, tutti gli accordi stipulati precedentemente in merito alla collaborazione dei due Stati nel settore di Gioventù e Sport sono abrogati, segnatamente le note scambiate l’8 luglio 1977<sup><a href="#fn-d7e123" id="fnbck-d7e123">2</a></sup>.</p>
<div class="footnotes"><p id="fn-d7e123"><sup><a href="#fnbck-d7e123">2</a></sup><sup></sup> Non pubblicate nella RU.</p></div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint man-space-before-20 man-space-after-14"><i>In fede di che,</i> i plenipotenziari dei due Stati hanno firmato il presente accordo.</p>
<p class="absatz man-space-before-4">Fatto a Berna, l’8 aprile 1981.</p>
<p></p>
<div class="table layout-table"><table>
			
			
			<tr>
				
				
				<td>
					
					<p class="unterschriftenfi1 man-space-before-24">In nome<br>della Confederazione Svizzera:</p>
					<p class="unterschriftenfi man-space-before-6">Diez</p>
				</td>
				<td>
					
					<p class="unterschriftenfi1 man-space-before-24">In nome<br>del Principato del Liechtenstein:</p>
					<p class="unterschriftenfi man-space-before-6">Prinz Heinrich von Liechtenstein</p>
				</td>
			</tr>
		</table></div>
<?del-struct abstand4pt>
</div></section></main><div id="annex">
<section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato 1</a><span class="man-font-style-normal"><sup><a href="#fn-d7e171" id="fnbck-d7e171">3</a></sup></span>
</h1>
<div class="footnotes"><p id="fn-d7e171"><sup><a href="#fnbck-d7e171">3</a></sup><sup></sup> Nuovo testo giusta l’emendamento entrato in vigore il 13 feb. 2015 (<a href="https://fedlex.data.admin.ch/eli/oc/2015/115" target="_blank">RU <b>2015</b> 687</a>).</p></div>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Basi legali concernenti Gioventù + Sport (G+S) <br>nel Liechtenstein e nella Svizzera</a>
</h2>
<div class="collapseable">
<p class="absatz man-space-before-4">(Stato 13 febbraio 2015)</p>
<section id="annex_u1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_1">1. Confederazione Svizzera</a>
</h3>
<div class="collapseable"><dl class="man-space-after-0">
<dt class="man-space-before-4">– </dt>
<dd class="man-space-before-4">Legge federale del 17 giugno 2011 sulla promozione dello sport e dell’attività fisica (Legge sulla promozione dello sport, LPSpo), RS <i>415.0</i>
</dd>
<dt class="man-space-before-4">– </dt>
<dd class="man-space-before-4">Ordinanza del 23 maggio 2012 sulla promozione dello sport e dell’attività fisica (Ordinanza sulla promozione dello sport, OPSpo), RS <i>415.01</i>
</dd>
<dt class="man-space-before-4">– </dt>
<dd class="man-space-before-4">Ordinanza del DDPS del 25 maggio 2012 su programmi e progetti per la promozione dello sport, (OPPSpo), RS <i>415.011</i>
</dd>
<dt class="man-space-before-4">– </dt>
<dd class="man-space-before-4">Ordinanza dell’UFSPO del 12 luglio 2012 concernente «Gioventù e Sport» (O-G+S-UFSPO), RS <i>415.011.2</i>
</dd>
<dt class="man-space-before-4">– </dt>
<dd class="man-space-before-4">Ordinanza del DDPS del 14 settembre 2012 sugli emolumenti dell’Ufficio federale dello sport (OEm UFSPO), RS <i>415.013</i>
</dd>
<dt class="man-space-before-4">– </dt>
<dd class="man-space-before-4">Legge federale del 17 giugno 2011 sui sistemi d’informazione della Confederazione nel campo dello sport (LSISpo), RS <i>415.1</i>
</dd>
<dt class="man-space-before-4">– </dt>
<dd class="man-space-before-4">Ordinanza del 5 settembre 2012 sui sistemi d’informazione della Confederazione nel campo dello sport (OSISpo), RS <i>415.11</i>
</dd>
<dt class="man-space-before-4">– </dt>
<dd class="man-space-before-4">Legge federale del 25 settembre 1952 sulle indennità di perdita di guadagno per chi presta servizio e in caso di maternità (Legge sulle indennità di perdita di guadagno, LIPG), RS <i>834.1</i>
</dd>
<dt class="man-space-before-4">– </dt>
<dd class="man-space-before-4">Ordinanza del 24 novembre 2004 sulle indennità di perdita di guadagno (OPIG), RS <i>834.11</i>
</dd>
<dt class="man-space-before-4">– </dt>
<dd class="man-space-before-4">Direttiva sulla formazione dei quadri Gioventù+Sport dell’Ufficio federale dello sport UFSPO a Macolin</dd>
</dl></div></section><section id="annex_u1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_u1/lvl_u1/lvl_2">2. Principato del Liechtenstein</a>
</h3>
<div class="collapseable"><dl class="man-space-after-0">
<dt class="man-space-before-4">– </dt>
<dd class="man-space-before-4">Sportgesetz vom 16. Dezember 1999 (LGBL 2000 Nr. 52) (Legge sullo sport del 16 dicembre 1999)</dd>
<dt class="man-space-before-4">– </dt>
<dd class="man-space-before-4">Verordnung vom 4. Juli 2000 über den Spitzen- und Leistungssport (LGBL 2000 Nr. 148) (Ordinanza del 4 luglio 2000 concernente lo sport di punta e di prestazione) </dd>
<dt class="man-space-before-4">– </dt>
<dd class="man-space-before-4">Verordnung vom 4. Juli 2000 über den Schulsport, «Jugend und Sport» und den Breiten-, Behinderten- und Seniorensport (LGBL 2000 Nr. 149) (Ordinanza del 4 luglio 2000 concernente l’educazione fisica scolastica, «Gioventù e Sport», lo sport di massa, lo sport per disabili e lo sport per anziani)</dd>
</dl></div></section>
</div></section></div></section><section id="annex_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_II">Allegato II</a><span class="man-font-style-normal"><sup><a href="#fn-d7e274" id="fnbck-d7e274">4</a></sup></span>
</h1>
<div class="footnotes"><p id="fn-d7e274"><sup><a href="#fnbck-d7e274">4</a></sup><sup></sup> Nuovo testo giusta l’emendamento entrato in vigore il 13 feb. 2015 (<a href="https://fedlex.data.admin.ch/eli/oc/2015/115" target="_blank">RU <b>2015</b> 687</a>).</p></div>
<div class="collapseable"><section id="annex_II/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_II/lvl_u1">Partecipazione al programma Gioventù e Sport (G+S)</a>
</h2>
<div class="collapseable">
<p class="absatz man-space-before-4">(Stato 13 febbraio 2015)</p>
<section id="annex_II/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_II/lvl_u1/lvl_1">1. Collaborazione</a>
</h3>
<div class="collapseable">
<section id="annex_II/lvl_u1/lvl_1/lvl_1_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_1/lvl_1_1">1.1 In generale</a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">Il Principato del Liechtenstein partecipa al programma G+S (G+S). Questa partecipazione è retta dalle disposizioni del diritto svizzero per la promozione dello sport, in particolare dalle basi legali di cui all’allegato I e dalla documentazione e dal materiale didattico G+S, salvo se di seguito non convenuto diversamente.</dd>
<dt class="man-space-before-4">b. </dt>
<dd class="man-space-before-4">La Commissione dello sport (Sportkommission) del Governo del Principato del Liechtenstein, che agisce per il tramite della sezione per lo sport (Stabsstelle für Sport), è l’istanza competente per l’attuazione di G+S in Liechtenstein (G+S L). Nei limiti in cui il presente Accordo non preveda disposizioni speciali, è parificata alle autorità cantonali ai sensi dell’articolo 7 capoverso 2 LPSpo.</dd>
</dl></div></section><section id="annex_II/lvl_u1/lvl_1/lvl_1_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_1/lvl_1_2">1.2 Organizzatori del Liechtenstein di offerte G+S e di offerte<br>della formazione dei quadri G+S</a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">Gli organizzatori di offerte G+S sono persone giuridiche di diritto pubblico o privato, in particolare federazioni o società sportive, federazioni o associazioni giovanili o scuole, costituite secondo il diritto del Liechtenstein e che hanno la sede nel Principato del Liechtenstein. È applicabile l’articolo 10 capoverso 2 OPSpo.</dd>
<dt class="man-space-before-4">b. </dt>
<dd class="man-space-before-4">Gli organizzatori della formazione dei quadri G+S sono la sezione per lo sport e le federazioni sportive del Liechtenstein, a condizione che siano state incaricate dall’UFSPO della formazione dei quadri G+S.</dd>
</dl></div></section><section id="annex_II/lvl_u1/lvl_1/lvl_1_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_1/lvl_1_3">1.3 Cooperazione nell’ambito dello svolgimento di offerte G+S </a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">Gli organizzatori di offerte G+S svizzeri e del Liechtenstein possono svolgere offerte G+S (corsi e campi con bambini e giovani) in Svizzera o nel Principato del Liechtenstein. G+S L può autorizzare organizzatori del Liechtenstein a svolgere all’estero offerte G+S cui partecipano in maggioranza bambini o giovani domiciliati nel Principato del Liechtenstein.</dd>
<dt class="man-space-before-4">b. </dt>
<dd class="man-space-before-4">Lo svolgimento delle offerte G+S e i loro contenuti sono retti esclusivamente alle disposizioni del diritto svizzero sulla promozione dello sport e dalla documentazione e dal materiale didattico G+S.</dd>
<dt class="man-space-before-4 man-space-before-2">c. </dt>
<dd class="man-space-before-4 man-space-before-2">Possono partecipare alle offerte G+S di organizzatori svizzeri o del Liechtenstein bambini e giovani:<dl class="man-space-after-0">
<dt class="man-space-before-2">– </dt>
<dd class="man-space-before-2">cittadini svizzeri o del Liechtenstein o cittadini stranieri domiciliati in Svizzera o nel Principato del Liechtenstein; e</dd>
<dt class="man-space-before-2">– </dt>
<dd class="man-space-before-2">che soddisfano gli altri requisiti di cui all’articolo 6 capoverso 3 LPSpo e all’articolo 4 OPSpo.</dd>
</dl>
</dd>
<dt class="man-space-before-4">d. </dt>
<dd class="man-space-before-4">Non sussiste alcun diritto alla partecipazione a offerte G+S.</dd>
</dl></div></section><section id="annex_II/lvl_u1/lvl_1/lvl_1_4"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_1/lvl_1_4">1.4 Cooperazione nell’ambito della formazione dei quadri</a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">Lo svolgimento di corsi e moduli della formazione dei quadri G+S è retto esclusivamente dalle disposizioni del diritto svizzero sulla promozione dello sport, dalla documentazione e dal materiale didattico G+S e dalle direttive dell’UFSPO.</dd>
<dt class="man-space-before-4">b. </dt>
<dd class="man-space-before-4">Le offerte della formazione dei quadri G+S devono svolgersi in linea di principio in Svizzera o nel Liechtenstein. L’UFSPO può autorizzare lo svolgimento all’estero.</dd>
<dt class="man-space-before-4">c. </dt>
<dd class="man-space-before-4">Possono partecipare ai corsi e ai moduli della formazione dei quadri i candidati di cui all’articolo 21 OPSpo. Non sussiste alcun diritto alla partecipazione a una formazione dei quadri G+S.</dd>
<dt class="man-space-before-4">d. </dt>
<dd class="man-space-before-4">I riconoscimenti G+S ottenuti nell’ambito della formazione dei quadri G+S autorizzano a svolgere l’attività in Svizzera o nel Principato del Liechtenstein.</dd>
</dl></div></section><section id="annex_II/lvl_u1/lvl_1/lvl_1_5"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_1/lvl_1_5">1.5 Cooperazione nell’ambito di questioni riguardanti lo<br>sviluppo ulteriore, la pianificazione e lo svolgimento di <br>offerte G+S e la formazione dei quadri G+S </a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">L’UFSPO coinvolge la sezione per lo sport del Liechtenstein nella cooperazione con i Cantoni e le federazioni di cui all’articolo 31 OPSpo e promuove uno scambio regolare di informazioni e di esperienze.</dd>
<dt class="man-space-before-4">b. </dt>
<dd class="man-space-before-4">L’UFSPO mette a disposizione di G+S L materiale pubblicitario.</dd>
</dl></div></section>
</div></section><section id="annex_II/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_II/lvl_u1/lvl_2">2. Contributi e altre prestazioni</a>
</h3>
<div class="collapseable">
<section id="annex_II/lvl_u1/lvl_2/lvl_2_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_2/lvl_2_1">2.1 Principio</a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">Agli organizzatori di offerte G+S nei due Paesi sono versati contributi sulla base degli stessi principi.</dd>
<dt class="man-space-before-4">b. </dt>
<dd class="man-space-before-4">G+S L stabilisce autonomamente i tassi di contribuzione per le offerte G+S svolte da organizzatori con sede nel Principato del Liechtenstein. Questi tassi possono differire da quelli previsti in Svizzera.</dd>
<dt class="man-space-before-4">c. </dt>
<dd class="man-space-before-4">L’UFSPO calcola i contributi agli organizzatori del Liechtenstein sulla base dei tassi di contribuzione stabiliti da G+S L. Il versamento dei contributi avviene tramite G+S L.</dd>
<dt class="man-space-before-4">d. </dt>
<dd class="man-space-before-4">G+S L versa contributi alla formazione dei quadri G+S svolta da organizzatori del Liechtenstein sulla base di un sistema di contribuzione autonomo.</dd>
</dl></div></section><section id="annex_II/lvl_u1/lvl_2/lvl_2_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_2/lvl_2_2">2.2 Stampati e ausili didattici</a>
</h4>
<div class="collapseable"><p class="absatz man-space-before-4">L’UFSPO mette a disposizione degli organizzatori del Liechtenstein stampati e ausili didattici dietro pagamento di un emolumento. L’importo di questo emolumento è calcolato sulla base dell’OEm UFSPO.</p></div></section><section id="annex_II/lvl_u1/lvl_2/lvl_2_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_2/lvl_2_3">2.3 Materiale G+S e alloggi</a>
</h4>
<div class="collapseable"><p class="absatz man-space-before-4">L’impiego di materiale G+S e l’uso di alloggi da parte di organizzatori del Liechtenstein sono retti dalle medesime disposizioni applicabili agli organizzatori svizzeri.</p></div></section><section id="annex_II/lvl_u1/lvl_2/lvl_2_4"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_2/lvl_2_4">2.4 Buoni viaggio a prezzo ridotto per la formazione dei quadri</a>
</h4>
<div class="collapseable"><p class="absatz man-space-before-4">L’UFSPO fornisce a tutti i partecipanti ai corsi e ai moduli della formazione dei quadri residenti in Svizzera, indipendentemente dalla loro nazionalità, buoni a prezzo ridotto per il viaggio di andata e ritorno fra il loro domicilio in Svizzera e la sede del corso. L’UFSPO e G+S L possono concordare che l’UFSPO, dietro rimborso completo da parte di G+S L, fornisca detti buoni viaggio anche ai partecipanti domiciliati nel Principato del Liechtenstein.</p></div></section><section id="annex_II/lvl_u1/lvl_2/lvl_2_5"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_2/lvl_2_5">2.5 Indennità per perdita di guadagno</a>
</h4>
<div class="collapseable"><p class="absatz man-space-before-4">Ai cittadini del Liechtenstein non domiciliati in Svizzera non sono corrisposte indennità per perdita di guadagno per la partecipazione a corsi e moduli della formazione dei quadri.</p></div></section>
</div></section><section id="annex_II/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_II/lvl_u1/lvl_3">3. Organizzazione / Amministrazione</a>
</h3>
<div class="collapseable">
<section id="annex_II/lvl_u1/lvl_3/lvl_3_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_3/lvl_3_1">3.1 Annuncio delle offerte G+S</a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">Le offerte G+S nonché i corsi e i moduli della formazione dei quadri sono gestiti nel sistema nazionale d’informazione per lo sport (SIS).</dd>
<dt class="man-space-before-4">b. </dt>
<dd class="man-space-before-4">A G+S L è concesso l’accesso elettronico al SIS in virtù dell’articolo 11 capoverso 1 lettera b LSISpo.</dd>
</dl></div></section><section id="annex_II/lvl_u1/lvl_3/lvl_3_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_3/lvl_3_2">3.2 Autorizzazione delle offerte G+S</a>
</h4>
<div class="collapseable"><p class="absatz man-space-before-4">G+S L verifica e autorizza le offerte G+S degli organizzatori del Liechtenstein indirizzate ai gruppi di utilizzatori (GU) 1, 2, 3 e 5 nonché le offerte G+S dei Comuni del Liechtenstein indirizzate al GU 4 (art. 22 cpv. 5 lett. a OPSpo).</p></div></section><section id="annex_II/lvl_u1/lvl_3/lvl_3_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_II/lvl_u1/lvl_3/lvl_3_3">3.3 Conteggio delle offerte G+S</a>
</h4>
<div class="collapseable"><dl class="man-space-after-0">
<dt class="man-space-before-4">a. </dt>
<dd class="man-space-before-4">G+S L controlla la documentazione per il conteggio delle offerte G+S che ha autorizzato e la trasmette per via elettronica all’UFSPO tramite il SIS.</dd>
<dt class="man-space-before-4">b. </dt>
<dd class="man-space-before-4">L’UFSPO controlla i conteggi trasmessi e calcola i contributi cui gli organizzatori hanno diritto. In base al calcolo dell’UFSPO, G+S L versa i contributi agli organizzatori del Liechtenstein.</dd>
<dt class="man-space-before-4">c. </dt>
<dd class="man-space-before-4">La verifica dei dati su cui si basano i conteggi è di competenza del Principato del Liechtenstein. L’UFSPO può essere consultato in merito.</dd>
<dt class="man-space-before-4">d. </dt>
<dd class="man-space-before-4">L’UFSPO effettua il rilevamento statistico delle offerte G+S come anche dei corsi e dei moduli della formazione dei quadri G+S.</dd>
</dl></div></section>
</div></section>
</div></section></div></section><section id="annex_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_III">Allegato III</a><span class="man-font-style-normal"><sup><a href="#fn-d7e483" id="fnbck-d7e483">5</a></sup></span>
</h1>
<div class="footnotes"><p id="fn-d7e483"><sup><a href="#fnbck-d7e483">5</a></sup><sup></sup> Nuovo testo giusta l’emendamento entrato in vigore il 13 feb. 2015 (<a href="https://fedlex.data.admin.ch/eli/oc/2015/115" target="_blank">RU <b>2015</b> 687</a>).</p></div>
<div class="collapseable"><section id="annex_III/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_III/lvl_u1">Compensazione delle prestazioni</a>
</h2>
<div class="collapseable">
<p class="absatz man-space-before-4">(Stato 13 febbraio 2015)</p>
<section id="annex_III/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_III/lvl_u1/lvl_1">1. In generale</a>
</h3>
<div class="collapseable"><p class="absatz man-space-before-4">Le prestazioni accordate dalla Svizzera al Principato del Liechtenstein nell’ambito della cooperazione in G+S sono compensate secondo le presenti disposizioni.</p></div></section><section id="annex_III/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_III/lvl_u1/lvl_2">2. Spese amministrative</a>
</h3>
<div class="collapseable">
<section id="annex_III/lvl_u1/lvl_2/lvl_2_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_2/lvl_2_1">2.1 Principio</a>
</h4>
<div class="collapseable"><p class="absatz man-space-before-4">Il Principato del Liechtenstein partecipa alle spese amministrative sostenute dalla Confederazione Svizzera riguardo a G+S.</p></div></section><section id="annex_III/lvl_u1/lvl_2/lvl_2_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_2/lvl_2_2">2.2 Base di calcolo</a>
</h4>
<div class="collapseable"><dl class="man-space-after-0">
<dt class="man-space-before-4 man-space-before-2">a. </dt>
<dd class="man-space-before-4 man-space-before-2">Le spese amministrative della Confederazione Svizzera sono riportate nella contabilità analitica a costi integrati dell’UFSPO. Nella fattispecie si tratta essenzialmente di spese per:<dl class="man-space-after-0">
<dt class="man-space-before-2">– </dt>
<dd class="man-space-before-2">i salari e gli oneri salariali accessori per i collaboratori G+S;</dd>
<dt class="man-space-before-2">– </dt>
<dd class="man-space-before-2">i posti di lavoro, inclusi la partecipazione alle spese di esercizio e alle spese generali (<i>overhead</i>);</dd>
<dt class="man-space-before-2">– </dt>
<dd class="man-space-before-2">la banca dati nazionale per lo sport;</dd>
<dt class="man-space-before-2">– </dt>
<dd class="man-space-before-2">la gestione del materiale G+S.</dd>
</dl>
</dd>
<dt class="man-space-before-4">b. </dt>
<dd class="man-space-before-4">La partecipazione alle spese è ricalcolata ogni anno sulla base del conto delle spese amministrative dell’UFSPO dell’anno precedente.</dd>
<dt class="man-space-before-4">c. </dt>
<dd class="man-space-before-4">La partecipazione del Principato del Liechtenstein alle spese è proporzionale al numero di bambini e giovani in età G+S (5–20 anni) nei due Paesi. Per il calcolo fanno stato i rilevamenti statistici a fine 2011: 1 341 298 per la Svizzera, 6471 per il Liechtenstein, ciò che corrisponde a una proporzione pari a 207,27:1.</dd>
<dt class="man-space-before-4">d. </dt>
<dd class="man-space-before-4">La proporzione è ridefinita ogni 5 anni, per la prima volta nel 2018, sulla base del censimento della popolazione del 2016.</dd>
</dl></div></section><section id="annex_III/lvl_u1/lvl_2/lvl_2_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_2/lvl_2_3">2.3 Emolumenti per la banca dati nazionale</a>
</h4>
<div class="collapseable"><p class="absatz man-space-before-4">L’emolumento di cui all’articolo 21 OSISpo è dedotto dalla partecipazione alle spese amministrative di cui all’articolo 2.2.</p></div></section>
</div></section><section id="annex_III/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_III/lvl_u1/lvl_3">3. Spese per la formazione dei quadri</a>
</h3>
<div class="collapseable">
<section id="annex_III/lvl_u1/lvl_3/lvl_3_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_3/lvl_3_1">3.1 Principio</a>
</h4>
<div class="collapseable">
<p class="absatz man-space-before-4">Il Principato del Liechtenstein indennizza la Confederazione Svizzera per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">partecipanti a corsi e moduli della formazione dei quadri G+S domiciliati nel Principato del Liechtenstein; e</dd>
<dt class="man-space-before-4">b. </dt>
<dd class="man-space-before-4">partecipanti stranieri (cittadini né svizzeri né del Liechtenstein) a corsi e moduli della formazione dei quadri G+S ammessi alla formazione dei quadri G+S in virtù dell’articolo 21 capoverso 1 OPPSpo in quanto esercitano regolarmente un’attività per un organizzatore del Liechtenstein di offerte G+S o di offerte della formazione dei quadri G+S.</dd>
</dl>
</div></section><section id="annex_III/lvl_u1/lvl_3/lvl_3_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_3/lvl_3_2">3.2 Corsi e moduli soggetti all’indennizzo</a>
</h4>
<div class="collapseable">
<p class="absatz man-space-before-4">L’indennizzo è dovuto per la partecipazione a corsi e moduli della formazione dei quadri G+S:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">svolti dall’UFSPO; o</dd>
<dt class="man-space-before-4">b. </dt>
<dd class="man-space-before-4">sostenuti dall’UFSPO con contributi di cui all’articolo 50 OPPSpo.</dd>
</dl>
</div></section><section id="annex_III/lvl_u1/lvl_3/lvl_3_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_3/lvl_3_3">3.3 Ammontare</a>
</h4>
<div class="collapseable">
<p class="absatz man-space-before-4">L’indennità ammonta a:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">50 franchi per giorno di formazione per ogni partecipante a corsi di formazione o moduli di perfezionamento per monitori G+S e coach G+S.</dd>
<dt class="man-space-before-4">b. </dt>
<dd class="man-space-before-4">100 franchi per giorno di formazione per ogni partecipante a corsi per esperti G+S o a moduli di perfezionamento per esperti G+S.</dd>
<dt class="man-space-before-4">c. </dt>
<dd class="man-space-before-4">oltre a quanto previsto alle lettere a. e b.: 44 franchi per giorno di formazione per ogni partecipante a corsi o moduli della formazione dei quadri G+S in cui sono impiegate guide di montagna ai sensi dell’articolo 48 OPPSpo.</dd>
</dl>
</div></section><section id="annex_III/lvl_u1/lvl_3/lvl_3_4"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_III/lvl_u1/lvl_3/lvl_3_4">3.4 Riduzione</a>
</h4>
<div class="collapseable"><p class="absatz man-space-before-4">L’importo dell’indennizzo si riduce della somma corrispondente alle persone domiciliate in Svizzera che partecipano a corsi o moduli svolti dagli organizzatori della formazione dei quadri G+S del Liechtenstein.</p></div></section>
</div></section>
</div></section></div></section>
</div>
</div></body>
</html>
