<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.748.131.934.922.1--><p class="srnummer ">0.748.131.934.922.1</p>
<p class="ref "> RU <b>1982</b> 1649 </p>
<h1 class="erlasstitel botschafttitel ">Scambio di note del 12 agosto 1982<br>tra la Svizzera e la Francia<br>sullo statuto del settore merci all’aeroporto<br>di Basilea-Mulhouse</h1>
<p class="erlasssubtitel ">Entrato in vigore il 12 agosto 1982</p>
<p class="erlassdatum "></p>
</div>
<div id="preamble"><div>
<p class="man-template-tab-utit-kurs tab-utit9pt-kurs man-font-style-italic ">Traduzione<i><sup><a href="#fn-d7e27" id="fnbck-d7e27">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata di Svizzera</p></td>
<td><p class="man-template-tab-krpr ">Parigi, 12 agosto 1982</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ministero degli Affari Esteri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Parigi</p></td>
</tr>
</table></div>
<p class="absatz ">L’Ambasciata di Svizzera si complimenta con il Ministero degli Affari Esteri e si onora di confermare ricevuta la nota del 12 agosto 1982 del tenore seguente:</p>
<dl>
<dt></dt>
<dd>«Il Ministero degli Affari Esteri si complimenta con l’ambasciata di Svizzera e, riferendosi all’articolo 1 paragrafo 4 della Convenzione franco-svizzera del 28 settembre 1960<sup><a href="#fn-d7e65" id="fnbck-d7e65">2</a></sup> concernente gli uffici a controlli nazionali abbinati e i controlli in corso di viaggio, si onora di comunicarle quanto segue:</dd>
<dt></dt>
<dd>Il Governo francese ha preso nota dell’Accordo amministrativo sullo statuto del settore merci detto F.L.F. all’aeroporto di Basilea-Mulhouse. Tale Accordo approvato a Berna il 10 novembre 1981 dalla Commissione mista franco-svizzera prevista nell’articolo 27 della Convenzione indicata, ha il tenore seguente:<dl>
<dt></dt>
<dd>Vista la Convenzione del 28 settembre 1960<sup><a href="#fn-d7e82" id="fnbck-d7e82">3</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio,</dd>
<dt></dt>
<dd>Vista la Convenzione franco-svizzera del 4 luglio 1949<sup><a href="#fn-d7e95" id="fnbck-d7e95">4</a></sup> relativa alla costruzione e all’esercizio dell’aeroporto di Basilea-Mulhouse, a Blotzheim,</dd>
<dt></dt>
<dd>Visto l’Accordo franco-svizzero del 26 marzo 1971<sup><a href="#fn-d7e108" id="fnbck-d7e108">5</a></sup> relativo all’istituzione presso l’aeroporto di Basilea-Mulhouse di un ufficio a controlli nazionali abbinati e alla delimitazione dei settori, modificato con l’Accordo del 17 ottobre 1977.</dd>
</dl>
</dd>
</dl>
<div class="footnotes">
<p id="fn-d7e27"><sup><a href="#fnbck-d7e27">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta</p>
<p id="fn-d7e65"><sup><a href="#fnbck-d7e65">2</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d7e82"><sup><a href="#fnbck-d7e82">3</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d7e95"><sup><a href="#fnbck-d7e95">4</a></sup><sup></sup> <a href="https://fedlex.data.admin.ch/eli/cc/1950/1299_1334_1312" target="_blank">RS <b>0.748.131.934.92</b></a></p>
<p id="fn-d7e108"><sup><a href="#fnbck-d7e108">5</a></sup><sup></sup> <a href="https://fedlex.data.admin.ch/eli/cc/1993/1338_1338_1338" target="_blank">RS <b>0.748.131.934.922</b></a></p>
</div>
</div></div>
<main id="maintext"><p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 1</b></p></td>
</tr></table></div>
<dl>
<dt></dt>
<dd>Il presente Accordo concerne il pianterreno del settore merci (F.L.F.), compreso l’adiacente piazzale di sosta per autocarri (ma escluso quello per i rimorchi e il suo prolungamento che permette l’accesso allo scantinato) situato nel settore comune dell’aeroporto e tratteggiato in rosso e blu su fondo verde nel piano 16 allegato.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 2</b></p></td>
</tr></table></div>
<dl>
<dt></dt>
<dd>In questo padiglione, i servizi doganali francese e svizzero esercitano i controlli d’entrata e di uscita secondo i principi dei servizi abbinati.</dd>
<dt></dt>
<dd>Per quanto possibile si assistono nell’esercizio delle loro funzioni per disciplinare lo svolgimento dei rispettivi controlli e impedire la rimozione di merci.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 3</b></p></td>
</tr></table></div>
<dl>
<dt></dt>
<dd>La Direzione regionale delle dogane in Mulhouse, da un lato, e la Direzione del 1° circondario delle dogane svizzere in Basilea, dall’altro, stabiliscono le modalità di comune intesa, dopo aver udito le autorità competenti.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 4</b></p></td>
</tr></table></div>
<dl>
<dt></dt>
<dd>Il presente Accordo è un complemento degli Accordi conclusi tra la Svizzera e la Francia del 26 marzo 1971<sup><a href="#fn-d7e170" id="fnbck-d7e170">6</a></sup> e 17 ottobre 1977 sull’istituzione presso l’aeroporto di Basilea-Mulhouse di un ufficio a controlli nazionali abbinati e alla delimitazione dei settori.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 5</b></p></td>
</tr></table></div>
<dl>
<dl>
<dt></dt>
<dd>Il presente Accordo rimane in vigore fintanto che resterà in vigore la Convenzione suindicata del 4 luglio 1949<sup><a href="#fn-d7e193" id="fnbck-d7e193">7</a></sup>. Nondimeno, ciascun governo potrà disdirlo con un preavviso di sei mesi e la disdetta avrà effetto il primo giorno del mese successivo alla data di scadenza del preavviso.</dd>
<dt></dt>
<dd>I due governi, di comune intesa, potranno parimente modificare il presente Accordo.</dd>
</dl>
<dt></dt>
<dd>Se le disposizioni precedenti verranno approvate dal Consiglio federale, la presente nota e quella che l’Ambasciata trasmetterà in risposta al Ministero costituiranno, giusta l’articolo 1 paragrafi 3 e 4 della Convenzione del 28 settembre 1960<sup><a href="#fn-d7e209" id="fnbck-d7e209">8</a></sup>, l’Accordo tra i due governi sullo statuto del settore merci, detto F.L.F. all’aeroporto di Basilea-Mulhouse.</dd>
<dt></dt>
<dd>Il Ministero propone che il presente Accordo entri in vigore il 12 agosto 1982.</dd>
<dt></dt>
<dd>Il Ministero degli affari Esteri coglie l’occasione per rinnovare all’ambasciata di Svizzera l’espressione della sua alta considerazione.»</dd>
</dl>
<p class="absatz ">L’Ambasciata si onora di comunicare al Ministero che il Consiglio federale svizzero approva le disposizioni del presente Accordo e la proposta del Ministero circa l’entrata in vigore. In siffatte condizioni, la nota surriferita del Ministero e la presente nota costituiscono, giusta l’articolo 1 paragrafi 3 e 4 della Convenzione del 28 settembre 1960<sup><a href="#fn-d7e226" id="fnbck-d7e226">9</a></sup>, l’Accordo tra i due governi sullo statuto del settore merci detto F.L.F. dell’aeroporto di Basilea-Mulhouse. Il presente accordo entra in vigore in data odierna.</p>
<p class="absatz ">L’Ambasciata di Svizzera coglie l’occasione per rinnovare al Ministero degli Affari Esteri l’espressione della sua alta considerazione.</p>
<p class="abstand1seite "></p></main>
</div></body>
</html>
