<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.619.314--><p class="srnummer ">0.741.619.314</p>
<p class="ref "> RU <b>1982</b> 1921</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Consiglio federale svizzero<br>e il Governo del Regno di Danimarca<br>concernente i trasporti internazionali su strada</h1>
<p class="erlasssubtitel ">Conchiuso il 27 agosto 1981<br>Entrato in vigore con scambio di note il 25 marzo 1982</p>
<p class="erlassdatum "></p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>Il Governo del Regno di Danimarca,</p>
<p class="absatz ">animati dal desiderio di facilitare i trasporti su strada di persone e di merci tra i due Paesi, come pure i trasporti in transito sul rispettivo territorio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable"><p class="absatz ">Le disposizioni del presente Accordo s’applicano ai trasporti di persone e di merci provenienti dal o destinati al territorio di una delle Parti contraenti o attraverso il loro territorio, eseguiti mediante veicoli immatricolati nel territorio dell’altra Parte contraente.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable">
<p class="absatz ">1.  Il termine «vettore» designa una persona fisica o giuridica che, tanto in Svizzera quanto in Danimarca, ha il diritto di eseguire trasporti di persone o di merci su strada, conformemente alle disposizioni in vigore nel suo Paese.</p>
<p class="absatz ">2.  Il termine «veicolo» designa un veicolo stradale a propulsione meccanica, come pure il rimorchio o il relativo semi-rimorchio, adibiti al trasporto:</p>
<dl>
<dt>a) </dt>
<dd>di più di 8 persone sedute, non compreso l’autista;</dd>
<dt>b) </dt>
<dd>di merci.</dd>
</dl>
<p class="absatz ">3.  Il termine «autorizzazione» designa ogni licenza, concessione o autorizzazione richiesta in virtù delle disposizioni applicabili da ogni Parte contraente.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Trasporti di persone</a>
</h6>
<div class="collapseable">
<p class="absatz ">1.  I trasporti di persone sono soggetti ad autorizzazione rilasciata preventivamente.</p>
<p class="absatz ">2.  I trasporti occasionali di persone che soddisfano alle condizioni seguenti sono pertanto esenti da autorizzazione:</p>
<dl>
<dt>a) </dt>
<dd>il trasporto delle stesse persone con il medesimo veicolo durante tutto il viaggio che inizia e termina nel territorio del Paese d’immatricolazione del veicolo, senza che siano fatti scendere o presi a bordo altri viaggiatori, né lungo il percorso né a fermate situate fuori di detto Paese (circuito a porte chiuse); o</dd>
<dt>b) </dt>
<dd>il trasporto di un gruppo di persone da una località situata nel Paese d’immatricolazione del veicolo in una località situata nell’altra Parte contraente, con ritorno del veicolo a vuoto; o</dd>
<dt>c) </dt>
<dd>il trasporto di persone in transito attraverso il territorio dell’altra Parte contraente, ad eccezione delle corse navetta effettuate regolarmente a intervalli inferiori a 16 giorni.</dd>
</dl>
<p class="absatz ">3.  Nel caso di un transito a vuoto, il vettore deve giustificare il fatto che attraversa a vuoto il territorio dell’altra Parte contraente.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporti di merci</a>
</h6>
<div class="collapseable">
<p class="absatz ">1.  Ogni vettore di una Parte contraente ha il diritto d’importare temporaneamente un veicolo vuoto o carico nel territorio dell’altra Parte contraente per trasportare merci:</p>
<dl>
<dt>a) </dt>
<dd>fra qualsiasi luogo dei territorio di una Parte contraente e qualsiasi luogo del territorio dell’altra Parte contraente; o</dd>
<dt>b) </dt>
<dd>in transito attraverso il territorio dell’altra Parte contraente.</dd>
</dl>
<p class="absatz ">2.  Sono soggetti ad autorizzazione i trasporti in provenienza da un Paese terzo a destinazione dell’altra Parte contraente o in provenienza dall’altra Parte contraente a destinazione di un Paese terzo.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Applicazione della legislazione nazionale</a>
</h6>
<div class="collapseable"><p class="absatz ">Per tutte le questioni non disciplinate dal presente Accordo, i vettori e i conducenti di veicoli di una Parte contraente che si trovano sul territorio dell’altra Parte contraente sottostanno alle prescrizioni nazionali in vigore sul territorio dell’altra Parte contraente.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Trasporti interni</a>
</h6>
<div class="collapseable"><p class="absatz ">I vettori di una Parte contraente non sono autorizzati a eseguire trasporti stradali di persone o merci tra due luoghi situati nel territorio dell’altra Parte contraente.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Infrazioni</a>
</h6>
<div class="collapseable">
<p class="absatz ">1.  Le autorità competenti delle Parti contraenti vigilano affinché i vettori rispettino le disposizioni del presente accordo.</p>
<p class="absatz ">2.  I vettori ed i conducenti di veicoli che, sul territorio dell’altra Parte contraente, hanno commesso infrazioni alle disposizioni del presente accordo o di leggi e regolamenti in rapporto con i trasporti stradali e con la circolazione stradale in vigore sul citato territorio possono, a richiesta delle autorità competenti di questo Paese, essere oggetto dei provvedimenti citati qui appresso che saranno presi dalle autorità del Paese d’immatricolazione del veicolo:</p>
<dl>
<dt>a) </dt>
<dd>avvertimento;</dd>
<dt>b) </dt>
<dd>revoca parziale o totale, a titolo temporaneo, del diritto di eseguire trasporti sul territorio della Parte contraente dove è stata commessa l’infrazione.</dd>
</dl>
<p class="absatz ">3.  L’autorità che ha preso un simile provvedimento ne informa l’autorità competente dell’altra Parte contraente.</p>
<p class="absatz ">4.  Sono riservate le sanzioni applicabili, in virtù della legislazione nazionale, dai tribunali, oppure dalle autorità competenti della Parte contraente sul cui territorio sono state commesse le infrazioni.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Autorità competenti</a>
</h6>
<div class="collapseable"><p class="absatz ">Le Parti contraenti si comunicano reciprocamente quali sono le autorità incaricate dell’applicazione del presente Accordo. Le autorità mantengono rapporti diretti.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Modalità d’applicazione</a>
</h6>
<div class="collapseable">
<p class="absatz ">Le autorità competenti delle Parti contraenti concordano il modo di applicare il presente Accordo mediante un protocollo<sup><a href="#fn-d7e182" id="fnbck-d7e182">2</a></sup> allestito contemporaneamente.</p>
<div class="footnotes"><p id="fn-d7e182"><sup><a href="#fnbck-d7e182">2</a></sup><sup></sup> Non pubblicato nella RU. Può essere consultato presso l’Ufficio federale dei trasporti.</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Commissione mista</a>
</h6>
<div class="collapseable">
<p class="absatz ">1.  Le Parti contraenti istituiscono una Commissione Mista specializzata per trattare le questioni inerenti all’applicazione del presente Accordo.</p>
<p class="absatz ">2.  Questa Commissione è competente per modificare il Protocollo di cui all’articolo 9.</p>
<p class="absatz ">3.  Le autorità competenti di una Parte contraente possono chiedere la riunione della Commissione Mista che si terrà alternativamente sul territorio delle Parti contraenti.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Applicazione al Principato del Liechtenstein</a>
</h6>
<div class="collapseable">
<p class="absatz ">Conformemente alla richiesta formale dei Principato del Liechtenstein, gli effetti dell’Accordo sono estesi al suddetto Paese fino a quando sarà vincolato alla Confederazione Svizzera da un trattato d’unione doganale<sup><a href="#fn-d7e212" id="fnbck-d7e212">3</a></sup>.</p>
<div class="footnotes"><p id="fn-d7e212"><sup><a href="#fnbck-d7e212">3</a></sup><sup></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Entrata in vigore e durata di validità</a>
</h6>
<div class="collapseable">
<p class="absatz ">1.  Il presente Accordo entra in vigore non appena ciascuna Parte contraente avrà notificato all’altra d’essersi conformata alle prescrizioni costituzionali relative alla conclusione ed alla messa in vigore di accordi internazionali.</p>
<p class="absatz ">2.  L’Accordo è valevole un anno a contare dalla sua entrata in vigore e sarà prorogato tacitamente di anno in anno se non sarà disdetto da una delle Parti contraenti almeno tre mesi prima della scadenza del periodo in corso.</p>
<p class="absatz ">3.  Alla data d’entrata in vigore del presente Accordo, sono abrogati gli scambi di note tra i due Paesi, del 14 agosto 1963<sup><a href="#fn-d7e236" id="fnbck-d7e236">4</a></sup> e 26 luglio 1968<sup><a href="#fn-d7e247" id="fnbck-d7e247">5</a></sup>, concernenti i trasporti su strada.</p>
<div class="footnotes">
<p id="fn-d7e236"><sup><a href="#fnbck-d7e236">4</a></sup><sup></sup> [<a href="https://fedlex.data.admin.ch/eli/oc/1963/801_797_825" target="_blank">RU <b>1963</b> 825</a>]</p>
<p id="fn-d7e247"><sup><a href="#fnbck-d7e247">5</a></sup><sup></sup> [<a href="https://fedlex.data.admin.ch/eli/oc/1968/1339_1387_1303" target="_blank">RU <b>1968</b> 1303</a>]</p>
</div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti debitamente autorizzati dai loro Governi rispettivi hanno firmato il presente accordo.</p>
<p class="absatz ">Fatto a Copenhagen, il 27 agosto 1981, in due esemplari originali in lingua francese.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il Governo<br>del Regno di Danimarca:</p></td>
</tr>
<tr>
<td><p class="unterschriften ">Max Fischer</p></td>
<td><p class="unterschriften ">K. Junge Pedersen</p></td>
</tr>
</table></div>
<p class="absatz "></p>
</div></section></main>
</div></body>
</html>
