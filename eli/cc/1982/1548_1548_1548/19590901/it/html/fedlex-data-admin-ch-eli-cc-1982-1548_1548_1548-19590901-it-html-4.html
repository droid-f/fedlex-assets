<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.274.186.231 --><p class="srnummer ">0.274.186.231 </p>
<p class="ref "> RU<b> 1982</b> 1548</p>
<h1 class="erlasstitel botschafttitel ">Scambio di lettere<br>del 12 maggio/7 luglio 1960<br>tra la Svizzera e il Pakistan<br>concernente l’assistenza giudiziaria in materia civile</h1>
<p class="erlasssubtitel ">Entrato in vigore il 1° settembre 1959</p>
<p class="erlassdatum "> (Stato 1° settembre 1959)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e28" id="fnbck-d7e28">1</a></sup></i></p>
<p></p>
<div class="table layout-table"><table><tr>
<td><p class="man-template-tab-krpr ">Ministero degli affari esteri<br>e delle relazioni con il Commonwealth</p></td>
<td>
<p class="man-template-tab-krpr ">Karachi, 7 luglio 1960</p>
<p class="man-template-tab-krpr "></p>
<p class="man-template-tab-krpr ">Signor Rudolf Stettler<br>Incaricato d’affari a. i. di Svizzera<br>nel Pakistan</p>
<p class="man-template-tab-krpr ">Karachi</p>
</td>
</tr></table></div>
<p class="absatz ">Signor Incaricato d’affari,</p>
<p class="absatz ">ho l’onore di confermare ricevuta la sua lettera n. G.30 s/d, in data 12 maggio 1960, indirizzata al Ministero degli affari esteri e delle relazioni con il Commonwealth e di informarla che il Governo pachistano è d’accordo di concludere con il governo svizzero un accordo giusta il quale le citazioni e altri atti che emanano dai Tribunali civili di uno qualunque dei due Paesi saranno notificati dai tribunali dell’altro secondo le modalità seguenti:<sup><a href="#fn-d7e57" id="fnbck-d7e57">2</a></sup></p>
<dl>
<dt></dt>
<dd>1. i) Alla notificazione di citazioni, querele e altri atti giudiziari e all’esecuzione di commissioni rogatorie in materia civile provvedono le autorità competenti del Paese in cui risiede il destinatario o sul cui territorio devono essere raccolte le prove. Tali autorità sono, nel Pakistan, le corti e gli agenti politici, conformemente alle disposizioni del codice di procedura civile del 1908 e, in Svizzera, i funzionari designati dalle autorità competenti per territorio. Inoltre, ogni Stato ha la facoltà di far rimettere direttamente atti ai suoi propri cittadini per il tramite delle sue rappresentanze diplomatiche o consolari.<dl>
<dt>ii) </dt>
<dd>Gli affari di natura fiscale sono esclusi dalla presente regolamentazione.</dd>
<dt>iii) </dt>
<dd>Gli atti giudiziari e le commissioni rogatorie destinati alle autorità del Pakistan sono trasmessi dall’Ambasciata di Svizzera a Karachi al Ministero degli affari esteri del Pakistan; quelli destinati alle autorità svizzere devono essere trasmessi direttamente dall’Ambasciata del Pakistan a Berna alla Divisione di polizia<sup><a href="#fn-d7e80" id="fnbck-d7e80">3</a></sup> del Dipartimento federale di giustizia e polizia.</dd>
<dt>iv) </dt>
<dd>Gli atti giudiziari e le commissioni rogatorie da trasmettere alle autorità del Pakistan vanno redatti in inglese o accompagnati da una traduzione in tale lingua; per contro, quelli destinati alle autorità svizzere, vanno muniti d’una traduzione in francese.</dd>
<dt>v) </dt>
<dd>Il rimborso delle spese cagionate dall’assistenza giudiziaria spetta all’autorità richiedente.</dd>
</dl>
</dd>
<dt>2. </dt>
<dd>L’accordo summenzionato è entrato in vigore il l° settembre 1959. Copie delle notificazioni fatte dai Governi provinciali sono state consegnate all’Ambasciata svizzera.</dd>
<dt>3. </dt>
<dd>La vostra Ambasciata acconsentirà a consegnare al Ministero dieci copie della notificazione del Governo svizzero secondo la quale l’accordo è entrato in vigore il 1° settembre 1959, non appena questo documento sarà stato pubblicato.</dd>
</dl>
<p class="absatz ">Colgo l’occasione per rinnovarle l’espressione della mia alta considerazione.</p>
<p></p>
<div class="table layout-table"><table><tr>
<td><p class="unterschriftenfi1 "></p></td>
<td><p class="unterschriftenfi1 man-text-align-right ">M. Ikramullah</p></td>
</tr></table></div>
<div class="footnotes">
<p id="fn-d7e28"><sup><a href="#fnbck-d7e28">1</a></sup><sup></sup>  Dal testo originale inglese.</p>
<p id="fn-d7e57"><sup><a href="#fnbck-d7e57">2</a></sup><sup></sup> Tra la Svizzera e il Pakistan è attualmente applicabile anche la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>).</p>
<p id="fn-d7e80"><sup><a href="#fnbck-d7e80">3</a></sup><sup></sup> Ora: Ufficio federale di giustizia (art. 4<i>a</i> dell’O del 15 giu. 1998  sulle pubblicazioni ufficiali; <a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>).</p>
</div>
</div></div>
</div></body>
</html>
