<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-868-20120101-it-docx</title>
</head>
<body><div id="lawcontent">
<div id="preface">
<!--611.031 --><p class="srnummer ">611.031 </p>
<h1 class="erlasstitel botschafttitel ">Ordinanza<br>concernente la Fondazione Gottfried Keller</h1>
<p>del 23 novembre 2011 (Stato 1° gennaio 2012)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 52 capoverso 2 della legge del 7 ottobre 2005<sup><a href="#fn-d6e19" id="fnbck-d6e19">1</a></sup> sulle finanze<br>della Confederazione (LFC),</p>
<p>ordina:</p>
<?del-struct abstand18pt><div class="footnotes"><p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/2006/227" target="_blank">RS <b>611.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Fondo speciale</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Istituzione e forma giuridica</a>
</h6>
<div class="collapseable"> <p>Il patrimonio legato il 6 settembre 1890 dalla signora Lydia Welti-Escher alla Confederazione Svizzera costituisce un fondo speciale della Confederazione ai sensi dell’articolo 52 LFC. Il fondo speciale è denominato «Fondazione Gottfried Keller».</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Amministrazione del capitale del fondo, dei redditi e degli acquisti</a>
</h6>
<div class="collapseable"> <p><sup>1</sup> Il Dipartimento federale delle finanze amministra il capitale del fondo.</p>
<p><sup>2</sup> La Commissione federale della Fondazione Gottfried Keller adempie con i redditi da capitale del fondo i compiti che le sono assegnati in virtù dell’atto di fondazione. Essa decide segnatamente l’acquisto di opere.</p>
<p><sup>3</sup> Le opere sono di proprietà della Confederazione. L’Ufficio federale della cultura le amministra.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Utilizzazione dei redditi</a>
</h6>
<div class="collapseable"> <p><sup>1</sup> I redditi devono essere utilizzati per:</p>
<dl>
<dt>a. </dt>
<dd>l’acquisto di importanti opere delle arti visive in Svizzera e all’estero, ma solo eccezionalmente di opere d’arte contemporanea;</dd>
<dt>b. </dt>
<dd>la creazione di nuove opere d’arte e la salvaguardia di opere d’arte esistenti la cui destinazione pubblica è garantita alla Svizzera a titolo permanente.</dd>
</dl>
<p><sup>2</sup> I redditi possono essere utilizzati conformemente alla lettera b solo se non è possibile operare acquisti secondo la lettera a. Al massimo la metà del reddito annuo può essere utilizzata ai sensi della lettera b.</p>
<p><sup>3</sup> Se la Confederazione Svizzera è coinvolta in una guerra con un Paese estero, i redditi disponibili sono utilizzati per assistere i militari feriti e malati, in deroga ai capoversi 1 e 2.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: <br>Commissione federale della Fondazione Gottfried Keller</a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Forma giuridica</a>
</h6>
<div class="collapseable"> <p>La Commissione federale della Fondazione Gottfried Keller (Commissione) è una commissione consultiva ai sensi dell’articolo 8<i>a</i> capoverso 2 dell’ordinanza del  25 novembre 1998<sup><a href="#fn-d6e99" id="fnbck-d6e99">2</a></sup> sull’organizzazione del Governo e dell’Amministrazione (OLOGA). È accorpata al Dipartimento federale dell’interno (DFI).</p>
<div class="footnotes"><p id="fn-d6e99"><sup><a href="#fnbck-d6e99">2</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Compiti</a>
</h6>
<div class="collapseable"> <p>La Commissione ha i seguenti compiti:</p>
<dl>
<dt>a. </dt>
<dd>disporre dei redditi del fondo e delle rispettive liberalità di terzi pubblici e privati conformemente alla volontà della donatrice;</dd>
<dt>b. </dt>
<dd>comunicare la sua politica e la sua strategia di assegnazione e applicarle con coerenza nell’attività di assegnazione;</dd>
<dt>c. </dt>
<dd>sottoporre annualmente al DFI il rapporto di gestione e pubblicarlo.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Nomina e composizione</a>
</h6>
<div class="collapseable"> <p><sup>1</sup> Il Consiglio federale nomina i membri della Commissione per un mandato di quattro anni. I membri possono essere rieletti.</p>
<p><sup>2</sup> La Commissione si compone di un presidente, di un vicepresidente e di tre ulteriori membri.</p>
<p><sup>3</sup> Essa si organizza da sé. Definisce le procedure per lo svolgimento funzionale delle sue attività in un regolamento.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Indennizzo dei membri della Commissione</a>
</h6>
<div class="collapseable"> <p>I membri della Commissione ricevono un indennizzo ai sensi dell’articolo 8<i>n</i> capoverso 1 lettera c OLOGA<sup><a href="#fn-d6e153" id="fnbck-d6e153">3</a></sup>.</p>
<div class="footnotes"><p id="fn-d6e153"><sup><a href="#fnbck-d6e153">3</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Diritto di firma</a>
</h6>
<div class="collapseable"> <p>Le decisioni della Commissione sono firmate:</p>
<dl>
<dt>a. </dt>
<dd>dal presidente o dal vicepresidente; e </dd>
<dt>b. </dt>
<dd>da un altro membro o dalla segreteria.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Segreteria</a>
</h6>
<div class="collapseable"> <p><sup>1</sup> La segreteria gestisce gli affari operativi.</p>
<p><sup>2</sup> L’Ufficio federale della cultura designa il segretario dopo essersi consultato con la Commissione.</p>
<p><sup>3</sup> Il segretario partecipa alle sedute della Commissione con voto consultivo.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Abrogazione del diritto vigente</a>
</h6>
<div class="collapseable"> <p>Il Regolamento della Fondazione Goffredo Keller del 1° giugno 1948<sup><a href="#fn-d6e202" id="fnbck-d6e202">4</a></sup> è abrogato.</p>
<div class="footnotes"><p id="fn-d6e202"><sup><a href="#fnbck-d6e202">4</a></sup> [<a href="https://fedlex.data.admin.ch/eli/oc/1948/547_534_492" target="_blank">RU <b>1948</b> 492</a>, <b></b><a href="https://fedlex.data.admin.ch/eli/oc/1972/1683_1711_1887" target="_blank"><b>1972</b> 1887</a>, <b></b><a href="https://fedlex.data.admin.ch/eli/oc/2005/60" target="_blank"><b>2005</b> 499</a>, <b></b><a href="https://fedlex.data.admin.ch/eli/oc/2007/534" target="_blank"><b>2007</b> 3989 </a>all. n. II 5]</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2012.</p>
<p></p>
</div></article>
</div></section></main>
</div></body>
</html>
