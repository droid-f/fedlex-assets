<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-890-20111230-it-docx</title>
</head>
<body><div id="lawcontent">
<div id="preface">
<!--672.946.3 --><p class="srnummer ">672.946.3 </p>
<h1 class="erlasstitel botschafttitel ">Decreto federale<i><br></i>che approva un Protocollo che modifica<br>la Convenzione tra la Svizzera e il Giappone<br>per evitare la doppia imposizione</h1>
<p>del 17 giugno 2011 (Stato 30  dicembre 2011)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 54 capoverso 1 e 166 capoverso 2 della Costituzione federale<sup><a href="#fn-d6e24" id="fnbck-d6e24">1</a></sup> (Cost.);<br>visto il messaggio del Consiglio federale del 25 agosto 2010<sup><a href="#fn-d6e34" id="fnbck-d6e34">2</a></sup>,</p>
<p>decreta:</p>
<div class="footnotes">
<p id="fn-d6e24"><sup><a href="#fnbck-d6e24">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e34"><sup><a href="#fnbck-d6e34">2</a></sup> <a href="https://fedlex.data.admin.ch/eli/fga/2010/1051" target="_blank">FF <b>2010</b> 5187</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> Il Protocollo del 21 maggio 2010<sup><a href="#fn-d6e54" id="fnbck-d6e54">3</a></sup> che modifica la Convenzione del 19 gennaio 1971<sup><a href="#fn-d6e63" id="fnbck-d6e63">4</a></sup> tra la Confederazione Svizzera e il Giappone intesa ad evitare la doppia imposizione nel campo delle imposte sul reddito è approvato.</p>
<p><sup>2</sup> Il Consiglio federale è autorizzato a ratificarlo.</p>
<p><sup>3</sup> Il Dipartimento federale delle finanze è autorizzato a convenire bilateralmente e nella forma appropriata la seguente regolamentazione: L’obiettivo del rinvio a informazioni che sono verosimilmente pertinenti consiste nel garantire uno scambio di informazioni in ambito fiscale il più ampio possibile, senza consentire agli Stati contraenti di intraprendere una ricerca generalizzata e indiscriminata di informazioni («fishing expedition») o di domandare informazioni la cui rilevanza in merito agli affari fiscali di un determinato contribuente non è verosimile. Sebbene le indicazioni da fornire nella domanda di assistenza amministrativa costituiscano importanti requisiti di tecnica procedurale volti a impedire la «fishing expedition», esse non devono tuttavia essere interpretate in maniera da ostacolare uno scambio efficace di informazioni.</p>
<p><sup>4</sup> La Svizzera accoglie una domanda di assistenza amministrativa fondata su una Convenzione di doppia imposizione contenente una regolamentazione secondo il capoverso 3 se è stabilito che non si tratta di una «fishing expedition» e il Giappone:</p>
<dl>
<dt>a. </dt>
<dd>identifica il contribuente, fermo restando che questa identificazione può essere effettuata anche in altro modo che indicandone il nome e l’indirizzo; e</dd>
<dt>b. </dt>
<dd>indica, sempre che gli siano noti, il nome e l’indirizzo della persona per cui vi è motivo di ritenere che sia in possesso delle informazioni richieste.</dd>
</dl>
<p><sup>5</sup> L’Amministrazione federale delle contribuzioni è autorizzata ad adoperarsi per il riconoscimento reciproco dell’interpretazione presentata nel capoverso 4.</p>
<p><sup>6</sup> Nell’applicazione delle disposizioni di cui al capoverso 4 lettera b, la Svizzera, quale Stato richiesto, bada che i principi di proporzionalità e di praticabilità siano rispettati.</p>
<div class="footnotes">
<p id="fn-d6e54"><sup><a href="#fnbck-d6e54">3</a></sup> <a href="https://fedlex.data.admin.ch/eli/oc/2011/891" target="_blank">RU <b>2011</b> 6381</a></p>
<p id="fn-d6e63"><sup><a href="#fnbck-d6e63">4</a></sup> <a href="https://fedlex.data.admin.ch/eli/cc/1971/1720_1725_1725" target="_blank">RS <b>0.672.946.31</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> Il Consiglio federale dichiara al Governo del Giappone che la Svizzera non concede assistenza amministrativa in materia fiscale se la domanda di assistenza si basa su dati ottenuti illegalmente e che la Svizzera farà in tal caso richiesta di assistenza giudiziaria.</p>
<p><sup>2</sup> Il Consiglio federale si adopera per ottenere una dichiarazione equivalente dal Governo del Giappone.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Il presente decreto sottostà a referendum facoltativo (art. 141 cpv. 1 lett. d n. 3 Cost.).</p></div></article></main>
</div></body>
</html>
