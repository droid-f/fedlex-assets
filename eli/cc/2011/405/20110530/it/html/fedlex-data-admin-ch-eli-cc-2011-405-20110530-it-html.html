<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-405-20110530-it-docx</title>
</head>
<body><div id="lawcontent">
<div id="preface">
<!--0.631.252.913.692.3 --><p class="srnummer">0.631.252.913.692.3 </p>
<p> RU <b>2011</b> 3201<b> </b></p>
<p>Traduzione<i><sup><a href="#fn-d1183e16">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo</h1>
<p>tra il Dipartimento federale delle finanze della Confederazione Svizzera<br>e il Ministero federale delle finanze della Repubblica federale<br>di Germania concernente l’istituzione di uffici a controlli nazionali abbinati al valico di confine di Basel-Autobahn/Weil am Rhein</p>
<?del-struct abstand18pt><p>Concluso il 15 giugno 2010</p>
<p>Entrato in vigore il 30 maggio 2011</p>
<p> (Stato 30  maggio 2011)</p>
<div class="footnotes"><p id="fn-d1183e16"><sup>1</sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>Il Dipartimento federale delle finanze della Confederazione Svizzera e il Ministero federale delle finanze della Repubblica federale di Germania, visto l’articolo 1 numero 3 della Convenzione del 1° giugno 1961<sup><a href="#fn-d1183e41">2</a></sup> tra la Confederazione Svizzera e la Repubblica federale di Germania relativa agli uffici a controlli nazionali abbinati e al controllo in corso di viaggio, </p>
<p>hanno convenuto quanto segue:</p>
<div class="footnotes"><p id="fn-d1183e41"><sup>2</sup> <a href="https://fedlex.data.admin.ch/eli/cc/1964/391_387_387/19910501">RS <b>0.631.252.913.690</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p>1.  Presso il valico di confine di Basel-Autobahn/Weil am Rhein sono istituiti, sul territorio della Repubblica federale di Germania, uffici a controlli nazionali abbinati.</p>
<p>2.  I controlli svizzeri e tedeschi vengono effettuati in questi uffici.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>1.  La zona comprende:</p>
<dl>
<dt>a)</dt>
<dd>il tratto sopraelevato di autostrada, dal confine fino alla parte di territorio di cui alla lettera b) e la strada d’accesso alla parte svizzera dell’im­pianto doganale;</dd>
<dt>b)</dt>
<dd>la parte di territorio delimitata:<dl>
<dt>–</dt>
<dd>a est, dal recinto di delimitazione lungo l’autostrada e la Lustgartenstrasse fino all’angolo nord-orientale di tale recinto presso i parcheggi per gli agenti,</dd>
<dt>–</dt>
<dd>a nord, da una linea retta che va dall’angolo nord-orientale del recinto di delimitazione fino al bordo occidentale dello spartitraffico centrale presso il chilometro 812,555 dell’autostrada,<dl>
<dt>–</dt>
<dd>da lì, da una linea lungo il bordo occidentale dello spartitraffico centrale fino al chilometro 812,334 dell’autostrada,</dd>
<dt>–</dt>
<dd>da questo punto, da una linea che va verso ovest lungo il lato settentrionale del parcheggio per autocarri,</dd>
</dl>
</dd>
<dt>–</dt>
<dd>a ovest dal lato del parcheggio per autocarri (compresi i servizi igienici pubblici presso il servizio di manutenzione autostradale) compreso il sentiero dal parcheggio fino all’ingresso dell’edificio destinato al tran­sito (Im Kränzliacker 9), da questo edificio fino al raccordo verso la «Alte Strasse» all’altezza dell’uscita dai parcheggi per gli agenti,<dl>
<dt>–</dt>
<dd>da lì, da una linea lungo il lato del cortile doganale e del centro turistico fino all’autostrada;</dd>
</dl>
</dd>
</dl>
</dd>
<dt>c)</dt>
<dd>la galleria pedonale di collegamento tra gli edifici di servizio dell’impianto doganale a controlli nazionali abbinati;</dd>
<dt>d)</dt>
<dd>i locali negli edifici di servizio dell’impianto doganale a controlli nazionali abbinati utilizzati in comune dagli agenti tedeschi e svizzeri;</dd>
<dt>e)</dt>
<dd>i locali negli edifici di servizio dell’impianto doganale a controlli nazionali abbinati riservati all’uso esclusivo degli agenti svizzeri;</dd>
<dt>f)</dt>
<dd>i locali nell’edificio destinato al transito (Im Kränzliacker 9) riservati all’uso esclusivo degli agenti svizzeri nonché quelli utilizzati in comune dagli agenti tedeschi e svizzeri;</dd>
<dt>g)</dt>
<dd>la superficie davanti all’entrata occidentale dell’edificio destinato al transito (Im Kränzliacker 9) destinata ai parcheggi per gli agenti.</dd>
</dl>
<p>2.  Per i veicoli che devono essere ricondotti nella Confederazione Svizzera a partire dai parcheggi situati nella Repubblica federale di Germania, anche l’entrata e l’uscita situate a nord dell’impianto di controllo, compreso il ponte stradale, fanno parte della zona per la durata dell’impiego.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>1.  La Direzione delle dogane di Basilea, da una parte, e la Direzione federale delle finanze Südwest nonché la Direzione federale di polizia di Stoccarda, dall’altra, disciplinano di comune accordo i dettagli.</p>
<p>2.  I responsabili dei due uffici di controllo o gli agenti di grado più elevato degli organi di cui al paragrafo 1 in servizio presso gli uffici di controllo adottano, di comune accordo, i provvedimenti necessari a breve termine.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>Con l’entrata in vigore del presente Accordo è abrogato l’Accordo del 16 aprile 1980<sup><a href="#fn-d1183e133">3</a></sup> tra la Confederazione Svizzera e la Repubblica federale di Germania concernente l’istituzione di uffici a controlli nazionali abbinati al varco di Basilea/Weil am Rhein-Autostrada.</p>
<div class="footnotes"><p id="fn-d1183e133"><sup>3</sup> [<a href="https://fedlex.data.admin.ch/eli/oc/1980/963_963_963">RU <b>1980</b> 963</a>]</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>1.  L’Accordo è confermato e messo in vigore con uno scambio di note diplomatiche conformemente all’articolo 1 numero 4 della Convenzione del 1° giugno 1961.</p>
<p>2.  L’Accordo può essere disdetto per via diplomatica per il primo giorno di un mese, con un preavviso di sei mesi.</p>
<p>Fatto a Bonn, il 15 giugno 2010, in due originali in lingua tedesca.</p>
<p></p>
<div class="table"><table border="1">
<tr>
<td><p>Per il<br>Dipartimento federale delle finanze<br>della Confederazione Svizzera:</p></td>
<td><p>Per il<br>Ministero federale delle finanze d’intesa con il Ministero federale dell’interno <br>della Repubblica federale di Germania:</p></td>
</tr>
<tr>
<td><p>Rudolf  Dietrich</p></td>
<td><p>Hans-Joachim Stähr</p></td>
</tr>
</table></div>
</div></article><section id="d671e8"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"><p></p></div></section></main>
</div></body>
</html>
