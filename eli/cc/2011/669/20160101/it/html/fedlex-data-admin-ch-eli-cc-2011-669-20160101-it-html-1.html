<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-669-20160101-it-docx</title>
</head>
<body><div id="lawcontent">
<div id="preface">
<!--632.14 --><p class="srnummer ">632.14 </p>
<h1 class="erlasstitel botschafttitel ">Ordinanza<br>sulla statistica del commercio esterno</h1>
<p>del 12 ottobre 2011 (Stato 1° gennaio 2016)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 15 capoverso 1 della legge del 9 ottobre 1986<sup><a href="#fn-d6e19" id="fnbck-d6e19">1</a></sup> sulla tariffa <br>delle dogane;<br>visto l’articolo 5 capoverso 1 della legge del 9 ottobre 1992<sup><a href="#fn-d6e31" id="fnbck-d6e31">2</a></sup> sulla statistica federale;<br>vista la Convenzione internazionale del 14 dicembre 1928<sup><a href="#fn-d6e42" id="fnbck-d6e42">3</a></sup> concernente le statistiche economiche, emendata il 9 dicembre 1948;<br>visto l’articolo 3 della Convenzione internazionale del 14 giugno 1983<sup><a href="#fn-d6e52" id="fnbck-d6e52">4</a></sup> sul Sistema<br>armonizzato di designazione e di codificazione delle merci;<br>visto l’articolo 2 dell’Accordo del 26 ottobre 2004<sup><a href="#fn-d6e64" id="fnbck-d6e64">5</a></sup> tra la Confederazione Svizzera e la Comunità europea sulla cooperazione nel settore statistico,</p>
<p>ordina:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/1987/1871_1871_1871" target="_blank">RS <b>632.10</b></a></p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/cc/1993/2080_2080_2080" target="_blank">RS <b>431.01</b></a></p>
<p id="fn-d6e42"><sup><a href="#fnbck-d6e42">3</a></sup> <a href="https://fedlex.data.admin.ch/eli/cc/1970/498_498_499" target="_blank">RS <b>0.632.14</b></a></p>
<p id="fn-d6e52"><sup><a href="#fnbck-d6e52">4</a></sup> <a href="https://fedlex.data.admin.ch/eli/cc/1987/2686_2686_2686" target="_blank">RS <b>0.632.11</b></a></p>
<p id="fn-d6e64"><sup><a href="#fnbck-d6e64">5</a></sup> <a href="https://fedlex.data.admin.ch/eli/cc/2006/866" target="_blank">RS <b>0.431.026.81</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p><sup>1</sup> La statistica del commercio esterno fornisce informazioni in particolare su:</p>
<dl>
<dt>a. </dt>
<dd>importazione, esportazione e transito di merci, suddivisi secondo prodotti e Paesi;</dd>
<dt>b. </dt>
<dd>modi di trasporto utilizzati per l’importazione, l’esportazione e il transito;</dd>
<dt>c.<sup><a href="#fn-d6e95" id="fnbck-d6e95">6</a></sup> </dt>
<dd>importazione ed esportazione di merci, suddivise secondo le caratteristiche delle imprese;</dd>
<dt>d. </dt>
<dd>valuta di fatturazione delle merci importate ed esportate.</dd>
</dl>
<p><sup>2</sup> Essa è parte integrante delle statistiche economiche elaborate dalla Confederazione, in particolare della contabilità nazionale, della bilancia dei pagamenti e delle statistiche destinate all’Unione europea (EUROSTAT).</p>
<div class="footnotes"><p id="fn-d6e95"><sup><a href="#fnbck-d6e95">6</a></sup> Nuovo testo giusta il n. I dell’O del 2 set. 2015, in vigore dal 1° gen. 2016  (<a href="https://fedlex.data.admin.ch/eli/oc/2015/617" target="_blank">RU <b>2015</b> 3705</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Competenza</a>
</h6>
<div class="collapseable"> <p>La statistica del commercio esterno è elaborata dalla Direzione generale delle dogane (DGD).</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Basi</a>
</h6>
<div class="collapseable"> <p><sup>1</sup> La statistica del commercio esterno si fonda sulle dichiarazioni doganali.</p>
<p><sup>2</sup> Se i dati della dichiarazione doganale non permettono di elaborare la statistica a causa delle semplificazioni nella procedura d’imposizione doganale, della forma della dichiarazione o della natura della merce, la DGD può chiedere alla persona soggetta all’obbligo di dichiarazione di fornire i dati necessari.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Correzione di dati</a>
</h6>
<div class="collapseable"> <p><sup>1</sup> La DGD registra nella statistica le correzioni apportate alle dichiarazioni doganali.</p>
<p><sup>2</sup> Essa rettifica i dati statistici errati.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Contenuto delle dichiarazioni doganali</a>
</h6>
<div class="collapseable"> <p><sup>1</sup> Le dichiarazioni doganali scritte devono essere firmate dalla persona soggetta all’obbligo di dichiarazione.</p>
<p><sup>2</sup> Fatte salve le semplificazioni nella procedura d’imposizione doganale previste all’articolo 42 della legge del 18 marzo 2005<sup><a href="#fn-d6e160" id="fnbck-d6e160">7</a></sup> sulle dogane, le dichiarazioni doganali devono contenere i dati prescritti dagli articoli 6–12.</p>
<p><sup>3</sup> Il Dipartimento federale delle finanze può richiedere indicazioni supplementari, se necessarie per elaborare la statistica. Queste indicazioni devono essere pubblicate nella tariffa delle dogane.</p>
<div class="footnotes"><p id="fn-d6e160"><sup><a href="#fnbck-d6e160">7</a></sup> <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e174" id="fnbck-d6e174">8</a></sup><a href="#art_6"> Destinatario, importatore, esportatore</a>
</h6>
<div class="collapseable"> <p><sup>1</sup> La dichiarazione doganale d’importazione deve contenere il nome del destinatario, il numero d’identificazione dell’impresa, il suo indirizzo con il numero postale di avviamento e, se il destinatario e l’importatore non sono la stessa persona, il nome, il numero d’identificazione dell’impresa e l’indirizzo dell’importatore. È considerata destinatario la persona fisica o giuridica domiciliata nel territorio doganale svizzero alla quale è consegnata la merce. È considerato importatore colui che introduce o fa introdurre per proprio conto la merce nel territorio doganale svizzero.</p>
<p><sup>2</sup> La dichiarazione doganale d’esportazione deve contenere il nome dell’esportatore, il numero d’identificazione dell’impresa e il suo indirizzo con il numero postale di avviamento. È considerato esportatore colui che spedisce o fa spedire all’estero la merce per proprio conto o per conto dell’acquirente domiciliato all’estero.</p>
<div class="footnotes"><p id="fn-d6e174"><sup><a href="#fnbck-d6e174">8</a></sup> Nuovo testo giusta il n. I dell’O del 2 set. 2015, in vigore dal 1° gen. 2016  (<a href="https://fedlex.data.admin.ch/eli/oc/2015/617" target="_blank">RU <b>2015</b> 3705</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Designazione della merce</a>
</h6>
<div class="collapseable"> <p>La dichiarazione doganale d’importazione o d’esportazione deve indicare una designazione tecnica o commerciale della merce per quanto possibile precisa (nome usuale) e la corrispondente voce della tariffa delle dogane.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Quantità della merce</a>
</h6>
<div class="collapseable"> <p><sup>1</sup> La dichiarazione doganale d’importazione o d’esportazione deve indicare la massa lorda (peso lordo), la massa netta (peso effettivo) e le altre unità pertinenti, salvo disposizioni contrarie della tariffa delle dogane.</p>
<p><sup>2</sup> La dichiarazione doganale per il transito deve indicare unicamente la massa lorda; per gli animali vivi imposti secondo il numero di capi, unicamente il numero.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Valore della merce</a>
</h6>
<div class="collapseable"> <p><sup>1</sup> La dichiarazione doganale deve indicare il valore statistico della merce in franchi svizzeri (valore franco frontiera svizzera). Tale valore corrisponde al prezzo fatturato, tenuto conto degli aumenti e delle deduzioni di cui al capoverso 3.</p>
<p><sup>2</sup> Se una merce è importata o esportata senza essere stata fatturata o se l’importo fatturato non coincide con il valore effettivo, il valore corrisponde al prezzo che sarebbe fatturato a un terzo indipendente.</p>
<p><sup>3</sup> Le spese di trasporto e d’assicurazione nonché le altre spese fino al confine svizzero sono comprese nel valore dichiarato, mentre sono dedotti i ribassi e gli sconti (CIF all’importazione, FOB all’esportazione). Il dazio, le imposte o gli altri tributi riscossi in virtù della legislazione svizzera non sono inclusi nel valore dichiarato; all’esportazione essi sono aggiunti al valore, qualora non siano rimborsabili.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Paesi interessati</a>
</h6>
<div class="collapseable"> <p><sup>1</sup> La dichiarazione doganale deve indicare:</p>
<dl>
<dt>a. </dt>
<dd>all’importazione, il Paese d’origine e quello di spedizione;</dd>
<dt>b. </dt>
<dd>all’esportazione, il Paese di destinazione;</dd>
<dt>c. </dt>
<dd>nel transito, il Paese di spedizione e quello di destinazione.</dd>
</dl>
<p><sup>2</sup> È considerato Paese d’origine quello nel quale la merce è stata interamente ottenuta oppure nel quale è stata effettuata l’ultima trasformazione sostanziale.</p>
<p><sup>3</sup> È considerato Paese di spedizione quello dal quale la merce è stata spedita verso il territorio doganale svizzero.</p>
<p><sup>4</sup> È considerato Paese di destinazione quello nel quale la merce è destinata a essere utilizzata, trasformata, perfezionata o lavorata in altro modo.</p>
<p><sup>5</sup> Nella dichiarazione doganale i Paesi devono essere indicati conformemente al repertorio pubblicato dalla DGD.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modi di trasporto</a>
</h6>
<div class="collapseable"> <p><sup>1</sup> La dichiarazione doganale d’importazione o d’esportazione deve indicare il modo di trasporto utilizzato all’atto del passaggio del confine; la dichiarazione doganale per il transito, quello utilizzato per attraversare la Svizzera.</p>
<p><sup>2</sup> Nel traffico stradale, aereo e per via d’acqua deve inoltre essere indicato il codice del Paese d’immatricolazione del mezzo di trasporto.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Valuta di fatturazione</a>
</h6>
<div class="collapseable"> <p>La dichiarazione doganale d’importazione o d’esportazione deve indicare la valuta di fatturazione.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Controlli</a>
</h6>
<div class="collapseable"> <p>La DGD può chiedere alle persone soggette all’obbligo di dichiarazione di produrre tutti i documenti che permettono di verificare l’esattezza delle informazioni fornite e può consultare i libri, i documenti commerciali e altri documenti nonché le banche dati.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Segreto d’ufficio</a>
</h6>
<div class="collapseable"> <p>Tutte le persone incaricate di lavori statistici sono tenute a mantenere il segreto sui dati concernenti le persone fisiche o giuridiche di cui sono venuti a conoscenza nell’esercizio della loro funzione.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Qualità</a>
</h6>
<div class="collapseable"> <p>La DGD applica i criteri nazionali e internazionali in materia di qualità e valuta la qualità delle statistiche.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Pubblicazione dei risultati e prestazioni di servizi statistici</a>
</h6>
<div class="collapseable"> <p><sup>1</sup> La DGD pubblica i risultati della statistica del commercio esterno in una forma adeguata per gli utenti.</p>
<p><sup>2</sup> Essa può raggruppare determinate cifre di una statistica se la loro pubblicazione particolareggiata potrebbe causare un pregiudizio grave a interessi svizzeri.</p>
<p><sup>3</sup> Essa può rinunciare al censimento statistico di quantità trascurabili di merci, sempre che tale misura non influenzi in modo sostanziale il valore informativo della statistica del commercio esterno e che nessun interesse economico generale vi si opponga.</p>
<p><sup>4</sup> Essa può effettuare rilevamenti speciali ed elaborare statistiche speciali.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Emolumenti</a>
</h6>
<div class="collapseable"> <p>La DGD riscuote emolumenti per la pubblicazione dei risultati e le prestazioni di servizi statistici. Il loro importo è fissato nell’ordinanza del 25 giugno 2003<sup><a href="#fn-d6e341" id="fnbck-d6e341">9</a></sup> sugli emolumenti e le indennità per le prestazioni di servizi statistici delle unità amministrative della Confederazione.</p>
<div class="footnotes"><p id="fn-d6e341"><sup><a href="#fnbck-d6e341">9</a></sup> <a href="https://fedlex.data.admin.ch/eli/cc/2003/326" target="_blank">RS <b>431.09</b></a></p></div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Esecuzione</a>
</h6>
<div class="collapseable"> <p>La DGD è incaricata dell’esecuzione della presente ordinanza.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Diritto previgente: abrogazione</a>
</h6>
<div class="collapseable"> <p>L’ordinanza del 5 dicembre 1988<sup><a href="#fn-d6e367" id="fnbck-d6e367">10</a></sup> sulla statistica del commercio esterno è abrogata.</p>
<div class="footnotes"><p id="fn-d6e367"><sup><a href="#fnbck-d6e367">10</a></sup> [<a href="https://fedlex.data.admin.ch/eli/oc/1988/2047_2047_2047" target="_blank">RU <b>1988 </b>2047</a>, <b></b><a href="https://fedlex.data.admin.ch/eli/oc/1988/2000_2000_2000" target="_blank"><b>2000</b><b> </b></a><i>611</i>, <b></b><a href="https://fedlex.data.admin.ch/eli/oc/2007/250" target="_blank"><b>2007 </b>1469 </a>all. 4 n. 19, <b></b><a href="https://fedlex.data.admin.ch/eli/oc/2008/271" target="_blank"><b>2008 </b>1833 </a>all. n. 1]</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2012.</p>
<p></p>
</div></article></main>
</div></body>
</html>
