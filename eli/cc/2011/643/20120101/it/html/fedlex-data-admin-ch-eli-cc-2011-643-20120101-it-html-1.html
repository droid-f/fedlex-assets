<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.740.724 --><p class="srnummer ">0.740.724 </p>
<p class="ref "> RU <b>2011</b> 4563</p>
<p class="man-template-tab-krpr-kurs man-font-style-italic ">Testo originale</p>
<h1 class="erlasstitel botschafttitel ">Decisione n. 1/2011 <br>del Comitato dei trasporti terrestri CE/Svizzera del <br>10 giugno 2011<br>concernente la concessione di una riduzione della tassa sul traffico pesante commisurata alle prestazioni per i veicoli delle classi di <br>emissione EURO II e III dotati di un sistema omologato di riduzione della massa di particolato</h1>
<p class="erlasssubtitel ">Adottata il 10 giugno 2011</p>
<p class="erlasssubtitel ">Entrata in vigore per la Svizzera il 1° gennaio 2012</p>
<p class="erlassdatum "> (Stato 1° gennaio 2012)</p>
</div>
<div id="preamble">
<?del-struct abstand4pt><?del-struct abstand4pt><?del-struct abstand4pt><p class="man-template-autor ">Il Comitato,</p>
<p class="ingress ">visto l’Accordo del 21 giugno 1999<sup><a href="#fn-d7e38" id="fnbck-d7e38">1</a></sup> tra la Comunità europea e la Confederazione svizzera sul trasporto di merci e di passeggeri su strada e su ferrovia, in particolare l’articolo 51, paragrafo 2,</p>
<p class="absatz ">considerando quanto segue:</p>
<p class="absatz ">(1)  secondo l’articolo 40, dal 1° gennaio 2001 la Svizzera riscuote una tassa non discriminatoria sui veicoli per coprire i costi che essi provocano (tassa sul traffico pesante commisurata alle prestazioni);</p>
<p class="absatz ">(2)  secondo l’articolo 44, le parti contraenti si prefiggono in particolare l’obiettivo di introdurre norme ecologiche volte a ridurre le emissioni di particolato dei veicoli commerciali pesanti;</p>
<p class="absatz ">(3)  conformemente all’articolo 7, paragrafo 5, ciascuna parte contraente si impegna a non applicare ai veicoli omologati nel territorio dell’altra parte contraente condizioni più restrittive di quelle in vigore nel proprio territorio;</p>
<p class="man-template-verb ">decide:</p>
<div class="footnotes"><p id="fn-d7e38"><sup><a href="#fnbck-d7e38">1</a></sup><sup></sup> <a href="https://fedlex.data.admin.ch/eli/cc/2002/257" target="_blank">RS <b>0.740.72</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">È concessa una riduzione del 10 per cento rispetto al livello della relativa categoria tariffaria per i veicoli delle classi di emissione EURO II ed EURO III che sono dotati di un sistema omologato di riduzione della massa di particolato e per i quali sono rispettate le disposizioni di cui agli articoli 2 e 3.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">La riduzione di cui all’articolo 1 è concessa soltanto ai veicoli per i quali si dispone di una registrazione nella licenza di circolazione o di un’altra attestazione equivalente delle autorità nazionali a conferma che il veicolo è stato equipaggiato con un sistema omologato di riduzione della massa di particolato che consente, conformemente alla legislazione svizzera o dello Stato membro nel quale il veicolo è immatricolato, di rispettare almeno il valore limite di emissione di particolato corrispondente alla classe di emissione della norma EURO IV, ossia una massa di particolato (PM) di 0,02 g/kWh.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">Fatto salvo l’articolo 2, le autorità competenti dello Stato membro dell’UE nel quale il veicolo è immatricolato si adoperano al fine di trasmettere alle autorità svizzere, entro il 30 settembre 2011, un facsimile della registrazione del sistema di filtro antiparticolato nella licenza di circolazione o di un’altra attestazione equivalente e di fornire la conferma che tale facsimile garantisce il rispetto del valore limite di emissione di particolato della classe EURO IV.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Le autorità competenti svizzere si riservano il diritto di controllare il rispetto del valore limite di emissione di particolato fissato dall’articolo 2 su qualsiasi veicolo commerciale pesante dotato di filtro antiparticolato che beneficia di una riduzione della tassa.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">La presente decisione entra in vigore il 1° gennaio 2012.</p>
<p class="absatz ">Fatto a Bruxelles, il 10 giugno 2011.</p>
<p></p>
<div class="table layout-table"><table>
<tr>
<td><p class="unterschriften1 ">Il capo della delegazione svizzera:</p></td>
<td><p class="unterschriften1 ">Il presidente:</p></td>
</tr>
<tr>
<td><p class="unterschriften ">Peter Füglistaler</p></td>
<td><p class="unterschriften ">Enrico Grillo Pasquarelli</p></td>
</tr>
</table></div>
<p class="absatz "></p>
</div></article></main>
</div></body>
</html>
