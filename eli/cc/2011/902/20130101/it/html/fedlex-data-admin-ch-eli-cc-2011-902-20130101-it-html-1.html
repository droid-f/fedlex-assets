<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-902-20130101-it-docx-1</title>
</head>
<body><div id="lawcontent">
<div id="preface">
<!--941.27 --><p class="srnummer">941.27 </p>
<h1 class="erlasstitel">Legge federale<br>sull’Istituto federale di metrologia</h1>
<h2 class="erlasskurztitel">(LIFM)</h2>
<?del-struct abstand18pt><p>del 17 giugno 2011 (Stato 1° gennaio 2013)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 125 della Costituzione federale<sup><a href="#fn-d6e24">1</a></sup>;<br>visto il messaggio del Consiglio federale del 27 ottobre 2010<sup><a href="#fn-d6e35">2</a></sup>,</p>
<p>decreta:</p>
<?del-struct abstand18pt><div class="footnotes">
<p id="fn-d6e24"><sup>1</sup> <a href="https://fedlex.data.admin.ch/eli/cc/1999/404">RS <b>101</b></a></p>
<p id="fn-d6e35"><sup>2</sup> <a href="https://fedlex.data.admin.ch/eli/fga/2010/1470">FF <b>2010</b> 7073</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Forma giuridica e organizzazione </a>
</h6>
<div class="collapseable"> <p><sup>1</sup> L’Istituto federale di metrologia (Istituto) è un ente di diritto pubblico della Confederazione dotato di personalità giuridica. È iscritto nel registro di commercio.</p>
<p><sup>2</sup> Esso gode di autonomia organizzativa e gestionale e tiene una contabilità propria. È gestito secondo i principi dell’economia aziendale.</p>
<p><sup>3</sup> Il Consiglio federale stabilisce la ragione sociale e la sede dell’Istituto.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obiettivi e scopo </a>
</h6>
<div class="collapseable"> <p><sup>1</sup> La Confederazione persegue con l’Istituto gli obiettivi seguenti:</p>
<dl>
<dt>a. </dt>
<dd>garantire misurazioni corrette e conformi alla legge al fine di tutelare l’essere umano e l’ambiente;</dd>
<dt>b. </dt>
<dd>mettere a disposizione le infrastrutture e le competenze metrologiche necessarie all’economia, alla ricerca e all’amministrazione svizzere.</dd>
</dl>
<p><sup>2</sup> L’Istituto svolge a tal fine i compiti di cui all’articolo 3 e può fornire le prestazioni commerciali di cui all’articolo 25.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Compiti e collaborazione </a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti </a>
</h6>
<div class="collapseable"> <p><sup>1</sup> L’Istituto è l’istituto nazionale di metrologia della Svizzera.</p>
<p><sup>2</sup> L’Istituto ha i seguenti compiti:</p>
<dl>
<dt>a. </dt>
<dd>mette a disposizione unità di misura internazionalmente riconosciute con la necessaria precisione;</dd>
<dt>b. </dt>
<dd>confronta, a intervalli di tempo adeguati, i campioni di riferimento con quelli di altri istituti di metrologia nazionali o di istituzioni analoghe;</dd>
<dt>c. </dt>
<dd>rende nota l’ora in vigore in Svizzera;</dd>
<dt>d. </dt>
<dd>esegue i necessari studi e lavori di sviluppo tecnico-scientifici, segnatamente analizza gli effetti di nuove tecniche e sviluppa metodi pratici di misurazione corrispondenti allo stato più recente delle conoscenze scientifiche;</dd>
<dt>e. </dt>
<dd>adempie i compiti assegnatigli dalla legge federale del 17 giugno 2011<sup><a href="#fn-d6e144">3</a></sup> sulla metrologia;</dd>
<dt>f. </dt>
<dd>partecipa alla cooperazione tecnica nel settore della metrologia;</dd>
<dt>g. </dt>
<dd>fornisce consulenza alle autorità federali in materia di metrologia;</dd>
<dt>h. </dt>
<dd>garantisce la riferibilità dei campioni degli organi esecutivi cantonali;</dd>
<dt>i. </dt>
<dd>diffonde le unità di misura di cui alla lettera a mediante tarature e materiali di riferimento.</dd>
</dl>
<p><sup>3</sup> L’Istituto partecipa alla preparazione di atti legislativi riguardanti i settori di cui al capoverso 2. </p>
<p><sup>4</sup> Il Consiglio federale può incaricare l’Istituto di rappresentare la Confederazione presso organizzazioni e associazioni internazionali per questioni relative al settore della metrologia. </p>
<p><sup>5</sup> Il Consiglio federale può assegnare, dietro compenso, altri compiti all’Istituto nell’ambito degli obiettivi di cui all’articolo 2.</p>
<div class="footnotes"><p id="fn-d6e144"><sup>3</sup> <a href="https://fedlex.data.admin.ch/eli/cc/2012/734">RS <b>941.20</b></a>; <a href="https://fedlex.data.admin.ch/eli/fga/2011/777">FF <b>2011</b> 4357</a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Collaborazione e coinvolgimento di terzi </a>
</h6>
<div class="collapseable"> <p><sup>1</sup> Per adempiere i compiti previsti dall’articolo 3 capoverso 2 lettere a–d, l’Istituto può partecipare ai lavori di organizzazioni nazionali o internazionali e collaborare con istituti di metrologia nazionali esteri.</p>
<p><sup>2</sup> L’Istituto può incaricare persone di diritto pubblico o privato di adempiere i compiti di cui all’articolo 3 capoverso 2 lettere a–d. Il Consiglio federale definisce i requisiti, i diritti, gli obblighi di tali persone e la loro vigilanza.</p>
<p><sup>3</sup> Il Consiglio federale può stipulare trattati sull’adesione e la partecipazione a organizzazioni o società di diritto pubblico o privato, estere o internazionali, istituite a scopo di collaborazioni ai sensi del capoverso 1.</p>
<p><sup>4</sup> La Confederazione può accordare contributi a programmi di ricerca delle organizzazioni o delle società di cui al capoverso 3.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Organi e personale </a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Organi </a>
</h6>
<div class="collapseable"> <p>Gli organi dell’Istituto sono:</p>
<dl>
<dt>a. </dt>
<dd>il Consiglio d’istituto;</dd>
<dt>b. </dt>
<dd>la direzione;</dd>
<dt>c. </dt>
<dd>l’ufficio di revisione.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Composizione e nomina del Consiglio d’istituto </a>
</h6>
<div class="collapseable"> <p><sup>1</sup> Il Consiglio d’istituto è composto da cinque o al massimo sette esperti in materia.</p>
<p><sup>2</sup> Il Consiglio federale nomina i membri del Consiglio d’istituto e ne designa il presidente; il mandato dura quattro anni. È rinnovabile due volte.</p>
<p><sup>3</sup> Il Consiglio federale può, per gravi motivi, revocare membri del Consiglio d’istituto.</p>
<p><sup>4</sup> I membri del Consiglio d’istituto adempiono i propri compiti e obblighi con ogni diligenza e tutelano in buona fede gli interessi dell’Istituto. Il Consiglio d’istituto prende i provvedimenti organizzativi necessari per tutelare gli interessi dell’Istituto e per evitare i conflitti d’interesse. </p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Indennità dei membri del Consiglio d’istituto </a>
</h6>
<div class="collapseable"> <p>Il Consiglio federale stabilisce l’ammontare dell’indennità corrisposta ai membri del Consiglio d’istituto. L’articolo 6<i>a</i> della legge del 24 marzo 2000<sup><a href="#fn-d6e285">4</a></sup> sul personale federale (LPers) è applicabile.</p>
<div class="footnotes"><p id="fn-d6e285"><sup>4</sup> <a href="https://fedlex.data.admin.ch/eli/cc/2001/123">RS <b>172.220.1</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Compiti del Consiglio d’istituto </a>
</h6>
<div class="collapseable"> <p>Il Consiglio d’istituto è il massimo organo direttivo dell’Istituto. Ha i seguenti compiti:</p>
<dl>
<dt>a. </dt>
<dd>provvede all’attuazione degli obiettivi strategici del Consiglio federale, al quale riferisce annualmente sul loro adempimento;</dd>
<dt>b. </dt>
<dd>emana il regolamento di organizzazione;</dd>
<dt>c. </dt>
<dd>emana, fatta salva l’approvazione del Consiglio federale, un regolamento del personale che disciplina la remunerazione, le prestazioni accessorie e le altre condizioni contrattuali;</dd>
<dt>d. </dt>
<dd>stipula il contratto di affiliazione alla Cassa pensioni della Confederazione (PUBLICA), fatta salva l’approvazione del Consiglio federale;</dd>
<dt>e. </dt>
<dd>stabilisce la composizione, la procedura di nomina e l’organizzazione del­l’organo paritetico per l’istituto di previdenza;</dd>
<dt>f. </dt>
<dd>richiede al Consiglio federale le indennità a carico della Confederazione;</dd>
<dt>g. </dt>
<dd>redige per ogni anno d’esercizio un rapporto di gestione composto dal conto annuale (conto economico, bilancio, allegato) e dal rapporto annuale, lo presenta per approvazione al Consiglio federale prima della pubblicazione e allo stesso tempo presenta una proposta sull’impiego di eventuali utili;</dd>
<dt>h. </dt>
<dd>approva il programma di ricerca e sviluppo, la pianificazione a medio ter­mine e il bilancio preventivo;</dd>
<dt>i. </dt>
<dd>decide, su proposta del direttore, in merito all’inizio, alla modifica e alla fine del rapporto di lavoro degli altri membri della direzione;</dd>
<dt>j. </dt>
<dd>sorveglia la direzione e provvede a un sistema di controllo interno e di gestione del rischio;</dd>
<dt>k. </dt>
<dd>decide l’utilizzazione delle riserve, fatto salvo l’articolo 20.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Composizione e nomina della direzione </a>
</h6>
<div class="collapseable"> <p><sup>1</sup> La direzione è composta dal direttore e da altri membri. È presieduta dal direttore.</p>
<p><sup>2</sup> Il Consiglio federale decide in merito all’inizio, alla modifica e alla fine del rapporto di lavoro del direttore.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Compiti della direzione </a>
</h6>
<div class="collapseable"> <p><sup>1</sup> La direzione è l’organo operativo. Ha in particolare i seguenti compiti:</p>
<dl>
<dt>a. </dt>
<dd>è responsabile della gestione dell’Istituto e riferisce regolarmente al Consiglio d’isti­tuto, senza indugio in caso di eventi eccezionali;</dd>
<dt>b. </dt>
<dd>prepara le basi per le decisioni del Consiglio d’istituto; </dd>
<dt>c. </dt>
<dd>emana le decisioni;</dd>
<dt>d. </dt>
<dd>rappresenta l’Istituto verso l’esterno;</dd>
<dt>e. </dt>
<dd>decide in merito all’inizio, alla modifica e alla fine del rapporto di lavoro del personale dell’Istituto, fatti salvi gli articoli 8 lettera i e 9 capoverso 2;</dd>
<dt>f. </dt>
<dd>svolge tutti i compiti che la presente legge non attribuisce ad un altro organo.</dd>
</dl>
<p><sup>2</sup> I dettagli sono disciplinati nel regolamento organizzativo.</p>
<p><sup>3</sup> Il direttore assiste alle sedute del Consiglio d’istituto con voto consultivo e può presentare proposte. All’occorrenza possono essere coinvolti anche altri collabora­tori dell’Isti­tuto.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Ufficio di revisione </a>
</h6>
<div class="collapseable"> <p><sup>1</sup> Il Consiglio federale nomina l’Ufficio di revisione. Può revocarlo.</p>
<p><sup>2</sup> La revisione è retta per analogia dalle disposizioni del diritto della società anonima (art. 727 segg. del Codice delle obbligazioni<sup><a href="#fn-d6e443">5</a></sup>).</p>
<p><sup>3</sup> L’ufficio di revisione riferisce al Consiglio d’istituto e al Consiglio federale sul risultato della sua verifica. Il Consiglio federale può incaricare l’Ufficio di revisione di accertare determinati fatti.</p>
<div class="footnotes"><p id="fn-d6e443"><sup>5</sup> <a href="https://fedlex.data.admin.ch/eli/cc/27/317_321_377">RS<b> 220</b></a></p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Diritto del personale </a>
</h6>
<div class="collapseable"> <p><sup>1</sup> La direzione e il rimanente personale sottostanno alla LPers<sup><a href="#fn-d6e468">6</a></sup>. </p>
<p><sup>2</sup> L’Istituto è un datore di lavoro ai sensi dell’articolo 3 capoverso 2 LPers.</p>
<div class="footnotes"><p id="fn-d6e468"><sup>6</sup> <a href="https://fedlex.data.admin.ch/eli/cc/2001/123">RS<b> 172.220.1</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Cassa pensioni </a>
</h6>
<div class="collapseable"> <p><sup>1</sup> La direzione e il rimanente personale sono assicurati presso PUBLICA secondo gli articoli 32<i>a</i>–32<i>m</i> LPers<sup><a href="#fn-d6e499">7</a></sup>.</p>
<p><sup>2</sup> L’Istituto è un datore di lavoro ai sensi dell’articolo 32<i>b</i> capoverso 2 LPers.</p>
<div class="footnotes"><p id="fn-d6e499"><sup>7</sup> <a href="https://fedlex.data.admin.ch/eli/cc/2001/123">RS<b> 172.220.1</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Finanze </a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Finanziamento </a>
</h6>
<div class="collapseable"> <p>L’Istituto finanzia le proprie attività mediante: </p>
<dl>
<dt>a. </dt>
<dd>emolumenti;</dd>
<dt>b. </dt>
<dd>indennità della Confederazione;</dd>
<dt>c. </dt>
<dd>mezzi di terzi.</dd>
</dl>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Emolumenti </a>
</h6>
<div class="collapseable"> <p>L’Istituto riscuote emolumenti per le sue decisioni e prestazioni.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Indennità della Confederazione </a>
</h6>
<div class="collapseable"> <p>La Confederazione accorda annualmente all’Istituto indennità per i compiti di cui all’articolo 3 capoverso 2 lettere a–h e capoversi 3–5.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Mezzi di terzi </a>
</h6>
<div class="collapseable"> <p><sup>1</sup> L’Istituto può accettare mezzi da parte di terzi per quanto compatibile con la sua autonomia, i suoi compiti e obiettivi.</p>
<p><sup>2</sup> L’Istituto si procura mezzi provenienti da terzi in particolare mediante:</p>
<dl>
<dt>a. </dt>
<dd>entrate risultanti dalle prestazioni commerciali di cui all’articolo 25; </dd>
<dt>b. </dt>
<dd>contributi dai programmi di ricerca.</dd>
</dl>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Tesoreria </a>
</h6>
<div class="collapseable"> <p><sup>1</sup> L’Amministrazione federale delle finanze (AFF) gestisce le liquidità dell’Istituto nell’ambito della sua tesoreria centrale.</p>
<p><sup>2</sup> Essa concede all’Istituto prestiti a condizioni di mercato per garantirne la solvibi­lità necessaria allo svolgimento dei suoi compiti.</p>
<p><sup>3</sup> I dettagli sono disciplinati in una convenzione tra l’Istituto e l’AFF.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Presentazione dei conti </a>
</h6>
<div class="collapseable"> <p><sup>1</sup> La presentazione dei conti ha lo scopo di esporre in modo completo la situazione reale inerente al patrimonio, alle finanze e ai ricavi dell’Istituto.</p>
<p><sup>2</sup> La presentazione dei conti è retta dai principi dell’essenzialità, della completezza, della comprensibilità, della chiarezza, della continuità e dell’espressione al lordo e si fonda su norme generalmente riconosciute.</p>
<p><sup>3</sup> Le norme di iscrizione a bilancio e di valutazione derivanti dai principi contabili vanno espressamente indicate nell’allegato al conto annuale.</p>
<p><sup>4</sup> La contabilità d’esercizio deve essere impostata in modo da poter documentare spese e ricavi delle singole prestazioni.</p>
<p><sup>5</sup> Il Consiglio federale può emanare disposizioni per la presentazione dei conti dell’Istituto.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Riserve </a>
</h6>
<div class="collapseable"> <p>Il Consiglio federale può decidere la costituzione di riserve per il finanziamento di investimenti futuri.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Imposte </a>
</h6>
<div class="collapseable"> <p>L’Istituto è esente da qualsiasi imposizione fiscale da parte della Confederazione, dei Cantoni e dei Comuni per le sue prestazioni di carattere non commerciale. È fatto salvo il diritto federale concernente:</p>
<dl>
<dt>a. </dt>
<dd>l’imposta sul valore aggiunto;</dd>
<dt>b. </dt>
<dd>l’imposta preventiva.</dd>
</dl>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Immobili </a>
</h6>
<div class="collapseable"> <p><sup>1</sup> La Confederazione concede all’Istituto l’usufrutto degli immobili che utilizza. Gli immobili rimangono di proprietà della Confederazione che provvede alla loro manutenzione.</p>
<p><sup>2</sup> La Confederazione fattura all’Istituto un’indennità adeguata per l’utilizzo degli immobili.</p>
<p><sup>3</sup> La costituzione dell’usufrutto e i dettagli relativi all’utilizzo degli immobili sono disciplinati in un contratto di diritto pubblico tra la Confederazione e l’Istituto.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Tutela degli interessi della Confederazione </a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Obiettivi strategici </a>
</h6>
<div class="collapseable"> <p>Il Consiglio federale fissa ogni quattro anni in modo vincolante gli obiettivi strate­gici dell’Istituto. Provvede affinché il Consiglio d’istituto sia previamente sentito.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Vigilanza </a>
</h6>
<div class="collapseable"> <p><sup>1</sup> L’Istituto sottostà alla vigilanza del Consiglio federale.</p>
<p><sup>2</sup> Il Consiglio federale esercita la sua funzione di vigilanza e di controllo in parti­colare:</p>
<dl>
<dt>a. </dt>
<dd>nominando e revocando il presidente e gli altri membri del Consiglio d’istituto;</dd>
<dt>b. </dt>
<dd>decidendo in merito all’inizio, alla modifica e alla fine del rapporto di lavoro del direttore;</dd>
<dt>c. </dt>
<dd>nominando e revocando l’ufficio di revisione;</dd>
<dt>d. </dt>
<dd>approvando l’ordinanza sul personale e il contratto di affiliazione a PUBLICA;</dd>
<dt>e. </dt>
<dd>approvando il rapporto di gestione e decidendo in merito all’impiego di eventuali utili;</dd>
<dt>f. </dt>
<dd>dando il discarico al Consiglio d’istituto;</dd>
<dt>g. </dt>
<dd>verificando annualmente il raggiungimento degli obiettivi strategici.</dd>
</dl>
<p><sup>3</sup> Il Consiglio federale ha il diritto di visionare i documenti commerciali e di informarsi sull’attività dell’Istituto.</p>
<p><sup>4</sup> Sono fatte salve le attribuzioni legali del Controllo federale delle finanze e l’alta vigilanza del Parlamento.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Prestazioni commerciali </a>
</h1>
<div class="collapseable"><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> </a>
</h6>
<div class="collapseable">
<p><sup>1</sup> L’Istituto può fornire prestazioni commerciali a terzi se queste:</p>
<dl>
<dt>a. </dt>
<dd>sono strettamente correlate ai compiti principali;</dd>
<dt>b. </dt>
<dd>non pregiudicano l’adempimento dei compiti principali; e</dd>
<dt>c. </dt>
<dd>non richiedono considerevoli risorse materiali e di personale supplementari.</dd>
</dl>
<p><sup>2</sup> Esso può in particolare:</p>
<dl>
<dt>a. </dt>
<dd>fornire consulenze e perizie;</dd>
<dt>b. </dt>
<dd>mettere a disposizione di terzi strumenti di misurazione, edifici o immobili, o conferire loro diritti sugli stessi.</dd>
</dl>
<p><sup>3</sup> Per le sue prestazioni commerciali l’Istituto deve fissare prezzi che consentano almeno di coprire i costi e impostare la contabilità aziendale in modo da poter documentare spese e ricavi delle singole prestazioni. Il sovvenzionamento trasver­sale delle prestazioni commerciali non è consentito. </p>
<p><sup>4</sup> Per quanto riguarda le prestazioni commerciali, l’Istituto sottostà alle stesse norme applicabili agli offerenti privati.</p>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali </a>
</h1>
<div class="collapseable">
<article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Modifica del diritto vigente </a>
</h6>
<div class="collapseable"> <p>Le leggi federali qui appresso sono modificate come segue:</p>
<p>...<sup><a href="#fn-d6e833">8</a></sup></p>
<div class="footnotes"><p id="fn-d6e833"><sup>8</sup> Le modifiche possono essere consultate alla RU <b>201</b><b>1</b> 6515.</p></div>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Trasferimento di diritti e obblighi </a>
</h6>
<div class="collapseable"> <p><sup>1</sup> Il Consiglio federale determina il momento in cui l’Istituto acquisisce la persona­lità giuridica. A partire da tale momento l’Istituto subentra all’Ufficio federale di metrologia; subentra nei rapporti giuridici in vigore fino a quel momento e, se necessario, li ridefinisce.</p>
<p><sup>2</sup> Il Consiglio federale specifica i diritti, gli obblighi e i valori trasferiti all’Istituto e approva il relativo inventario. Determina il momento in cui il trasferimento ha efficacia giuridica e approva il bilancio d’apertura.</p>
<p><sup>3</sup> Il Consiglio federale prende tutte le ulteriori misure necessarie al trasferimento, emana le disposizioni del caso e adotta le relative decisioni. Può segnatamente mettere a disposizione dell’Istituto i crediti e le prestazioni preventivati per l’Ufficio federale di metrologia nel bilancio della Confederazione se all’entrata in vigore della presente legge non sono ancora disponibili i mezzi necessari all’adempimento dei compiti dell’Istituto.</p>
<p><sup>4</sup> Le iscrizioni nel registro fondiario, nel registro di commercio e in altri registri pubblici in relazione alla costituzione dell’Istituto sono esenti da tasse e imposte .</p>
<p><sup>5</sup> L’AFF può concedere all’Istituto prestiti per la sua costituzione conformemente all’articolo 18 capoverso 2.</p>
<p><sup>6</sup> Le disposizioni della legge del 3 ottobre 2003<sup><a href="#fn-d6e874">9</a></sup> sulle fusioni non sono applicabili alla costituzione dell’Istituto.</p>
<div class="footnotes"><p id="fn-d6e874"><sup>9</sup> <a href="https://fedlex.data.admin.ch/eli/cc/2004/320">RS <b>221.301</b></a></p></div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Trasferimento dei rapporti di lavoro </a>
</h6>
<div class="collapseable"> <p><sup>1</sup> Dal momento in cui l’Istituto acquisisce la personalità giuridica, i rapporti di lavoro del personale dell’Ufficio federale di metrologia sono trasferiti all’Istituto e sottostanno al diritto in materia di personale di quest’ultimo. È fatta salva la nomina dei membri della direzione (art. 8 lett. i e 9 cpv. 2).</p>
<p><sup>2</sup> Non sussiste alcun diritto a mantenere la funzione, l’ambito di attività o l’unità organizzativa. Sussiste invece il diritto al mantenimento dell’attuale stipendio per un periodo di un anno, a condizione che sussista un rapporto di lavoro e non sia prevista una riduzione dello stipendio sulla base della valutazione del personale.</p>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Datore di lavoro competente </a>
</h6>
<div class="collapseable"> <p><sup>1</sup> L’Istituto è il datore di lavoro competente per i beneficiari di rendite:</p>
<dl>
<dt>a. </dt>
<dd>che dipendono dall’Ufficio federale di metrologia; e</dd>
<dt>b. </dt>
<dd>la cui rendita di vecchiaia, d’invalidità o per superstiti della previdenza professionale versata da PUBLICA abbia iniziato a decorrere prima dell’entrata in vigore della presente legge.</dd>
</dl>
<p><sup>2</sup> L’Istituto è il datore di lavoro competente anche se la rendita d’invalidità inizia a decorrere dopo l’entrata in vigore della presente legge, ma l’incapacità al lavoro all’origine della stessa è sopravvenuta prima dell’entrata in vigore della legge.</p>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore<sup><a href="#fn-d6e944">10</a></sup>:  1<sup>°</sup> gennaio 2013<br>Art. 5‒13, 18 cpv. 3, 19, 22 cpv. 3, 23, 24 e 27: 1<sup>°</sup> gennaio 2012.</p>
<p></p>
<div class="footnotes"><p id="fn-d6e944"><sup>10</sup> DCF del 16 dic. 2011</p></div>
</div></article>
</div></section></main>
</div></body>
</html>
