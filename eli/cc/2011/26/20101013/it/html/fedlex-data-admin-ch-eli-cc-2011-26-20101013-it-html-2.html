<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.362.380.043 --><p class="srnummer ">0.362.380.043 </p>
<p class="ref "> RU <b>2011</b> 181; FF <b>2010</b> 51</p>
<h1 class="erlasstitel botschafttitel ">Scambio di note del 30 giugno 2008<br>tra la Svizzera e la Comunità europea concernente il recepimento <br>del regolamento (CE) n. 380/2008 che modifica il regolamento (CE) <br>n. 1030/2002 che istituisce un modello uniforme per i permessi di <br>soggiorno rilasciati a cittadini di paesi terzi</h1>
<h2 class="erlasskurztitel ">(Sviluppo dell’acquis di Schengen)</h2>
<p class="erlasssubtitel ">Approvato dall’Assemblea federale il 18 giugno 2010<sup><a href="#fn-d7e28" id="fnbck-d7e28">1</a></sup> <br>Entrato in vigore per la Svizzera il 13 ottobre 2010</p>
<p class="erlassdatum "> (Stato 13  ottobre 2010)</p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> Art. 1 cpv. 1 del DF del 18 giu. 2010 (<a href="https://fedlex.data.admin.ch/eli/oc/2011/25" target="_blank">RU <b>2011</b> 175</a>).</p></div>
</div>
<div id="preamble">
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e47" id="fnbck-d7e47">2</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Missione della Svizzera <br>presso l’Unione europea</p></td>
<td><p class="man-template-tab-krpr ">Bruxelles, 30 giugno 2008</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Segretariato generale del Consiglio dell’Unione europea<br>Direzione generale H <br>Giustizia e affari interni</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Bruxelles</p></td>
</tr>
</table></div>
<p class="absatz ">La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 21 maggio 2008, emessa in virtù dell’articolo 7 paragrafo 2 lettera a primo periodo dell’Accordo tra la Confederazione svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d7e86" id="fnbck-d7e86">3</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p class="absatz ">«Conformemente all’articolo 7 paragrafo 2 lettera a primo periodo in combinazione con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl class="man-template-absatz-struktur-1">
<dt></dt>
<dd>Adozione nelle lingue ufficiali del regolamento del Consiglio che modifica il regolamento (CE) n. 1030/2002 che istituisce un modello uniforme per i permessi di soggiorno rilasciati a cittadini di Paesi terzi</dd>
<dt></dt>
<dd>Documenti del Consiglio:</dd>
</dl>
<p></p>
<div class="table"><table border="1">
<tr>
<td><p class="man-template-tab-krpr "></p></td>
<td><p class="man-template-tab-krpr ">13602/1/07</p></td>
<td><p class="man-template-tab-krpr ">REV 1 VISA 305 COMIX 845</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">13502/2/07</p></td>
<td><p class="man-template-tab-krpr ">REV 2 VISA 303 COMIX 838</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr ">+ REV 3 (mt)</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
<td><p class="man-template-tab-krpr ">+ REV 4 (pt)</p></td>
</tr>
</table></div>
<dl class="man-template-absatz-struktur-1">
<dt></dt>
<dd>Data d’approvazione: 18 aprile 2008»<sup><a href="#fn-d7e148" id="fnbck-d7e148">4</a></sup>
</dd>
</dl>
<p class="absatz ">Conformemente all’articolo 7 paragrafo 2 lettera a secondo periodo dell’Accordo di associazione e fatto salvo l’adempimento dei requisiti costituzionali della Svizzera, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p class="absatz ">Conformemente all’articolo 7 paragrafo 2 lettera b dell’Accordo di associazione, la Svizzera informerà immediatamente il Segretariato generale del Consiglio dell’Unione europea dell’adempimento dei propri requisiti costituzionali.</p>
<p class="absatz ">Conformemente all’articolo 7 paragrafo 3 dell’Accordo di associazione, la notifica del Consiglio del 21 maggio 2008 e la presente nota di risposta instaurano diritti e obblighi tra la Svizzera e la Comunità europea e costituiscono pertanto un accordo tra la Svizzera e la Comunità europea.</p>
<p class="absatz ">Il presente accordo entrerà in vigore alla data della notifica da parte della Svizzera dell’adempimento dei propri requisiti costituzionali. Può essere denunciato alle condizioni di cui agli articoli 7 e 17 dell’Accordo di associazione.</p>
<p class="absatz ">Una copia della presente nota è trasmessa alla Commissione delle Comunità europee, Segretariato generale, SG.A.3, Bruxelles.</p>
<p class="absatz ">La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<div class="footnotes">
<p id="fn-d7e47"><sup><a href="#fnbck-d7e47">2</a></sup><sup></sup> Traduzione dal testo originale inglese.</p>
<p id="fn-d7e86"><sup><a href="#fnbck-d7e86">3</a></sup><sup></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d7e148"><sup><a href="#fnbck-d7e148">4</a></sup><sup></sup> Regolamento (CE) n. 380/2008 del Consiglio, del 18 aprile 2008, che modifica il regolamento (CE) n. 1030/2002 che istituisce un modello uniforme per i permessi di soggiorno rilasciati a cittadini di paesi terzi, GU L 115 del 29.4.2008, pag. 1.</p>
</div>
</div>
</div></body>
</html>
