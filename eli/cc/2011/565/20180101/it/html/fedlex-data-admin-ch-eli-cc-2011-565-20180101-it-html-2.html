<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--745.2--><p class="srnummer ">745.2</p>
<h1 class="erlasstitel botschafttitel ">Legge federale<br>sugli organi di sicurezza delle imprese <br>di trasporto pubblico</h1>
<h2 class="erlasskurztitel ">(LFSI)</h2>
<p class="erlassdatum ">del 18 giugno 2010 (Stato 1° gennaio 2018) (Stato 1° gennaio 2018)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visti gli articoli 57 capoverso 2, 87 e 92 della Costituzione federale<sup><a href="#fn-d7e23" id="fnbck-d7e23">1</a></sup>;<br>visto il rapporto della Commissione dei trasporti e delle telecomunicazioni <br>del Consiglio nazionale del 3 novembre 2009<sup><a href="#fn-d7e36" id="fnbck-d7e36">2</a></sup>; <br>visto il parere del Consiglio federale del 27 gennaio 2010<sup><a href="#fn-d7e49" id="fnbck-d7e49">3</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/fga/2010/156" target="_blank">FF <b>2010</b> 793</a></p>
<p id="fn-d7e49"><sup><a href="#fnbck-d7e49">3</a></sup><sup></sup> <a href="https://fedlex.data.admin.ch/eli/fga/2010/158" target="_blank">FF <b>2010</b> 817</a></p>
</div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz "><sup>1</sup> La presente legge disciplina i compiti e i poteri degli organi di sicurezza delle imprese di trasporto pubblico.</p>
<p class="absatz "><sup>2</sup> Sono imprese di trasporto ai sensi della presente legge:</p>
<dl>
<dt>a. </dt>
<dd>le imprese ferroviarie titolari di una concessione secondo l’articolo 5 o di un’autorizzazione secondo l’articolo 9 della legge federale del 20 dicembre 1957<sup><a href="#fn-d7e79" id="fnbck-d7e79">4</a></sup> sulle ferrovie;</dd>
<dt>b. </dt>
<dd>le imprese ferroviarie, di trasporto a fune, filoviarie, di autobus e di navigazione titolari di una concessione secondo l’articolo 6 della legge del 20 marzo 2009<sup><a href="#fn-d7e92" id="fnbck-d7e92">5</a></sup> sul trasporto di viaggiatori.</dd>
</dl>
<div class="footnotes">
<p id="fn-d7e79"><sup><a href="#fnbck-d7e79">4</a></sup><sup></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
<p id="fn-d7e92"><sup><a href="#fnbck-d7e92">5</a></sup><sup></sup> <a href="https://fedlex.data.admin.ch/eli/cc/2009/680" target="_blank">RS <b>745.1</b></a></p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organi di sicurezza</a>
</h6>
<div class="collapseable">
<p class="absatz "><sup>1</sup> Per quanto sia necessario per proteggere i viaggiatori, gli impiegati, le merci trasportate, l’infrastruttura e i veicoli e per garantire un esercizio regolare, le imprese di trasporto dispongono di organi di sicurezza.</p>
<p class="absatz "><sup>2</sup> Gli organi di sicurezza sono di due tipi: il servizio di sicurezza e la polizia dei trasporti.</p>
<p class="absatz "><sup>3</sup> La polizia dei trasporti si distingue dal servizio di sicurezza per:</p>
<dl>
<dt>a. </dt>
<dd>i compiti aggiuntivi (art. 3 cpv. 2); </dd>
<dt>b. </dt>
<dd>i poteri aggiuntivi (art. 4 cpv. 2);</dd>
<dt>c. </dt>
<dd>l’obbligo di prestare giuramento (cpv. 5); e</dd>
<dt>d. </dt>
<dd>l’obbligo di portare l’uniforme (cpv. 6).</dd>
</dl>
<p class="absatz "><sup>4</sup> Le imprese di trasporto impiegano gli organi di sicurezza in funzione della situazione di pericolo.</p>
<p class="absatz "><sup>5</sup> Il personale della polizia dei trasporti deve prestare giuramento.<sup><a href="#fn-d7e135" id="fnbck-d7e135">6</a></sup></p>
<p class="absatz "><sup>6</sup> Di norma, la polizia dei trasporti presta servizio in uniforme.</p>
<p class="absatz "><sup>7</sup> Il Consiglio federale disciplina la formazione e il perfezionamento, l’equipaggiamento e l’armamento degli organi di sicurezza.</p>
<div class="footnotes"><p id="fn-d7e135"><sup><a href="#fnbck-d7e135">6</a></sup><sup></sup> Rettificato dalla Commissione di redazione dell’AF (art. 58 cpv. 1 LParl; <a href="https://fedlex.data.admin.ch/eli/cc/2003/510" target="_blank">RS <b>171.10</b></a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Compiti degli organi di sicurezza</a>
</h6>
<div class="collapseable">
<p class="absatz "><sup>1</sup> Gli organi di sicurezza:</p>
<dl>
<dt>a. </dt>
<dd>provvedono affinché le prescrizioni sui trasporti e sull’uso siano rispettate; e</dd>
<dt>b. </dt>
<dd>assistono i servizi competenti nel perseguimento delle infrazioni alle disposizioni penali federali che possono ripercuotersi sulla sicurezza dei viaggiatori, degli impiegati, delle merci trasportate, dell’infrastruttura o dei veicoli o sull’esercizio regolare.</dd>
</dl>
<p class="absatz "><sup>2</sup> Per quanto il suo piano di servizio lo permetta, la polizia dei trasporti assiste in seconda priorità i servizi competenti che ne fanno richiesta nel perseguimento di altre infrazioni alle disposizioni penali federali.</p>
<p class="absatz "><sup>3</sup> Le imprese di trasporto che dispongono di una polizia dei trasporti possono assumere compiti di polizia aerea su mandato dell’Ufficio federale di polizia. In tal caso l’impiego del personale è disciplinato dalle prescrizioni in materia di diritto aeronautico. La responsabilità è disciplinata dagli articoli 1–18 della legge del 14 marzo 1958<sup><a href="#fn-d7e172" id="fnbck-d7e172">7</a></sup> sulla responsabilità.<sup><a href="#fn-d7e181" id="fnbck-d7e181">8</a></sup></p>
<div class="footnotes">
<p id="fn-d7e172"><sup><a href="#fnbck-d7e172">7</a></sup><sup></sup> <a href="https://fedlex.data.admin.ch/eli/cc/1958/1413_1483_1489" target="_blank">RS <b>170.32</b></a></p>
<p id="fn-d7e181"><sup><a href="#fnbck-d7e181">8</a></sup><sup></sup> Introdotto dal n. 3 dell’all. alla LF del 16 giu. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/605" target="_blank">RU <b>2017</b> 5607</a>; <a href="https://fedlex.data.admin.ch/eli/fga/2016/1536" target="_blank">FF <b>2016</b> 6401</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Poteri degli organi di sicurezza</a>
</h6>
<div class="collapseable">
<p class="absatz "><sup>1</sup> Il servizio di sicurezza e la polizia dei trasporti possono:</p>
<dl>
<dt>a. </dt>
<dd>interrogare persone e controllare i documenti di legittimazione; </dd>
<dt>b. </dt>
<dd>fermare, controllare e allontanare chi si comporta in modo contrario alle prescrizioni;</dd>
<dt>c. </dt>
<dd>esigere che chi si comporta in modo contrario alle prescrizioni presti garanzia.</dd>
</dl>
<p class="absatz "><sup>2</sup> La polizia dei trasporti può inoltre:</p>
<dl>
<dt>a. </dt>
<dd>arrestare provvisoriamente le persone fermate;</dd>
<dt>b. </dt>
<dd>sequestrare oggetti.</dd>
</dl>
<p class="absatz "><sup>3</sup> Gli oggetti sequestrati e le persone arrestate provvisoriamente devono essere quanto prima consegnati alla polizia.</p>
<p class="absatz "><sup>4</sup> La persona che fa uso illecito di una prestazione di trasporto può essere arrestata provvisoriamente soltanto se non può legittimare la propria identità e non presta la garanzia richiesta.</p>
<p class="absatz "><sup>5</sup> La coercizione di polizia può essere applicata soltanto nella misura in cui sia necessaria per eseguire un fermo, un controllo, un allontanamento o un arresto provvisorio. Se una persona viene arrestata provvisoriamente e consegnata alla polizia perché ha commesso un crimine o un delitto, è ammesso l’uso di manette o lacci. </p>
<p class="absatz "><sup>6</sup> La legge del 20 marzo 2008<sup><a href="#fn-d7e237" id="fnbck-d7e237">9</a></sup> sulla coercizione si applica per quanto la presente legge preveda l’applicazione della coercizione di polizia o di misure di polizia.</p>
<div class="footnotes"><p id="fn-d7e237"><sup><a href="#fnbck-d7e237">9</a></sup><sup></sup> <a href="https://fedlex.data.admin.ch/eli/cc/2008/759" target="_blank">RS <b>364</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Organizzazione</a>
</h6>
<div class="collapseable">
<p class="absatz "><sup>1</sup> Le imprese di trasporto possono istituire organi di sicurezza comuni nell’ambito di accordi d’esercizio.</p>
<p class="absatz "><sup>2</sup> L’impresa di trasporto che dispone di una polizia dei trasporti offre le sue prestazioni anche alle altre imprese di trasporto a condizioni comparabili. L’Ufficio federale dei trasporti decide in caso di controversie sull’ammontare dei costi.</p>
<p class="absatz "><sup>3</sup> Con l’autorizzazione dell’Ufficio federale dei trasporti, le imprese di trasporto possono affidare i compiti del servizio di sicurezza a un’organizzazione privata con sede in Svizzera e maggioritariamente di proprietà svizzera. L’autorizzazione è concessa se l’organizzazione privata si fa garante del rispetto delle prescrizioni determinanti. Le imprese di trasporto rimangono responsabili del regolare adempimento dei compiti delegati. </p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Trattamento dei dati</a>
</h6>
<div class="collapseable">
<p class="absatz "><sup>1</sup> Per adempiere i loro compiti gli organi di sicurezza possono trattare i seguenti dati:</p>
<dl>
<dt>a. </dt>
<dd>indicazioni per accertare l’identità di una persona;</dd>
<dt>b. </dt>
<dd>indicazioni sulle infrazioni di una persona alle prescrizioni per la protezione dei viaggiatori, degli impiegati, delle merci trasportate, dell’infrastruttura e dei veicoli e alle prescrizioni volte a garantire un esercizio regolare dell’impresa di trasporto.</dd>
</dl>
<p class="absatz "><sup>2</sup> Se i compiti del servizio di sicurezza sono affidati a un’organizzazione privata in virtù dell’articolo 5 capoverso 3, i sistemi di trattamento dei dati devono essere separati fisicamente e logicamente dagli altri sistemi di trattamento dei dati di tale organizzazione.</p>
<p class="absatz "><sup>3</sup> Per il rimanente si applicano le disposizioni della legge federale del 19 giugno 1992<sup><a href="#fn-d7e283" id="fnbck-d7e283">10</a></sup> sulla protezione dei dati, in particolare gli articoli 16–25<sup>bis</sup> e 27.</p>
<div class="footnotes"><p id="fn-d7e283"><sup><a href="#fnbck-d7e283">10</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Collaborazione con le autorità di polizia</a>
</h6>
<div class="collapseable">
<p class="absatz "><sup>1</sup> Le autorità di polizia possono comunicare dati personali alla polizia dei trasporti se la comunicazione è nell’interesse della persona in questione e quest’ultima vi ha acconsentito o se le circostanze permettono di presumerne il consenso.</p>
<p class="absatz "><sup>2</sup> Per evitare un grave pericolo immediato, le autorità di polizia possono comunicare dati personali alla polizia dei trasporti anche senza il consenso dell’interessato.</p>
<p class="absatz "><sup>2bis</sup> Le autorità di polizia comunicano dati personali alla polizia dei trasporti se la persona in questione è tenuta a rendere nota la propria identità.<sup><a href="#fn-d7e309" id="fnbck-d7e309">11</a></sup></p>
<p class="absatz "><sup>3</sup> Su richiesta, le autorità di polizia comunicano alla polizia dei trasporti se una persona deve essere loro consegnata.</p>
<p class="absatz "><sup>4</sup> Se chiedono la collaborazione degli organi di sicurezza, le autorità di polizia comunicano loro tutte le informazioni necessarie.</p>
<p class="absatz "><sup>5</sup> Gli organi di sicurezza trasmettono alle competenti autorità di polizia federali e cantonali tutte le indicazioni relative a reati.</p>
<p class="absatz "><sup>6</sup> Il Consiglio federale disciplina i dettagli della collaborazione.</p>
<div class="footnotes"><p id="fn-d7e309"><sup><a href="#fnbck-d7e309">11</a></sup><sup></sup> Introdotto dal n. 5 dell’all. alla LF del 26 set. 2014, in vigore dal 1° gen. 2016  (<a href="https://fedlex.data.admin.ch/eli/oc/2015/598" target="_blank">RU <b>2015 </b>3205</a>; <a href="https://fedlex.data.admin.ch/eli/fga/2013/1358" target="_blank">FF <b>2013 </b>6175</a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Vigilanza</a>
</h6>
<div class="collapseable"><p class="absatz ">L’Ufficio federale dei trasporti è l’autorità di vigilanza sugli organi di sicurezza.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Disobbedienza</a>
</h6>
<div class="collapseable">
<p class="absatz "><sup>1</sup> Chi contravviene agli ordini del personale incaricato di garantire la sicurezza e riconoscibile come tale è punito con la multa fino a 10 000 franchi.</p>
<p class="absatz "><sup>2</sup> Il perseguimento e il giudizio di tali infrazioni competono ai Cantoni.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Perseguimento d’ufficio</a>
</h6>
<div class="collapseable">
<p class="absatz ">I reati previsti dal Codice penale<sup><a href="#fn-d7e364" id="fnbck-d7e364">12</a></sup> sono perseguiti d’ufficio se sono commessi contro il personale in servizio incaricato di garantire la sicurezza.</p>
<div class="footnotes"><p id="fn-d7e364"><sup><a href="#fnbck-d7e364">12</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione e modifica del diritto vigente</a>
</h6>
<div class="collapseable">
<p class="absatz "><sup>1</sup> La legge federale del 18 febbraio 1878<sup><a href="#fn-d7e382" id="fnbck-d7e382">13</a></sup> sulla polizia delle strade ferrate è abrogata.</p>
<p class="absatz "><sup>2</sup> …<sup><a href="#fn-d7e408" id="fnbck-d7e408">14</a></sup></p>
<div class="footnotes">
<p id="fn-d7e382"><sup><a href="#fnbck-d7e382">13</a></sup><sup></sup> [CS <b>7</b> 27; <a href="https://fedlex.data.admin.ch/eli/oc/1958/335_341_347" target="_blank">RU <b>1958</b> 347 </a>art. 96 cpv. 1 n. 8, cpv. 3, <b></b><a href="https://fedlex.data.admin.ch/eli/oc/1986/1974_1974_1974" target="_blank"><b>1986</b> 1974 </a>art. 53 n. 5, <b></b><a href="https://fedlex.data.admin.ch/eli/oc/2010/267" target="_blank"><b>2010</b> 1881  </a>all. 1 n. II 23]</p>
<p id="fn-d7e408"><sup><a href="#fnbck-d7e408">14</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2011/565" target="_blank">RU<b> 2011</b> 3961</a>.</p>
</div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° ottobre 2011<sup><a href="#fn-d7e433" id="fnbck-d7e433">15</a></sup></p>
<p class="abstand1seite "></p>
<div class="footnotes"><p id="fn-d7e433"><sup><a href="#fnbck-d7e433">15</a></sup><sup></sup> DCF del 17 ago. 2011.</p></div>
</div></article></main>
</div></body>
</html>
