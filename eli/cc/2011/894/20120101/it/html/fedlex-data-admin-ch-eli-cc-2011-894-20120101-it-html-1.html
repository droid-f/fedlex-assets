<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-894-20120101-it-docx</title>
</head>
<body><div id="lawcontent">
<div id="preface">
<!--173.413.3 --><p class="srnummer ">173.413.3 </p>
<h1 class="erlasstitel botschafttitel ">Regolamento<br>sulle tasse amministrative del Tribunale federale<br>dei brevetti</h1>
<h2 class="erlasskurztitel ">(TA-TFB)</h2>
<p>del 28 settembre 2011 (Stato 1° gennaio 2012)</p>
</div>
<div id="preamble">
<p>Il Tribunale federale dei brevetti,</p>
<p>visto l’articolo 20 capoverso 3 lettera a della legge del 20 marzo 2009<sup><a href="#fn-d6e23" id="fnbck-d6e23">1</a></sup><br>sul Tribunale federale dei brevetti (LTFB),</p>
<p>adotta il seguente regolamento:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2010/72" target="_blank">RS <b>173.41</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"> <p><sup>1</sup> Il Tribunale federale dei brevetti preleva tasse per prestazioni particolari della cancelleria e conteggia i disborsi.</p>
<p><sup>2</sup> Sono fatte salve le spese giudiziarie prelevate per le procedure dinanzi al Tribunale federale dei brevetti secondo il regolamento del 28 settembre 2011<sup><a href="#fn-d6e48" id="fnbck-d6e48">2</a></sup> sulle spese giudiziarie presso il Tribunale federale dei brevetti.</p>
<div class="footnotes"><p id="fn-d6e48"><sup><a href="#fnbck-d6e48">2</a></sup> <a href="https://fedlex.data.admin.ch/eli/cc/2011/893" target="_blank">RS <b>173.413.2</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Assoggettamento alla tassa</a>
</h6>
<div class="collapseable"> <p><sup>1</sup> Chiunque richiede una prestazione ai sensi del presente regolamento è tenuto a pagare una tassa e ad assumersi i disborsi che ne derivano. Sono fatte salve le disposizioni derogatorie contemplate dal diritto federale.</p>
<p><sup>2</sup> Se la tassa è dovuta da più persone, queste ne rispondono solidalmente.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esenzione</a>
</h6>
<div class="collapseable"> <p><sup>1</sup> Le autorità e le istituzioni della Confederazione, dei Cantoni e dei Comuni possono essere esentate dal pagamento delle tasse quando chiedono la prestazione per il loro uso proprio e accordano la reciprocità.</p>
<p><sup>2</sup> I giornalisti sono esenti da tasse per le prestazioni chieste nell’ambito della cronaca giudiziaria del Tribunale federale dei brevetti. </p>
<p><sup>3</sup> Si può rinunciare a percepire la tassa per prestazioni a favore di istituzioni senza scopo di lucro.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Calcolo delle tasse</a>
</h6>
<div class="collapseable"> <p><sup>1</sup> Sono prelevate le seguenti tasse:</p>
<p></p>
<div class="table"><table border="1">
<tr>
<td><dl>
<dt>a. </dt>
<dd>riproduzione di documenti:</dd>
</dl></td>
<td><p class=" man-text-align-left ">per fotocopie formato A4: 50 centesimi per pagina, per fotocopie A3: 1 franco per pagina;</p></td>
</tr>
<tr>
<td><dl>
<dt>b. </dt>
<dd>altre riproduzioni:</dd>
</dl></td>
<td><p class=" man-text-align-left ">in base al costo effettivo;</p></td>
</tr>
<tr>
<td><dl>
<dt>c. </dt>
<dd>ricerche effettuate negli atti di una causa liquidata e che eccedono la determinazione dei documenti archiviati e la concessione della consultazione presso il Tribunale federale dei brevetti:</dd>
</dl></td>
<td><p class=" man-text-align-left ">50 franchi per ogni mezz’ora di lavoro iniziata; la tassa può essere prelevata interamente o in parte anche laddove la determinazione dei documenti archiviati o la concessione della consultazione richiedano un dispendio di tempo fuori dell’ordinario;</p></td>
</tr>
<tr>
<td><dl>
<dt>d. </dt>
<dd>altre ricerche, compilazioni, esami particolari e simili:</dd>
</dl></td>
<td><p class=" man-text-align-left ">60 franchi per ogni mezz’ora di lavoro iniziata;</p></td>
</tr>
<tr>
<td><dl>
<dt>e. </dt>
<dd>consegna di sentenze a terzi:</dd>
</dl></td>
<td><p class=" man-text-align-left ">40 franchi;</p></td>
</tr>
<tr>
<td><dl>
<dt>f. </dt>
<dd>attestazione di passaggio in giudicato:</dd>
</dl></td>
<td><p class=" man-text-align-left ">40 franchi;</p></td>
</tr>
<tr>
<td><dl>
<dt>g. </dt>
<dd>autenticazione di una firma:</dd>
</dl></td>
<td><p class=" man-text-align-left ">40 franchi; se sullo stesso atto vi sono più firme da autenticare, per ogni firma supplementare sono riscossi 10 franchi;</p></td>
</tr>
<tr>
<td><dl>
<dt>h. </dt>
<dd>attestazione di conformità all’originale di un estratto, di una copia, di una fotocopia e simili:</dd>
</dl></td>
<td><p class=" man-text-align-left ">40 franchi; se il documento comprende più pagine, per ogni pagina supplementare sono riscossi 2 franchi;</p></td>
</tr>
<tr>
<td><dl>
<dt>i. </dt>
<dd>spesa amministrativa per le violazioni di prescrizioni d’ordine:</dd>
</dl></td>
<td><p class=" man-text-align-left ">fino e non oltre a 100 franchi per caso.</p></td>
</tr>
</table></div>
<p><sup>2</sup> Alle prestazioni previste dalla legge del 17 dicembre 2004<sup><a href="#fn-d6e181" id="fnbck-d6e181">3</a></sup> sulla trasparenza si applica la tariffa di cui all’allegato 1 dell’ordinanza del 24 maggio 2006<sup><a href="#fn-d6e189" id="fnbck-d6e189">4</a></sup> sulla trasparenza.</p>
<div class="footnotes">
<p id="fn-d6e181"><sup><a href="#fnbck-d6e181">3</a></sup> <a href="https://fedlex.data.admin.ch/eli/cc/2006/355" target="_blank">RS <b>152.3</b></a></p>
<p id="fn-d6e189"><sup><a href="#fnbck-d6e189">4</a></sup> <a href="https://fedlex.data.admin.ch/eli/cc/2006/356" target="_blank">RS <b>152.31</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Supplemento</a>
</h6>
<div class="collapseable"> <p>Se la prestazione, su richiesta, è fornita d’urgenza, può essere riscosso un supplemento fino al 50 per cento della tassa.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Disborsi</a>
</h6>
<div class="collapseable"> <p>Oltre alla tassa sono conteggiati i disborsi del Tribunale, in particolare:</p>
<dl>
<dt>a. </dt>
<dd>le spese sostenute per procurarsi le informazioni necessarie, in particolare i documenti; </dd>
<dt>b. </dt>
<dd>le spese di porto e di telefono;</dd>
<dt>c. </dt>
<dd>le spese per la trasmissione di un atto scritto via telefax: per pagina, 1 franco in Svizzera, 2 franchi all’estero;</dd>
<dt>d. </dt>
<dd>i costi effettivi per i supporti informatici;</dd>
<dt>e. </dt>
<dd>le spese di richiamo: 20 franchi per il primo, 30 franchi dal secondo.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Preventivo</a>
</h6>
<div class="collapseable"> <p>Se la tassa, inclusi i disborsi, supera i 200 franchi, l’importo previsto è previamente comunicato.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Anticipo</a>
</h6>
<div class="collapseable"> <p>In casi giustificati, in particolare quando il richiedente è domiciliato all’estero o deve ancora pagare spese arretrate al Tribunale, può essere chiesto un anticipo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Decisione sulla tassa e sui disborsi</a>
</h6>
<div class="collapseable"> <p>Il primo cancelliere fissa mediante decisione la tassa e i disborsi al momento in cui è effettuata la prestazione.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Esigibilità e prescrizione</a>
</h6>
<div class="collapseable"> <p><sup>1</sup> La tassa e i disborsi sono esigibili al momento in cui sono fissati mediante decisione.</p>
<p><sup>2</sup> Il termine di pagamento è di 20 giorni a decorrere dall’inizio dell’esigibilità.</p>
<p><sup>3</sup> La pretesa d’incasso si prescrive in cinque anni a contare dal giorno in cui la tassa e i disborsi sono esigibili. La prescrizione è interrotta da qualsiasi atto amministrativo volto all’esazione del credito.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modalità di pagamento</a>
</h6>
<div class="collapseable"> <p><sup>1</sup> Per la riscossione delle tasse e dei disborsi viene emessa una fattura.</p>
<p><sup>2</sup> Fino a 100 franchi la tassa per la comunicazione di documenti è riscossa contro rimborso. Una fattura può essere emessa agli avvocati autorizzati ad agire dinanzi ai tribunali svizzeri e ai consulenti in brevetti.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable"> <p>Il presente regolamento entra in vigore il 1° gennaio 2012.</p>
</div></article></main>
</div></body>
</html>
