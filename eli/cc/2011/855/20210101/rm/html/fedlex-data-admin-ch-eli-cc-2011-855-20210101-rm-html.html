<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-855-20210101-rm-docx</title>
</head>
<body><div id="lawcontent">
<div id="preface">
<!--442.11 --><p class="srnummer">442.11 </p>
<?del-struct abstand4pt><?del-struct abstand4pt><?del-struct abstand4pt><?del-struct abstand4pt><p>Rumantsch è ina lingua naziunala, ma ina lingua parzialmain uffiziala da la Confe­deraziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina vali­ditad legala.</p>
<?del-struct abstand4pt><?del-struct abstand4pt><?del-struct abstand4pt><h1 class="erlasstitel">Ordinaziun<br>davart la promoziun da la cultura</h1>
<h2 class="erlasskurztitel">(OPCu)<b><sup><a href="#fn-d8185e26">1</a></sup></b>
</h2>
<?del-struct abstand18pt><p>dals 23 da november 2011 (versiun dal 1. da schaner 2021)</p>
<div class="footnotes"><p id="fn-d8185e26"><sup>1</sup> La rectificaziun dal 11 da zer. 2013, concerna mo il text franzos ed il text talian (<a href="https://fedlex.data.admin.ch/eli/oc/2013/373">AS <b>2013</b> 1599</a>).</p></div>
</div>
<div id="preamble">
<p>Il Cussegl federal svizzer,</p>
<p>sa basond sin l’artitgel 46 da la Lescha federala dals 11 da december 2009<sup><a href="#fn-d8185e43">2</a></sup> davart la promoziun da la cultura (LPCu),</p>
<p>ordinescha:</p>
<div class="footnotes"><p id="fn-d8185e43"><sup>2</sup> <a href="https://fedlex.data.admin.ch/eli/cc/2011/854/20170101">SR <b>442.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. part Coordinaziun e collavuraziun </a>
</h1>
<div class="collapseable"> <p> (art. 5 LPCu)</p>
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>La collavuraziun tranter la Confederaziun ed ils chantuns, las citads e las visch­nancas ha lieu en furma d’in dialog cultural naziunal. Ils detagls dal dialog cultural vegnan reglads en ina cunvegna tranter questas communitads. Ils circuls interessads, en spezial instituziuns culturalas betg statalas, vegnan integrads en furma adequata en il dialog cultural.</p></div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. part Projects accessibels publicamain</a><b><sup><a href="#fn-d8185e71">3</a></sup></b><a href="#sec_2"> </a>
</h1>
<div class="footnotes"><p id="fn-d8185e71"><sup>3</sup> Versiun tenor la cifra I da l’O dals 7 da nov. 2012, en vigur dapi il 1. da schan. 2013 (<a href="https://fedlex.data.admin.ch/eli/oc/2012/717">AS <b>2012</b> 6079</a>).</p></div>
<div class="collapseable"> <p> (art. 7 LPCu)</p>
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> ...</a><sup><a href="#fn-d8185e88">4</a></sup><a href="#art_2"> </a>
</h6>
<div class="collapseable"> <p>I vegnan sustegnids mo projects che na fan betg dependent l’access al public da l’ap­partegnientscha ad ina gruppa d’interess speziala.</p>
<div class="footnotes"><p id="fn-d8185e88"><sup>4</sup> Abolì tras la cifra I da l’O dals 7 da nov. 2012, cun effect dapi il 1. da schan. 2013 (<a href="https://fedlex.data.admin.ch/eli/oc/2012/717">AS <b>2012</b> 6079</a>).</p></div>
</div></article>
</div></section><section id="sec_2_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2_a">2<i>a</i>. part Mesiras da promoziun e da sustegn</a><b><sup><a href="#fn-d8185e109">5</a></sup></b><a href="#sec_2_a"> </a>
</h1>
<div class="footnotes"><p id="fn-d8185e109"><sup>5</sup> Integrà tras la cifra I da l’O dals 7 da nov. 2012, en vigur dapi il 1. da schan. 2013 (<a href="https://fedlex.data.admin.ch/eli/oc/2012/717">AS <b>2012</b> 6079</a>).</p></div>
<div class="collapseable"> <article id="art_2_a"><a name="a2a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2_a"><b>Art. 2</b><i>a</i></a><sup><a href="#fn-d8185e124">6</a></sup><a href="#art_2_a"> Segirezza sociala per persunas che lavuran en il champ cultural </a>
</h6>
<div class="collapseable"> <p> (art. 9 LPCu)</p>
<p><sup>1</sup> L’artitgel 9 LPCu po vegnir applitgà per persunas che lavuran en il champ cultural e ch’èn assicuradas tar l’Assicuranza federala per vegls e survivents (AVS).</p>
<p><sup>2</sup> Per las mesiras tenor l’artitgel 9 LPCu èn responsabels l’Uffizi federal da cultura (UFC) e la fundaziun Pro Helvetia.</p>
<p><sup>3</sup> La procentuala dals subsidis tenor l’artitgel 9 alinea 1 LPCu importa 12 pertschient da la lavur subvenziunada. Per la calculaziun na vegnan betg resguardadas spaisas e custs cumparegliabels. Sch’i n’è betg pussaivel d’identifitgar las spaisas ed ils custs cumparegliabels entaifer temp util, vala ina deducziun pauschala da 20 pertschient da la prestaziun. Imports sut 50 francs na vegnan betg pajads.</p>
<p><sup>4</sup> Las persunas ch’inoltreschan ina dumonda communitgeschan al UFC ed a la fundaziun Pro Helvetia las infurmaziuns necessarias per transferir ils subsidis il mument ch’ellas inoltreschan lur dumonda ubain il pli tard 60 dis suenter la commu­nicaziun d’ina decisiun positiva davart la finanziaziun. Avant che avair retschavì questas infurmaziuns na vegnan pajads nagins subsidis.</p>
<p><sup>5</sup> Sch’il UFC na survegn betg questas infurmaziuns fin 5 onns suenter la communi­caziun d’ina decisiun davart la finanziaziun, vegnan ils subsidis transferids al fond social da l’associaziun Suisseculture Sociale. Ulteriuras pretensiuns da subsidis dal UFC scadan.</p>
<div class="footnotes"><p id="fn-d8185e124"><sup>6</sup> Integrà tras la cifra I da l’O dals 7 da nov. 2012, en vigur dapi il 1. da schan. 2013 (<a href="https://fedlex.data.admin.ch/eli/oc/2012/717">AS <b>2012</b> 6079</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Mesiras per conservar il patrimoni cultural </a>
</h6>
<div class="collapseable"> <p> (art. 10 LPCu)</p>
<p><sup>1</sup> Sco raits d’instituziuns independentas valan fusiuns d’instituziuns ordaifer l’administraziun federala che s’engaschan communablamain per la conservaziun, per l’avertura u per l’intermediaziun dal patrimoni cultural.</p>
<p><sup>2</sup> Sco custs da project valan expensas che resultan per in museum u per ina collec­ziun tras servetschs d’instituziuns independentas che vegnan furnids per mantegnair bains culturals.</p>
<p><sup>3</sup> Sco custs da gestiun valan tut las expensas per il manaschi constant d’in museum, d’ina collecziun u d’ina rait d’instituziuns independentas.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Promoziun da la generaziun giuvna </a>
</h6>
<div class="collapseable"> <p> (art. 11 LPCu)</p>
<p>Sco generaziun giuvna valan persunas:<sup><a href="#fn-d8185e183">7</a></sup></p>
<dl>
<dt>a.</dt>
<dd>che han – il mument ch’ellas inoltreschan la dumonda da promoziun – ter­minà lur furmaziun professiunala artistica en la disciplina correspundenta avant maximalmain 5 onns; u</dd>
<dt>b.</dt>
<dd>che han – il mument ch’ellas inoltreschan la dumonda da promoziun – pre­schentà per l’emprima giada publicamain in’ovra avant maximalmain 5 onns, sch’ellas n’han betg absolvì ina furmaziun professiunala u sch’ellas han absolvì quella en in’autra disciplina artistica.</dd>
</dl>
<div class="footnotes"><p id="fn-d8185e183"><sup>7</sup> Versiun tenor la cifra I da l’O dals 25 da nov. 2020, en vigur dapi il 1. da schan. 2021 (<i>AS <b>2020</b> 5429</i>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Premis, distincziuns ed acquisiziuns </a>
</h6>
<div class="collapseable"> <p> (art. 13 LPCu)</p>
<p><sup>1</sup> Premis e distincziuns vegnan surdads per lavurs culturalas ch’èn gia vegnidas reali­sadas.</p>
<p><sup>2</sup> Premis vegnan concedids a basa d’ina publicaziun. Els vegnan surdads en furma d’ina summa da daners u d’ina prestaziun en natiralias. La summa da daners vegn pajada a la persuna premiada u ad ina terza persuna che ha prestà in servetsch a favur da la persuna premiada.</p>
<p><sup>3</sup> Distincziuns vegnan surdadas tras nominaziun. Ellas vegnan concedidas en furma d’ina summa da daners.</p>
<p><sup>4</sup> Las ovras d’art e las lavurs da design acquistadas fan part da la collecziun d’art fe­derala e vegnan tgiradas da quella.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Sustegn d’organisaziuns culturalas </a>
</h6>
<div class="collapseable"> <p> (art. 14 LPCu)</p>
<p><sup>1</sup> Sustegnidas vegnan organisaziuns da persunas che lavuran professiunalmain en il champ cultural ed organisaziuns da persunas laicas activas en il champ cultural.</p>
<p><sup>2</sup> Sco persunas che lavuran professiunalmain en il champ cultural valan persunas natiralas che finanzieschan cun lur activitad artistica almain la mesadad da lur custs da viver ubain persunas che impundan almain la mesadad dal temp da lavur normal per lur activitad artistica. Gruppaziuns libras da persunas che lavuran professiunal­main en il champ cultural, sco gruppas da saut u furmaziuns da musica, han il medem status sco persunas natiralas.</p>
<p><sup>3</sup> Sco persunas laicas activas en il champ cultural valan persunas che pratitgeschan regularmain in’activitad culturala, ma che n’adempleschan betg las premissas tenor l’alinea 2.</p>
<p><sup>4</sup> Contribuziuns structuralas da la Confederaziun na vegnan betg concedidas ad ina federaziun tetgala d’organisaziuns culturalas ed a medem temp ad in commember da questa federaziun tetgala.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Occurrenzas culturalas e projects </a>
</h6>
<div class="collapseable"> <p> (art. 16 LPCu)</p>
<p><sup>1</sup> Occurrenzas valan sco singularas, sch’ellas han ina concepziun unica.</p>
<p><sup>2</sup> Sco unicas valan er festas da la cultura populara che sa drizzan ad in vast public.</p>
<p><sup>3</sup> In project vala sco spezialmain innovativ, sch’el cuntegna elements essenzials, novs u progressivs areguard l’intermediaziun d’art, areguard la lavur culturala u are­guard il barat cultural.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Promoziun da l’intermediaziun da l’art </a>
</h6>
<div class="collapseable"> <p> (art. 19 LPCu)</p>
<p>Sco mesiras da l’intermediaziun da l’art valan mesiras che animeschan il public da s’occupar autonomamain da l’art e che rendan uschia pli enconuschentas las ovras e las preschentaziuns artisticas.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Lavur artistica </a>
</h6>
<div class="collapseable"> <p> (art. 20 LPCu)</p>
<p><sup>1</sup> Contribuziuns ad ovras permettan la realisaziun d’ovras d’art.</p>
<p><sup>2</sup> Contribuziuns a projects promovan la preschentaziun, l’intermediaziun e la derasa­ziun d’ovras d’art.</p>
<p><sup>3</sup> Contribuziuns ad ovras ed a projects pon vegnir surdadas en furma d’incumbensas.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. part Cumissiuns extraparlamentaras e giurias </a>
</h1>
<div class="collapseable"> <article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Cumissiun federala d’art e Cumissiun federala per design </a>
</h6>
<div class="collapseable"> <p><sup>1</sup> La Cumissiun federala d’art (CFA) è cumpetenta per la surdada da premis e da distincziuns e per acquisiziuns en il sectur da l’art figurativ. Ella cusseglia il UFC davart tut las mesiras da promoziun en il sectur da l’art contemporan e da l’architec­tura sco er l’Uffizi federal per edifizis e logistica en il sectur da l’art vi d’edifizis.<sup><a href="#fn-d8185e301">8</a></sup></p>
<p><sup>2</sup> La Cumissiun federala per design (CFD) è cumpetenta per la surdada da premis e da distincziuns e per acquisiziuns en il sectur dal design.</p>
<p><sup>3</sup> La CFA e la CFD èn cumissiuns extraparlamentaras en il senn da l’artitgel 8<i>a</i> alinea 2 da l’Ordinaziun dals 25 da november 1998<sup><a href="#fn-d8185e318">9</a></sup> davart l’organisaziun da la regenza e da l’administraziun.</p>
<p><sup>4</sup> Il Cussegl federal elegia il president ed ils ulteriurs commembers da la CFA e da la CFD.</p>
<p><sup>5</sup> La perioda d’uffizi dals commembers da la CFA e da la CFD è limitada ad 8 onns.</p>
<p><sup>6</sup> La CFA e la CFD s’organiseschan sezzas.</p>
<div class="footnotes">
<p id="fn-d8185e301"><sup>8</sup> Versiun tenor la cifra I da l’O dals 7 da nov. 2012, en vigur dapi il 1. da schan. 2013 (<a href="https://fedlex.data.admin.ch/eli/oc/2012/717">AS <b>2012</b> 6079</a>).</p>
<p id="fn-d8185e318"><sup>9</sup> <a href="https://fedlex.data.admin.ch/eli/cc/1999/170/20200701">SR <b>172.010.1</b></a></p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Giurias per la litteratura, per il saut, per il teater e per la musica </a>
</h6>
<div class="collapseable"> <p><sup>1</sup> Per la surdada da premis e da distincziuns en ils secturs da la litteratura, dal saut, dal teater e da la musica engascha il Departament federal da l’intern (DFI) ina giuria per sparta. Questas giurias han il status da gremis da cussegliaziun en il senn da l’artitgel 57 da la Lescha dals 21 da mars 1997<sup><a href="#fn-d8185e345">10</a></sup> davart l’organisaziun da la regenza e da l’administraziun.</p>
<p><sup>2</sup> Il Cussegl federal nominescha il president ed ils ulteriurs commembers da las giurias. El procura per ina repre­schentanza adequata dals singuls secturs spezials, da las schlattainas e da las regiuns linguisticas.</p>
<p><sup>3</sup> Ils commembers da las giurias vegnan tschernids per ina perioda da 2 onns. L’activitad da cussegliaziun è limitada a totalmain 6 onns.</p>
<p><sup>4</sup> Il DFI po revocar commembers da las giurias per motivs impurtants.</p>
<p><sup>5</sup> Ils commembers da las giurias vegnan indemnisads a basa d’in mandat.</p>
<p><sup>6</sup> Las giurias s’organiseschan sezzas. Il DFI approvescha ils reglaments da gestiun da las giurias.</p>
<div class="footnotes"><p id="fn-d8185e345"><sup>10</sup> <a href="https://fedlex.data.admin.ch/eli/cc/1997/2022_2022_2022/20191202">SR <b>172.010</b></a></p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Cumposiziun da las cumissiuns e da las giurias e recusaziun da commembers </a>
</h6>
<div class="collapseable"> <p><sup>1</sup> <inl>Las </inl>cumissiuns e las giurias<inl> sa cumponan da 7 fin 9 commembers qualifitgads.</inl></p>
<p><sup>2</sup> Ellas pon nominar ord lur circul giuntas per incumbensas specificas.</p>
<p><sup>3</sup> En il cas singul e cun il consentiment dal UFC pon ellas consultar ulteriuras per­sunas spezialisadas.</p>
<p><sup>4</sup> Per la recusaziun da commembers da las cumissiuns e da las giurias sco er da persunas spezialisadas consultadas vala l’artitgel 10 da la Lescha federala dals 20 da december 1968<sup><a href="#fn-d8185e390">11</a></sup> davart la procedura administrativa confurm al senn.</p>
<div class="footnotes"><p id="fn-d8185e390"><sup>11</sup> <a href="https://fedlex.data.admin.ch/eli/cc/1969/737_757_755/20200401">SR <b>172.021</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Procedura da decisiun </a>
</h6>
<div class="collapseable"> <p><sup>1</sup> Il UFC decida davart l’adempliment da las premissas da promoziun formalas, en spezial l’observaziun dals termins d’inoltraziun u las prescripziuns davart il domicil, senza che las cumissiuns e las giurias fetschian ina proposta.</p>
<p><sup>2</sup> Las cumissiuns e las giurias examineschan las premissas da promoziun materialas e fan ina proposta al UFC concernent las singulas mesiras da promoziun tenor ils artitgels 10 ed 11. Ellas protocolleschan lur discussiuns e lur propostas.</p>
<p><sup>3</sup> Las decisiuns dal UFC pon divergiar da las propostas da las cumissiuns e da las giurias. Las decisiuns divergentas ston vegnir motivadas.</p>
<p><sup>4</sup> Il UFC maina il secretariat da las cumissiuns e da las giurias. In represchentant dal UFC sa participescha senza dretg da votar a las sesidas da las cumissiuns e da las giurias.</p>
<p><sup>5</sup> En cas d’acquisiziuns sa participescha il manader da la collecziun federala d’art cun dretg da votar a las sesidas da las cumissiuns.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. part Disposiziuns finalas </a>
</h1>
<div class="collapseable"> <article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Aboliziun dal dretg vertent </a>
</h6>
<div class="collapseable"> <p>Las suandantas ordinaziuns vegnan abolidas:</p>
<dl>
<dt>1.</dt>
<dd>Ordinaziun dals 16 da mars 2001<sup><a href="#fn-d8185e437">12</a></sup> davart il gudogn dal batter munaida;</dd>
<dt>2.</dt>
<dd>Ordinaziun dals 29 da settember 1924<sup><a href="#fn-d8185e456">13</a></sup> davart la protecziun da l’art tras la Confederaziun;</dd>
<dt>3.</dt>
<dd>Ordinaziun dals 7 da december 2007<sup><a href="#fn-d8185e488">14</a></sup> davart la promoziun dal design.</dd>
</dl>
<div class="footnotes">
<p id="fn-d8185e437"><sup>12</sup> [<a href="https://fedlex.data.admin.ch/eli/oc/2001/149">AS <b>2001</b> 1026</a>, <b></b><a href="https://fedlex.data.admin.ch/eli/oc/2006/725"><b>2006</b> 4705 </a>cifra II 106]</p>
<p id="fn-d8185e456"><sup>13</sup> [BS <b>4</b> 200; <a href="https://fedlex.data.admin.ch/eli/oc/1971/1164_1164_1164">AS <b>1971</b> 1164</a>, <b></b><a href="https://fedlex.data.admin.ch/eli/oc/1979/219_219_219"><b>1979</b> 219</a>, <b></b><a href="https://fedlex.data.admin.ch/eli/oc/1994/1427_1427_1427"><b>1994</b> 1427</a>, <b></b><a href="https://fedlex.data.admin.ch/eli/oc/2006/725"><b>2006</b> 4705 </a>cifra II 32]</p>
<p id="fn-d8185e488"><sup>14</sup> [<a href="https://fedlex.data.admin.ch/eli/oc/2007/919">AS <b>2007</b> 7043</a>]</p>
</div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrada en vigur </a>
</h6>
<div class="collapseable"> <p>Questa ordinaziun entra en vigur il 1. da schaner 2012.</p>
</div></article>
</div></section></main>
</div></body>
</html>
