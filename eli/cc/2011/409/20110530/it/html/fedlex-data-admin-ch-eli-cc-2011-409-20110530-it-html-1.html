<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-409-20110530-it-docx</title>
</head>
<body><div id="lawcontent">
<div id="preface">
<!--0.631.252.913.693.5 --><p class="srnummer ">0.631.252.913.693.5 </p>
<p>RU <b>2011</b> 3215 </p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Accordo<br>tra il Dipartimento federale delle finanze della Confederazione Svizzera<br>e il Ministero federale delle finanze della Repubblica federale<br>di Germania concernente l’istituzione di uffici a controlli nazionali abbinati al valico di confine di Stein/Bad Säckingen</h1>
<p>Concluso il 15 giugno 2010</p>
<p>Entrato in vigore il 30 maggio 2011</p>
<p> (Stato 30  maggio 2011)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>Il Dipartimento federale delle finanze della Confederazione Svizzera e il Ministero federale delle finanze della Repubblica federale di Germania, visto l’articolo 1 numero 3 della Convenzione del 1° giugno 1961<sup><a href="#fn-d6e36" id="fnbck-d6e36">2</a></sup> tra la Confederazione Svizzera e la Repubblica federale di Germania relativa agli uffici a controlli nazionali abbinati e al controllo in corso di viaggio, </p>
<p>hanno convenuto quanto segue:</p>
<div class="footnotes"><p id="fn-d6e36"><sup><a href="#fnbck-d6e36">2</a></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  Presso il valico di confine di Stein/Bad Säckingen sono istituiti, sul territorio della Repubblica federale di Germania, uffici a controlli nazionali abbinati.</p>
<p>2.  I controlli svizzeri e tedeschi vengono effettuati in questi uffici.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>La zona comprende:</p>
<dl>
<dt>a) </dt>
<dd>la parte di territorio delimitata:<dl>
<dt>– </dt>
<dd>a est, dal confine,</dd>
<dt>– </dt>
<dd>a ovest, da una linea retta che attraversa la B 518 tra il chilometro 1,036 a sud e il chilometro 1,041 a nord (senza i marciapiedi che portano alla Hauensteinstrasse),</dd>
<dt>– </dt>
<dd>a nord e a sud, dal recinto lungo il bordo della scarpata della testata rialzata del ponte;</dd>
</dl>
</dd>
<dt>b) </dt>
<dd>i locali utilizzati in comune o riservati all’uso esclusivo degli agenti svizzeri.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1.  La Direzione delle dogane di Basilea, da una parte, e la Direzione federale delle finanze Südwest nonché la Direzione federale di polizia di Stoccarda, dall’altra, disciplinano di comune accordo i dettagli.</p>
<p>2.  I responsabili dei due uffici di controllo o gli agenti di grado più elevato degli organi di cui al paragrafo 1 in servizio presso gli uffici di controllo adottano, di comune accordo, i provvedimenti necessari a breve termine.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>Con l’entrata in vigore del presente Accordo è abrogato l’Accordo del 29 agosto 1979<sup><a href="#fn-d6e96" id="fnbck-d6e96">3</a></sup> tra la Confederazione Svizzera e la Repubblica federale di Germania concernente l’istituzione, al passaggio della frontiera di Stein/Bad Säckingen, di uffici a controlli nazionali abbinati.</p>
<div class="footnotes"><p id="fn-d6e96"><sup><a href="#fnbck-d6e96">3</a></sup> [<a href="https://fedlex.data.admin.ch/eli/oc/1980/161_161_161" target="_blank">RU <b>1980</b> 161</a>]</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>1.  L’Accordo è confermato e messo in vigore con uno scambio di note diplomatiche conformemente all’articolo 1 numero 4 della Convenzione del 1° giugno 1961.</p>
<p>2.  L’Accordo può essere disdetto per via diplomatica per il primo giorno di un mese, con un preavviso di sei mesi.</p>
<p>Fatto a Bonn, il 15 giugno 2010, in due originali in lingua tedesca.</p>
<p></p>
<div class="table"><table border="1">
<tr>
<td><p>Per il<br>Dipartimento federale delle finanze<br>della Confederazione Svizzera:</p></td>
<td><p>Per il<br>Ministero federale delle finanze d’intesa con il Ministero federale dell’interno <br>della Repubblica federale di Germania:</p></td>
</tr>
<tr>
<td><p>Rudolf Dietrich</p></td>
<td><p>Hans-Joachim Stähr</p></td>
</tr>
</table></div>
</div></article><section id="d4e14"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></main>
</div></body>
</html>
