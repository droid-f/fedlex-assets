<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd">
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-313-20130101-it</title>
</head>
<body><div id="lawcontent">
<div id="preface">
<!--935.621 --><p class="srnummer ">935.621 </p>
<h1 class="erlasstitel botschafttitel ">Ordinanza <br>sui consulenti in brevetti</h1>
<h2 class="erlasskurztitel ">(OCBr<span class="man-font-weight-normal"><sup><a href="#fn-d8e15" id="fnbck-d8e15">1</a></sup></span>)</h2>
<p class="erlassdatum ">dell’11 maggio 2011<span style="color: #000000;"> (Stato 1° gennaio 2013)</span></p>
<div class="footnotes"><p id="fn-d8e15"><sup><a href="#fnbck-d8e15">1</a></sup><sup></sup> <a href="https://fedlex.data.admin.ch/eli/oc/2011/396" target="_blank">RU <b>2011</b> 3149</a></p></div>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visti gli articoli 6 capoversi 2 e 3, 7 capoverso 2, 8 capoverso 1, 9 capoverso 3 e <br>12 capoverso 3 della legge federale del 20 marzo 2009<sup><a href="#fn-d8e36" id="fnbck-d8e36">2</a></sup> sui consulenti in brevetti (LCB),</p>
<p class="man-template-verb ">ordina:</p>
<div class="footnotes"><p id="fn-d8e36"><sup><a href="#fnbck-d8e36">2</a></sup><sup></sup> <a href="https://fedlex.data.admin.ch/eli/cc/2011/312" target="_blank">RS <b>935.62</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Oggetto</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">La presente ordinanza disciplina:</p>
<dl>
<dt>a. </dt>
<dd>i requisiti posti a un diploma universitario in scienze naturali o in ingegneria (art. 2 lett. a LCB);</dd>
<dt>b. </dt>
<dd>l’esame federale per consulenti in brevetti e il riconoscimento di esami esteri per consulenti in brevetti (art. 6–8 LCB);</dd>
<dt>c. </dt>
<dd>i requisiti posti a un’attività pratica, nonché il riconoscimento di esperienze professionali acquisite all’estero (art. 9 LCB);</dd>
<dt>d. </dt>
<dd>il registro dei consulenti in brevetti (art. 11–15 LCB).</dd>
</dl>
</div></article></div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Diplomi universitari</a>
</h1>
<div class="collapseable"><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz "><sup>1</sup> Un diploma universitario in scienze naturali o in ingegneria deve essere stato conseguito al termine di uno studio a tempo pieno di almeno tre anni o di uno studio a tempo parziale di durata equivalente. Almeno l’80 per cento delle ore di corso seguite per l’ottenimento di tale diploma deve essere dedicato al settore delle scienze naturali o dell’ingegneria.</p>
<p class="absatz "><sup>2</sup> Sono segnatamente considerate scienze naturali o ingegneristiche l’edilizia, la biochimica, la biologia, la biotecnologia, la chimica, l’elettronica, l’elettrotecnica, la tecnologia dell’informazione, l’ingegneria meccanica, la matematica, la medicina, la farmaceutica e la fisica.</p>
</div></article></div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Esame federale per consulenti in brevetti</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1: Organizzazione dell’esame</a>
</h2>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Camera d’esame</a>
</h6>
<div class="collapseable"> <p class="absatz "><sup>1</sup> Il Consiglio federale conferisce all’associazione comune (camera d’esame) dell’Associazione dei consulenti in brevetti svizzeri ed europei di professione libera (ACBSE), dell’Associazione dei consulenti in brevetti nell’industria svizzera (ACBIS) e dell’Associazione svizzera dei consulenti in proprietà industriale (ASCPI) i compiti seguenti:</p>
<dl>
<dt>a. </dt>
<dd>svolgere l’esame federale per consulenti in brevetti;</dd>
<dt>b. </dt>
<dd>emanare una guida sull’esame per consulenti in brevetti;</dd>
<dt>c. </dt>
<dd>designare gli esaminatori;</dd>
<dt>d. </dt>
<dd>decidere in merito al superamento o al non superamento dell’esame;</dd>
<dt>e. </dt>
<dd>decidere in merito al riconoscimento di esami esteri per consulenti in brevetti;</dd>
<dt>f. </dt>
<dd>stabilire un regolamento sugli emolumenti e sottoporlo al Consiglio federale per approvazione;</dd>
<dt>g. </dt>
<dd>gestire un ufficio centrale.</dd>
</dl>
<p class="absatz "><sup>2</sup> La camera d’esame è finanziata mediante gli emolumenti riscossi per le sue decisioni e prestazioni e mediante i contributi dei suoi membri.</p>
<p class="absatz "><sup>3</sup> I compiti della camera d’esame sono svolti dalla commissione d’esame. </p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art.</b><b> 4</b> Commissione d’esame</a>
</h6>
<div class="collapseable"> <p class="absatz "><sup>1</sup> La commissione d’esame è costituita da due rappresentanti di ciascuna associazione di consulenti in brevetti ACBSE, ACBIS e ASCPI. I rappresentanti sono eletti dalla direzione della camera d’esame.</p>
<p class="absatz "><sup>2</sup> La commissione d’esame può validamente deliberare se sono presenti il presidente eletto o il suo sostituto e almeno altri tre membri.</p>
<p class="absatz "><sup>3</sup> Le decisioni della commissione d’esame sono prese a maggioranza dei suoi membri presenti. Anche il presidente partecipa alla votazione; in caso di parità di voti il suo voto, o in sua assenza il voto del suo sostituto, è decisivo.</p>
<p class="absatz "><sup>4</sup> Il presidente del Tribunale federale dei brevetti oppure un membro giurista di tale tribunale da lui designato assiste alla seduta della commissione d’esame in qualità di osservatore o consigliere. La commissione d’esame può invitare alla seduta altre persone senza diritto di voto.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. </b><b>5</b> Esaminatori</a>
</h6>
<div class="collapseable"> <p class="absatz "><sup>1</sup> La commissione d’esame nomina quali esaminatori consulenti in brevetti iscritti nel registro dei consulenti in brevetti e altri esperti che dispongono di conoscenze comprovate negli ambiti oggetto d’esame (art. 7), quali docenti universitari, avvocati o giudici.</p>
<p class="absatz "><sup>2</sup> Gli esaminatori non possono far parte della commissione d’esame.</p>
<p class="absatz "><sup>3</sup> Gli esaminatori sono nominati per due anni. La nomina può essere rinnovata.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. </b><b>6</b> Sorveglianza</a>
</h6>
<div class="collapseable"> <p class="absatz "><sup>1</sup> La sorveglianza dell’esame federale per consulenti in brevetti spetta alla Segreteria di Stato per la formazione, la ricerca e l’innovazione (SEFRI)<sup><a href="#fn-d8e173" id="fnbck-d8e173">3</a></sup>.</p>
<p class="absatz "><sup>2</sup> La SEFRI approva la guida sull’esame di consulente in brevetti della commissione d’esame. </p>
<div class="footnotes"><p id="fn-d8e173"><sup><a href="#fnbck-d8e173">3</a></sup><sup></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), con effetto dal 1° gen. 2013. Di detta mod. è tenuto conto in tutto il presente testo.</p></div>
</div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2: Contenuto dell’esame</a>
</h2>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. </b><b>7</b> Esame delle conoscenze tecniche</a>
</h6>
<div class="collapseable"> <p class="absatz ">L’esame federale per consulenti in brevetti verte sulle conoscenze tecniche relative:</p>
<dl>
<dt>a. </dt>
<dd>al diritto europeo e internazionale in materia di brevetti;</dd>
<dt>b. </dt>
<dd>al diritto svizzero in materia di brevetti;</dd>
<dt>c. </dt>
<dd>agli ambiti del diritto procedurale e dell’organizzazione giudiziaria e amministrativa svizzera applicabili ai diritti di protezione industriale;</dd>
<dt>d. </dt>
<dd>al diritto dei marchi, al diritto di design, al diritto d’autore, al diritto della concorrenza e al diritto civile, nella misura in cui queste conoscenze siano necessarie per l’esercizio della professione di consulente in brevetti in Svizzera.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. </b><b>8</b> Parti dell’esame</a>
</h6>
<div class="collapseable"> <p class="absatz "><sup>1 </sup>L’esame federale per consulenti in brevetti è suddiviso in quattro parti. Il candidato può scegliere liberamente l’ordine delle singole parti.</p>
<p class="absatz "><sup>2</sup> La prima e la seconda parte (art. 7 lett. a) sono svolte in conformità delle prescrizioni del Consiglio d’amministrazione dell’Organizzazione europea dei brevetti (art. 134<i>a</i> par. 1 lett. b della Conv. sul brevetto europeo del 5 ott. 1973, riveduta il 29 nov. 2000<sup><a href="#fn-d8e228" id="fnbck-d8e228">4</a></sup>). Comprendono quanto segue:</p>
<dl>
<dt>a. </dt>
<dd>prima parte dell’esame: elaborazione di rivendicazioni brevettuali e presentazione di una domanda di brevetto (prova d’esame A);</dd>
<dt>b. </dt>
<dd>seconda parte dell’esame: risposta a una comunicazione ufficiale in cui viene opposto lo stato della tecnica (prova d’esame B).</dd>
</dl>
<p class="absatz "><sup>3</sup> La terza parte dell’esame (art. 7 lett. a–c) verte: </p>
<dl>
<dt>a. </dt>
<dd>sulle disposizioni svizzere applicabili in materia di brevetti, comprese le disposizioni speciali concernenti le procedure internazionali;</dd>
<dt>b. </dt>
<dd>sulle disposizioni svizzere, applicabili in materia di brevetti, del diritto amministrativo, del diritto penale e di procedura civile, nonché su quelle concernenti l’organizzazione delle autorità e dei tribunali.</dd>
</dl>
<p class="absatz "><sup>4</sup> La quarta parte dell’esame (art. 7 lett. d) prevede, nella misura in cui siano necessari per l’esercizio dell’attività di consulente in brevetti in Svizzera, il diritto dei marchi, il diritto di design, il diritto d’autore, il diritto della concorrenza e il diritto civile.</p>
<div class="footnotes"><p id="fn-d8e228"><sup><a href="#fnbck-d8e228">4</a></sup><sup></sup> <a href="https://fedlex.data.admin.ch/eli/cc/2007/849" target="_blank">RS <b>0.232.142.2</b></a></p></div>
</div></article>
</div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">Sezione 3: Procedura d’esame</a>
</h2>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. </b><b>9</b> Svolgimento dell’esame</a>
</h6>
<div class="collapseable"> <p class="absatz "><sup>1</sup> La terza e la quarta parte dell’esame federale per consulenti in brevetti sono svolte almeno una volta all’anno. La commissione d’esame può posticipare l’esame se vi sono meno di quattro iscrizioni; l’intervallo tra due sessioni d’esame di ognuna delle parti non deve tuttavia superare i 25 mesi.</p>
<p class="absatz "><sup>2</sup> La commissione d’esame stabilisce e pubblica i termini d’iscrizione, le sessioni e il luogo d’esame.</p>
<p class="absatz "><sup>3</sup> Non è ammesso ripartire la terza o la quarta parte dell’esame su più sessioni d’esame.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Ammissione</a>
</h6>
<div class="collapseable"> <p class="absatz "><sup>1</sup> È ammesso all’esame federale per consulenti in brevetti chi:</p>
<dl>
<dt>a. </dt>
<dd>al momento dell’iscrizione è titolare del diploma universitario richiesto (art. 2) e può comprovare di aver svolto l’attività pratica richiesta (art. 27‒30); e</dd>
<dt>b. </dt>
<dd>ha pagato la tassa d’esame entro il termine d’iscrizione.</dd>
</dl>
<p class="absatz "><sup>2</sup> Chi si candida a essere ammesso all’esame deve presentare:</p>
<dl>
<dt>a. </dt>
<dd>i documenti attestanti il diploma universitario;</dd>
<dt>b. </dt>
<dd>un certificato attestante lo svolgimento dell’attività pratica (art. 30).</dd>
</dl>
<p class="absatz "><sup>3</sup> La commissione d’esame può richiedere ulteriori informazioni o prove al candidato, all’università o alla persona incaricata della vigilanza (art. 28).</p>
<p class="absatz "><sup>4</sup> La commissione d’esame emana una decisione sull’ammissione all’esame.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. </b><b>11</b> Lingua d’esame</a>
</h6>
<div class="collapseable"> <p class="absatz "><sup>1</sup> Il candidato può sostenere le parti d’esame organizzate dalla commissione d’esame in tedesco, francese o italiano.</p>
<p class="absatz "><sup>2</sup> Il candidato deve indicare la lingua d’esame al momento dell’iscrizione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. </b><b>12</b> Prima e seconda parte dell’esame </a>
</h6>
<div class="collapseable"> <p class="absatz "><sup>1</sup> La prima e la seconda parte dell’esame vanno sostenute nel quadro dell’esame europeo d’idoneità svolto dall’Ufficio europeo dei brevetti. </p>
<p class="absatz "><sup>2</sup> In presenza di circostanze straordinarie la commissione d’esame può proporre esami sostitutivi equivalenti ai compiti A e B dell’esame europeo d’idoneità.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. </b><b>13</b> Preparazione del contenuto dell’esame</a>
</h6>
<div class="collapseable"> <p class="absatz "><sup>1</sup> Almeno due esaminatori preparano le domande d’esame. Ne stabiliscono i criteri di valutazione. </p>
<p class="absatz "><sup>2</sup> Gli esaminatori sottopongono alla commissione d’esame per approvazione le domande d’esame e i criteri di valutazione.</p>
<p class="absatz "><sup>3</sup> La commissione d’esame provvede alla traduzione dei compiti dell’esame scritto nelle lingue indicate nelle iscrizioni.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. </b><b>14</b> Terza parte dell’esame</a>
</h6>
<div class="collapseable"> <p class="absatz "><sup>1</sup> La terza parte dell’esame si svolge per scritto. </p>
<p class="absatz "><sup>2</sup> Almeno uno degli esaminatori che ha preparato le domande della parte d’esame deve assistere alla prova. Prima di iniziare l’esame quest’ultimo informa i candidati sui dettagli dello svolgimento.</p>
<p class="absatz "><sup>3</sup> La parte d’esame dura sei ore. </p>
<p class="absatz "><sup>4</sup> I candidati rispondono alle domande d’esame in forma anonima.</p>
<p class="absatz "><sup>5</sup> Gli esaminatori competenti per la correzione dell’esame elaborano una valutazione comune.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Quarta parte dell’esame</a>
</h6>
<div class="collapseable"> <p class="absatz "><sup>1</sup> La quarta parte dell’esame è costituita da un esame orale.</p>
<p class="absatz "><sup>2</sup> Assistono alla quarta parte due degli esaminatori che hanno preparato la parte d’esame.</p>
<p class="absatz "><sup>3</sup> La parte d’esame dura un’ora. In casi motivati la prova può essere prolungata al massimo fino a 75 minuti.</p>
<p class="absatz "><sup>4</sup> Gli esaminatori elaborano una valutazione comune.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Presenza di terzi all’esame</a>
</h6>
<div class="collapseable"> <p class="absatz "><sup>1</sup> L’esame federale per consulenti in brevetti non è pubblico.</p>
<p class="absatz "><sup>2</sup> La commissione d’esame può permettere di assistere all’esame a chi può giustificare un interesse.</p>
<p class="absatz "><sup>3</sup> I membri della commissione d’esame e i rappresentanti della SEFRI possono assistere d’ufficio all’esame.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. </b><b>17</b> Superamento della prima e seconda parte dell’esame e ripetizione dell’esame sostitutivo</a>
</h6>
<div class="collapseable"> <p class="absatz "><sup>1</sup> Ha superato la prima e la seconda parte dell’esame conformemente all’articolo 12 capoverso 1 chi:</p>
<dl>
<dt>a. </dt>
<dd>ha superato singolarmente i compiti A e B; oppure</dd>
<dt>b. </dt>
<dd>ha superato l’esame europeo d’idoneità per intero.</dd>
</dl>
<p class="absatz "><sup>2</sup> Ha superato l’esame sostitutivo conformemente all’articolo 12 capoverso 2 chi ha superato singolarmente la prima e la seconda parte dell’esame sostitutivo.</p>
<p class="absatz "><sup>3</sup> Chi non ha superato per la seconda volta una parte dell’esame sostitutivo menzionato all’articolo 12 capoverso 2 è escluso da ogni ulteriore esame.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. </b><b>18</b> Superamento e ripetizione della terza e quarta parte dell’esame</a>
</h6>
<div class="collapseable"> <p class="absatz "><sup>1</sup> Ha superato la terza e la quarta parte dell’esame chi ha superato le singole parti d’esame. </p>
<p class="absatz "><sup>2</sup> Chi non ha superato una parte dell’esame per la seconda volta è escluso da ogni ulteriore sessione d’esame.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. </b><b>19</b> Ritiro</a>
</h6>
<div class="collapseable"> <p class="absatz "><sup>1</sup> I candidati possono ritirare la loro candidatura fino a 14 giorni prima dell’inizio dell’esame. Solo in questo caso la tassa d’esame viene loro restituita.</p>
<p class="absatz "><sup>2</sup> Il ritiro della candidatura dopo questo termine è ammesso solo se è fornita una ragione valida. Sono segnatamente considerate ragioni valide:</p>
<dl>
<dt>a. la maternità;</dt>
<dd class="clearfix"></dd>
<dt>b. una malattia o un infortunio;</dt>
<dd class="clearfix"></dd>
<dt>c. il decesso di un famigliare:</dt>
<dd class="clearfix"></dd>
<dt>d. il servizio militare, la protezione civile o il servizio civile imprevisti. </dt>
<dd class="clearfix"></dd>
</dl>
<p class="absatz "><sup>3</sup> Il ritiro deve essere comunicato immediatamente per scritto e deve essere fornita la prova del motivo dell’impedimento.</p>
<p class="absatz "><sup>4</sup> I candidati che non ritirano la loro candidatura all’esame entro il termine di cui al capoverso 1 o per una ragione valida non hanno superato l’esame della parte d’esame corrispondente.</p>
<p class="absatz "><sup>5</sup> I candidati che, per una ragione valida, ritirano la loro candidatura dopo l’inizio dell’esame devono iscriversi alla sessione d’esame successiva. In caso contrario l’esame della parte corrispondente è considerato non superato. </p>
<p class="absatz "><sup>6</sup> Il candidato deve ripetere per intero l’esame interrotto e pagare nuovamente la tassa d’esame.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. </b><b>20</b> Risultato dell’esame</a>
</h6>
<div class="collapseable"> <p class="absatz "><sup>1</sup> La commissione d’esame si riunisce per decidere in merito al superamento dell’esame. Un rappresentante della SEFRI è invitato ad assistere alla seduta.</p>
<p class="absatz "><sup>2</sup> Mediante decisione scritta la commissione d’esame comunica entro tre mesi ai candidati il risultato delle parti d’esame da essi sostenute. </p>
<p class="absatz "><sup>3</sup> L’esame federale di consulente in brevetti è superato se sono state superate tutte le quattro parti d’esame di cui all’articolo 8. In questo caso la commissione d’esame rilascia una certificazione sotto forma di attestato. </p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. </b><b>21</b> Conservazione dei documenti riguardanti l’esame</a>
</h6>
<div class="collapseable"> <p class="absatz "><sup>1</sup> La commissione d’esame provvede affinché tutti i documenti riguardanti l’esame siano conservati per due anni a partire dalla comunicazione dei risultati dell’esame.</p>
<p class="absatz "><sup>2</sup> Se è interposto ricorso i documenti riguardanti l’esame devono essere conservati finché la decisione relativa al ricorso è passata in giudicato.</p>
<p class="absatz "><sup>3</sup> Il candidato può chiedere di consultare i propri documenti d’esame conservati secondo il capoverso 1 o 2.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. </b><b>22</b> Sanzioni</a>
</h6>
<div class="collapseable"> <p class="absatz "><sup>1</sup> Se risulta che il candidato è stato ammesso all’esame fornendo informazioni inesatte o incomplete, la commissione d’esame dichiara nulle le parti dell’esame superate.</p>
<p class="absatz "><sup>2</sup> Se un candidato cerca di influenzare l’esito dell’esame con mezzi illeciti, un esaminatore ne informa la commissione d’esame. Questa decide se la parte dell’esame in questione è considerata non superata. Se è sorpreso in un tentativo di frode, il candidato può portare a termine l’esame sotto condizione.</p>
</div></article>
</div></section><section id="chap_3/sec_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_4">Sezione 4: Riconoscimento di esami esteri per consulenti in brevetti </a>
</h2>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Principi</a>
</h6>
<div class="collapseable"> <p class="absatz "><sup>1</sup> La commissione d’esame è competente per il riconoscimento di esami esteri per consulenti in brevetti.</p>
<p class="absatz "><sup>2</sup> Mediante decisione scritta la commissione d’esame delibera in merito al riconoscimento dell’esame estero per consulenti in brevetti e al contenuto e allo svolgimento di un esame d’idoneità.</p>
<p class="absatz "><sup>3</sup> L’Accordo del 21 giugno 1999<sup><a href="#fn-d8e556" id="fnbck-d8e556">5</a></sup> tra la Confederazione Svizzera, da una parte, e la Comunità europea ed i suoi Stati membri, dall’altra, sulla libera circolazione delle persone (ALC) si applica al riconoscimento degli esami esteri per consulenti in brevetti per le persone interessate da tale accordo.</p>
<div class="footnotes"><p id="fn-d8e556"><sup><a href="#fnbck-d8e556">5</a></sup><sup></sup> <a href="https://fedlex.data.admin.ch/eli/cc/2002/243" target="_blank">RS <b>0.142.112.681</b></a></p></div>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Richiesta</a>
</h6>
<div class="collapseable"> <p class="absatz "><sup>1</sup> La richiesta di riconoscimento di un esame estero per consulenti in brevetti va presentata per scritto alla commissione d’esame. </p>
<p class="absatz "><sup>2</sup> Alla richiesta vanno allegati documenti che attestano:</p>
<dl>
<dt>a. </dt>
<dd>il superamento di un esame per consulenti in brevetti da parte del richiedente; </dd>
<dt>b. </dt>
<dd>le conoscenze tecniche esaminate in occasione dell’esame per consulenti in brevetti.</dd>
</dl>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Esame d’idoneità</a>
</h6>
<div class="collapseable"> <p class="absatz "><sup>1</sup> Il richiedente può sostenere un esame d’idoneità se la commissione d’esame non riconosce o riconosce soltanto in parte l’esame estero per consulenti in brevetti.</p>
<p class="absatz "><sup>2</sup> <span style="color: #000000;">È ammesso all’esame d’idoneità chi al momento dell’iscrizione dimostra di essere titolare di un diploma universitario (art. 2) e di avere svolto un’attività pratica (art. </span>27–30)<span style="color: #000000;">.</span></p>
<p class="absatz "><sup>3</sup> La commissione d’esame può invitare il richiedente a presentare documenti relativi al tipo e alla durata dell’esperienza professionale acquisita.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Contenuto e svolgimento dell’esame d’idoneità</a>
</h6>
<div class="collapseable"> <p class="absatz "><sup>1</sup> L’esame d’idoneità verte su conoscenze tecniche oggetto dell’esame federale per consulenti in brevetti e che non sono già state esaminate durante la formazione frequentata nello Stato in cui è stato sostenuto l’esame per consulenti in brevetti. </p>
<p class="absatz "><sup>2</sup> Per determinare il contenuto dell’esame d’idoneità la commissione d’esame può tenere conto dell’esperienza professionale acquisita dal richiedente.</p>
<p class="absatz "><sup>3</sup> La commissione d’esame stabilisce nei singoli casi il tipo, lo svolgimento e la valutazione dell’esame d’idoneità.</p>
<p class="absatz "><sup>4</sup> Le disposizioni concernenti la lingua d’esame (art. 11), il ritiro (art. 19) e le sanzioni (art. 22) si applicano per analogia all’esame d’idoneità.</p>
<p class="absatz "><sup>5</sup> Mediante decisione scritta, la commissione d’esame comunica entro tre mesi al richiedente il risultato dell’esame d’idoneità.</p>
<p class="absatz "><sup>6</sup> Chi non ha superato per la seconda volta l’esame d’idoneità o, se del caso, parti di quest’ultimo è escluso da ogni ulteriore esame.</p>
</div></article>
</div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: Attività pratica</a>
</h1>
<div class="collapseable">
<article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Scopo e contenuto</a>
</h6>
<div class="collapseable"> <p class="absatz "><sup>1</sup> L’attività pratica serve ad acquisire, sotto vigilanza, l’esperienza necessaria per svolgere autonomamente l’attività di consulente in brevetti nel campo d’applicazione della LCB.</p>
<p class="absatz "><sup>2</sup> Nell’ambito dell’attività pratica il candidato deve in particolare:</p>
<dl>
<dt>a. </dt>
<dd>acquisire le conoscenze tecniche conformemente all’articolo 7 e metterle in pratica;</dd>
<dt>b. </dt>
<dd>familiarizzarsi con le autorità operanti in Svizzera in materia di brevetti;</dd>
<dt>c. </dt>
<dd>trattare le domande di brevetto sulla base della documentazione fornita da un mandante e imparare a rappresentare quest’ultimo nelle procedure di rilascio;</dd>
<dt>d. </dt>
<dd>familiarizzarsi con le formalità e i termini delle procedure di rilascio di brevetti in Svizzera.</dd>
</dl>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Persona incaricata della vigilanza</a>
</h6>
<div class="collapseable"> <p class="absatz ">Può vigilare sull’attività pratica chi:</p>
<dl>
<dt>a. </dt>
<dd>è iscritto come consulente in brevetti nel registro dei consulenti in brevetti;</dd>
<dt>b. </dt>
<dd>ha esercitato a tempo pieno per almeno dieci anni l’attività di consulente in brevetti in Svizzera senza essere iscritto nel registro dei consulenti in brevetti;</dd>
<dt>c. </dt>
<dd>ha esercitato a tempo pieno per almeno sei anni, quale professione regolamentata, l’attività di consulente in brevetti all’estero, rispettando le prescrizioni dello Stato di origine; oppure</dd>
<dt>d. </dt>
<dd>è iscritto nella lista allestita dall’Ufficio europeo dei brevetti per i mandatari accreditati e ha esercitato a tempo pieno per almeno un anno l’attività di consulente in brevetti in Svizzera.</dd>
</dl>
</div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Requisiti geografici</a>
</h6>
<div class="collapseable"> <p class="absatz "><sup>1</sup> L’attività pratica deve essere svolta durante almeno 12 mesi a tempo pieno presso una persona addetta alla vigilanza la cui società ha sede in Svizzera.</p>
<p class="absatz "><sup>2</sup> L’esercizio sotto sorveglianza dell’attività di consulente in brevetti all’estero è riconosciuto se tale attività è stata svolta durante 18 mesi a tempo pieno e se ha permesso al candidato di:</p>
<dl>
<dt>a. </dt>
<dd>acquisire e mettere in pratica le conoscenze tecniche di cui all’articolo 7;</dd>
<dt>b. </dt>
<dd>familiarizzarsi con le autorità operanti in Svizzera in materia di brevetti;</dd>
<dt>c. </dt>
<dd>familiarizzarsi con le formalità e i termini delle procedure di rilascio di brevetti in Svizzera.</dd>
</dl>
</div></article><article id="art_30"><a name="a30"></a><h6 class="heading" role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Prova dell’attività pratica</a>
</h6>
<div class="collapseable"> <p class="absatz "><sup>1</sup> Una volta conclusa l’attività pratica, la persona incaricata della vigilanza attesta per scritto al candidato:</p>
<dl>
<dt>a. </dt>
<dd>la durata dell’attività pratica;</dd>
<dt>b. </dt>
<dd>il grado di occupazione;</dd>
<dt>c. </dt>
<dd>il luogo di lavoro;</dd>
<dt>d. </dt>
<dd>le attività svolte.</dd>
</dl>
<p class="absatz "><sup>2</sup> Nel caso dello svolgimento di un’attività secondo l’articolo 29 capoverso 2 la persona incaricata della vigilanza deve inoltre attestare per scritto in che misura l’attività svolta ha permesso al candidato di raggiungere gli obbiettivi di formazione elencati in tale disposizione.</p>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Registro dei consulenti in brevetti</a>
</h1>
<div class="collapseable">
<article id="art_31"><a name="a31"></a><h6 class="heading" role="heading">
<span class="display-icon"></span><span class="external-link-icon"></span><a href="#art_31"><b>Art. 31</b><b></b> <b></b>Domanda d’iscrizione nel registro</a>
</h6>
<div class="collapseable"> <p class="absatz "><sup>1</sup> Chi intende iscriversi nel registro dei consulenti in brevetti è tenuto a presentare all’Istituto federale della proprietà intellettuale (IPI):</p>
<dl>
<dt>a. </dt>
<dd>le informazioni di cui all’articolo 14 capoverso 1 lettera b, c ed eventualmente d LCB; e</dd>
<dt>b. </dt>
<dd>i seguenti documenti:<dl>
<dt>1. </dt>
<dd>il documento attestante il superamento dell’esame federale per consulenti in brevetti, o</dd>
<dt>2. </dt>
<dd>la decisione della commissione d’esame concernente il riconoscimento dell’esame estero per consulenti in brevetti e, se del caso, il superamento dell’esame d’idoneità secondo gli articoli 23 capoverso 2 e 26 capoverso 5, oppure la prova dell’adempimento delle condizioni secondo l’articolo 23 capoverso 3.</dd>
</dl>
</dd>
</dl>
<p class="absatz "><sup>2</sup> La domanda d’iscrizione è presa in considerazione solo se l’emolumento d’iscrizione è versato entro il termine prescritto dall’IPI.</p>
<p class="absatz "><sup>3</sup> L’IPI può richiedere ulteriori informazioni e prove se i documenti presentati non sono completi o vi sono dubbi circa la loro correttezza.</p>
<p class="absatz "><sup>4</sup> L’IPI respinge la domanda se il richiedente non soddisfa i requisiti per l’iscrizione nel registro. L’emolumento d’iscrizione non è rimborsato.</p>
</div></article><article id="art_32"><a name="a32"></a><h6 class="heading" role="heading">
<span class="display-icon"></span><span class="external-link-icon"></span><a href="#art_32"><b>Art. 32</b><b></b> <b></b>Modifica e cancellazione di informazioni nel registro</a>
</h6>
<div class="collapseable"> <p class="absatz "><sup>1</sup> L’IPI modifica e cancella le informazioni nel registro su richiesta della persona iscritta o d’ufficio.</p>
<p class="absatz "><sup>2</sup> L’IPI procede d’ufficio alla modifica o alla cancellazione se le informazioni necessarie all’iscrizione nel registro non corrispondono più alla realtà, in particolare se la persona iscritta non ha più un recapito in Svizzera o se il recapito in Svizzera è cambiato.</p>
<p class="absatz "><sup>3</sup> Se la modifica o la cancellazione avviene d’ufficio, l’IPI comunica la prevista modifica o cancellazione alla persona iscritta e le impartisce un termine per prendere posizione. Se la persona iscritta non prende posizione entro tale termine, l’IPI procede alla modifica o alla cancellazione delle informazioni in questione.</p>
<p class="absatz "><sup>4</sup> L’IPI può cancellare le informazioni d’ufficio senza chiedere una presa di posizione se:</p>
<dl>
<dt>a. </dt>
<dd>la cancellazione è ordinata dal Dipartimento federale di giustizia e polizia;</dd>
<dt>b. </dt>
<dd>la Commissione d’esame dichiara un esame nullo a posteriori;</dd>
<dt>c. </dt>
<dd>la persona iscritta è deceduta.</dd>
</dl>
</div></article><article id="art_33"><a name="a33"></a><h6 class="heading" role="heading">
<span class="display-icon"></span><span class="external-link-icon"></span><a href="#art_33"><b>Art. 33</b><b></b> <b></b>Domanda di reiscrizione</a>
</h6>
<div class="collapseable"> <p class="absatz "><sup>1</sup> Se una persona la cui iscrizione è stata cancellata desidera reiscriversi e se i requisiti per l’iscrizione sono soddisfatti, è sufficiente trasmettere l’attestato di cui all’articolo 12 capoverso 1 LCB.</p>
<p class="absatz "><sup>2</sup> Per la reiscrizione l’emolumento di iscrizione è dovuto per intero. </p>
</div></article><article id="art_34"><a name="a34"></a><h6 class="heading" role="heading">
<span class="display-icon"></span><span class="external-link-icon"></span><a href="#art_34"><b>Art. 34</b><b></b> <b></b>Fascicolo degli atti</a>
</h6>
<div class="collapseable"> <p class="absatz "><sup>1</sup> Il fascicolo degli atti è conservato per cinque anni dalla cancellazione di un’iscrizione nel registro o per cinque anni dal momento in cui una domanda di registrazione è stata respinta.</p>
<p class="absatz "><sup>2</sup> Possono consultare il fascicolo degli atti: </p>
<dl>
<dt>a. </dt>
<dd>le persone iscritte nel registro;</dd>
<dt>b. </dt>
<dd>terzi che giustificano un interesse.</dd>
</dl>
</div></article><article id="art_35"><a name="a35"></a><h6 class="heading" role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Comunicazione elettronica</a>
</h6>
<div class="collapseable"> <p class="absatz "><sup>1</sup> L’IPI può ammettere la comunicazione elettronica.</p>
<p class="absatz "><sup>2</sup> Determina le modalità tecniche e le pubblica in modo adeguato.</p>
</div></article>
</div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6: Disposizioni finali</a>
</h1>
<div class="collapseable">
<section id="chap_6/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_6/sec_1">Sezione 1: Disposizioni transitorie</a>
</h2>
<div class="collapseable">
<article id="art_36"><a name="a36"></a><h6 class="heading" role="heading">
<span class="display-icon"></span><span class="external-link-icon"></span><a href="#art_36"><b>Art. 36</b> Diplomi universitari</a>
</h6>
<div class="collapseable"> <p class="absatz ">I bachelor, i master, i diplomi universitari o le licenze in scienze naturali o in ingegneria conseguiti presso scuole universitarie ai sensi dell’articolo 3 della legge dell’8 ottobre 1999<sup><a href="#fn-d8e868" id="fnbck-d8e868">6</a></sup> sull’aiuto alle università sono riconosciuti quali diplomi universitari svizzeri in virtù dell’articolo 4 LCB, anche se al momento dell’esame la scuola universitaria non era accreditata.</p>
<div class="footnotes"><p id="fn-d8e868"><sup><a href="#fnbck-d8e868">6</a></sup><sup></sup> <a href="https://fedlex.data.admin.ch/eli/cc/2014/691" target="_blank">RS <b>414.20</b></a></p></div>
</div></article><article id="art_37"><a name="a37"></a><h6 class="heading" role="heading">
<span class="display-icon"></span><span class="external-link-icon"></span><a href="#art_37"><b>Art. 37</b> Iscrizione nel registro dei consulenti in brevetti ai sensi dell’articolo 19 LCB</a>
</h6>
<div class="collapseable"> <p class="absatz "><sup>1</sup> Chi richiede l’iscrizione nel registro dei brevetti conformemente all’articolo 19 LCB deve presentare all’IPI:</p>
<dl>
<dt>a. </dt>
<dd>se presenta una domanda conformemente all’articolo 19 capoverso 1 lettera a LCB, un documento che attesti l’esercizio dell’attività di consulente in brevetti in Svizzera e il conseguimento del diploma universitario richiesto;</dd>
<dt>b. </dt>
<dd>se presenta una domanda conformemente all’articolo 19 capoverso 1 lettera b LCB, un documento che attesti l’esercizio dell’attività di consulente in brevetti in Svizzera e l’iscrizione nella lista allestita dall’Ufficio europeo dei brevetti per i mandatari accreditati.</dd>
</dl>
<p class="absatz "><sup>2</sup> La domanda è considerata come presentata soltanto se l’emolumento d’iscrizione è stato versato entro il termine prescritto dall’IPI.</p>
<p class="absatz "><sup>3</sup> L’IPI può richiedere ulteriori informazioni e prove se i documenti presentati non sono completi o vi sono dubbi circa la loro correttezza.</p>
<p class="absatz "><sup>4</sup> L’IPI respinge la domanda se il richiedente non soddisfa i requisiti per l’iscrizione nel registro. L’emolumento d’iscrizione non è rimborsato.</p>
</div></article><article id="art_38"><a name="a38"></a><h6 class="heading" role="heading">
<span class="display-icon"></span><span class="external-link-icon"></span><a href="#art_38"><b>Art. 38</b> Utilizzo del titolo professionale durante il periodo transitorio</a>
</h6>
<div class="collapseable"> <p class="absatz ">Chi soddisfa i requisiti per l’iscrizione nel registro dei consulenti in brevetti secondo l’articolo 19 capoverso 1 LCB può usare il titolo «consulente in brevetti», «Patentanwältin» o «Patentanwalt», «conseil en brevet» o «patent attorney» durante il termine per la presentazione della domanda di cui all’articolo 19 capoverso 2 LCB, anche se non è ancora iscritto nel registro dei consulenti in brevetti.</p>
</div></article>
</div></section><section id="chap_6/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_6/sec_2">Sezione 2: Entrata in vigore</a>
</h2>
<div class="collapseable"><article id="art_39"><a name="a39"></a><h6 class="heading" role="heading">
<span class="display-icon"></span><span class="external-link-icon"></span><a href="#art_39"><b>Art. 39</b></a>
</h6>
<div class="collapseable"><p class="absatz ">La presente ordinanza entra in vigore il 1° luglio 2011.</p></div></article></div></section>
</div></section></main>
</div></body>
</html>
