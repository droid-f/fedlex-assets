<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2011-368-20110701-it-docx</title>
</head>
<body><div id="lawcontent">
<div id="preface">
<!--831.201.26 --><p class="srnummer ">831.201.26 </p>
<h1 class="erlasstitel botschafttitel ">Ordinanza del DFI<br>sull’abilitazione degli audioprotesisti specializzati <br>in acustica pediatrica</h1>
<p>del 25 maggio 2011 (Stato 1° luglio 2011)</p>
</div>
<div id="preamble">
<p>Il Dipartimento federale dell’interno (DFI),</p>
<p>visto l’articolo 24 capoverso 1 dell’ordinanza del 17 gennaio 1961<sup><a href="#fn-d6e21" id="fnbck-d6e21">1</a></sup> sull’assicurazione per l’invalidità,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1961/29_29_29" target="_blank">RS <b>831.201</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina l’abilitazione degli audioprotesisti specializzati in acustica pediatrica che consegnano apparecchi acustici a persone di età inferiore ai 18 anni, li adattano e insegnano a queste persone come utilizzarli.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. </b><b>2</b> Abilitazione</a>
</h6>
<div class="collapseable"> <p>Soltanto gli audioprotesisti specializzati in acustica pediatrica abilitati dall’Ufficio federale delle assicurazioni sociali (Ufficio) possono esercitare la loro attività a carico dell’assicurazione invalidità. </p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. </b><b>3</b> Formazione</a>
</h6>
<div class="collapseable"> <p>Per essere abilitati gli audioprotesisti specializzati in acustica pediatrica devono:</p>
<dl>
<dt>a. </dt>
<dd>essere titolari di un attestato professionale federale di audioprotesista oppure di un diploma estero riconosciuto equivalente dall’Ufficio federale della formazione professionale e della tecnologia e aver superato l’esame finale con lavoro di diploma nella specializzazione di acustica pediatrica, oppure</dd>
<dt>b. </dt>
<dd>disporre di un titolo universitario in fisica o in una disciplina tecnica con provata specializzazione nel campo dell’esame e della terapia dell’ipoacusia, come minimo a livello di dissertazione, e aver svolto un’attività pratica di almeno un anno in un centro universitario di acustica pediatrica che offre l’adattamento di apparecchi acustici per bambini.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Locali</a>
</h6>
<div class="collapseable"> <p>Per essere abilitati gli audioprotesisti specializzati in acustica pediatrica devono disporre di locali che:</p>
<dl>
<dt>a. </dt>
<dd>sono chiusi e silenziosi;</dd>
<dt>b. </dt>
<dd>hanno una superficie di almeno 8 m<sup>2</sup> e un’altezza di almeno 2 metri;</dd>
<dt>c. </dt>
<dd>sono equipaggiati di un impianto di misurazione fisso;</dd>
<dt>d. </dt>
<dd>rispettano, per quanto concerne il rumore di fondo, il numero 3 dell’allegato all’ordinanza del 9 marzo 2010<sup><a href="#fn-d6e94" id="fnbck-d6e94">2</a></sup> sull’audiometria.</dd>
</dl>
<div class="footnotes"><p id="fn-d6e94"><sup><a href="#fnbck-d6e94">2</a></sup> <a href="https://fedlex.data.admin.ch/eli/cc/2010/163" target="_blank">RS <b>941.216</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><i></i> <i></i>Equipaggiamento tecnico</a>
</h6>
<div class="collapseable"> <p><sup>1</sup> Per essere abilitati gli audioprotesisti specializzati in acustica pediatrica devono disporre dell’equipaggiamento seguente:</p>
<dl>
<dt>a. </dt>
<dd>un audiometro per suoni calibrato secondo ISO con possibilità di mascheramento, con gamma di frequenza da 125 a 8000 Hz per la conduzione aerea, da 500 a 4000 Hz per la conduzione ossea, da 125 a 8000 Hz per il campo libero (altoparlanti), con aumento dei livelli per la conduzione aerea da 0 a 120 dB/HL, per la conduzione ossea da 0 a 65 dB/HL e per gli altoparlanti da 0 a 85 dB/HL;</dd>
<dt>b. </dt>
<dd>un impianto per esame audiometrico vocale dotato di riproduttore di suono con supporto audio esente da usura, con materiale di prova riconosciuto a livello europeo e regionale. Gli esami devono poter essere effettuati senza distorsioni sia con le cuffie fino a 120 dB/SPL sia con gli altoparlanti ad una distanza di 1 m fino a 90 dB/SPL;</dd>
<dt>c. </dt>
<dd>un computer con il necessario software per la programmazione degli apparecchi acustici;</dd>
<dt>d. </dt>
<dd>un dispositivo di misurazione per controllare gli apparecchi acustici;</dd>
<dt>e. </dt>
<dd>un apparecchio di misurazione con sonda (in situ) per il controllo del rendimento individuale nell’orecchio della persona assicurata;</dd>
<dt>f. </dt>
<dd>un trapano con almeno 30 000 rpm, inclusa una fresa per la lavorazione di materiali diversi;</dd>
<dt>g. </dt>
<dd>una lucidatrice;</dd>
<dt>h. </dt>
<dd>un apparecchio a ultrasuoni;</dd>
<dt>i. </dt>
<dd>un otoscopio;</dd>
<dt>j. </dt>
<dd>un kit per impronte;</dd>
<dt>k. </dt>
<dd>un impianto di misurazione RECD (<i>real ear to coupler difference</i>);</dd>
<dt>l. </dt>
<dd>un timpanometro.</dd>
</dl>
<p><sup>2</sup> Agli strumenti di misurazione audiometrici si applicano l’ordinanza del 15 febbraio 2006<sup><a href="#fn-d6e159" id="fnbck-d6e159">3</a></sup> sugli strumenti di misurazione e le relative disposizioni di esecuzione del Dipartimento federale di giustizia e polizia. </p>
<div class="footnotes"><p id="fn-d6e159"><sup><a href="#fnbck-d6e159">3</a></sup> <a href="https://fedlex.data.admin.ch/eli/cc/2006/245" target="_blank">RS <b>941.210</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><i></i> <i></i>Rilascio dell’abilitazione</a>
</h6>
<div class="collapseable"> <p><sup>1</sup> Il richiedente inoltra la domanda di abilitazione utilizzando il modulo allestito dall’Ufficio.</p>
<p><sup>2</sup> L’Ufficio decide in merito alla richiesta di abilitazione. Per verificare se i requisiti sono adempiuti può consultare esperti.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><i></i> <i></i>Revoca dell’abilitazione</a>
</h6>
<div class="collapseable"> <p><sup>1</sup> Se la persona abilitata non adempie più i requisiti o non li adempie entro il termine fissato dall’Ufficio, quest’ultimo può revocarle l’abilitazione.</p>
<p><sup>2</sup> Quando cessa l’attività, la persona abilitata ne informa immediatamente l’Ufficio, che le revoca l’abilitazione.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><i></i> <i></i>Obbligo d’informazione</a>
</h6>
<div class="collapseable"> <p>La persona abilitata comunica immediatamente all’Ufficio ogni cambiamento di rilievo della sua situazione, segnatamente per quanto riguarda il luogo d’attività, l’indirizzo e il personale impiegato.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><i></i> <i></i>Elenco degli audioprotesisti specializzati in acustica pediatrica abilitati</a>
</h6>
<div class="collapseable"> <p class=" man-text-align-left ">L’Ufficio stila un elenco degli audioprotesisti specializzati in acustica pediatrica abilitati.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><i></i> <i></i>Entrata in vigore</a>
</h6>
<div class="collapseable"> <p>La presente ordinanza entra in vigore il 1° luglio 2011.</p>
<p></p>
</div></article></main>
</div></body>
</html>
