<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--741.711--><p class="srnummer ">741.711</p>
<h1 class="erlasstitel botschafttitel ">Ordinanza<br>concernente la tassa per l’utilizzazione <br>delle strade nazionali</h1>
<h2 class="erlasskurztitel ">(Ordinanza sul contrassegno stradale, OUSN)</h2>
<p class="erlassdatum ">del 24 agosto 2011 (Stato 1° gennaio 2022)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visti gli articoli 16 capoverso 2 e 18 capoverso 1 della legge del 19 marzo 2010<sup><a href="#fn-d7e23" id="fnbck-d7e23">1</a></sup> <br>sul contrassegno stradale (LUSN),</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2011/577" target="_blank">RS <b>741.71</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina le modalità di riscossione, mediante il contrassegno, della tassa per l’utilizzazione delle strade nazionali.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Acquisto del contrassegno</a>
</h6>
<div class="collapseable">
<p class="man-template-referenz"> (art. 9 LUSN)</p>
<p class="absatz "><sup>1</sup> Il contrassegno può essere acquistato presso:</p>
<dl>
<dt>a. </dt>
<dd>i punti di vendita designati dai Cantoni o da organizzazioni da essi incaricate;</dd>
<dt>b. </dt>
<dd>gli uffici di servizio dell’Ufficio federale della dogana e della sicurezza dei confini (UDSC)<sup><a href="#fn-d7e64" id="fnbck-d7e64">2</a></sup>;</dd>
<dt>c. </dt>
<dd>i punti di vendita all’estero designati da organizzazioni con le quali la Direzione generale delle dogane (DGD) ha concluso un pertinente accordo.</dd>
</dl>
<p class="absatz "><sup>2</sup> Il contrassegno può essere venduto o messo in circolazione al più presto il 1° dicembre dell’anno precedente.</p>
<div class="footnotes"><p id="fn-d7e64"><sup><a href="#fnbck-d7e64">2</a></sup><sup></sup> La designazione dell’unità amministrativa è adattata in applicazione dell’art. 20 cpv. 2 dell’O del 7 ott. 2015 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal  1° gen. 2022 (<a href="https://fedlex.data.admin.ch/eli/oc/2021/589" target="_blank">RU <b>2021</b> 589</a>). Di detta mod. è tenuto conto in tutto il presente testo.</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Apposizione del contrassegno</a>
</h6>
<div class="collapseable">
<p class="man-template-referenz"> (art. 7 LUSN)</p>
<p class="absatz "><sup>1</sup> Il contrassegno dev’essere integro e va incollato direttamente sul veicolo.</p>
<p class="absatz "><sup>2</sup> Esso deve essere apposto nei seguenti punti:</p>
<dl>
<dt>a. </dt>
<dd>su veicoli con parabrezza: sul lato interno del parabrezza in un punto ben visibile dall’esterno;</dd>
<dt>b. </dt>
<dd>su veicoli senza parabrezza, rimorchi e motoveicoli: su una parte facilmente accessibile e non intercambiabile.</dd>
</dl>
<p class="absatz "><sup>3</sup> Il contrassegno è considerato annullato ai sensi dell’articolo 7 capoverso 4 LUSN se:</p>
<dl>
<dt>a. </dt>
<dd>non è stato apposto conformemente ai capoversi 1 o 2;</dd>
<dt>b. </dt>
<dd>esso o lo strato adesivo originale è stato alterato; o</dd>
<dt>c. </dt>
<dd>non è stato incollato sul veicolo con lo strato adesivo originale.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Rottura del parabrezza</a>
</h6>
<div class="collapseable">
<p class="absatz "><sup>1</sup> Se il parabrezza sul quale è correttamente incollato un contrassegno valido è danneggiato e deve essere sostituito, occorre apporre un nuovo contrassegno.</p>
<p class="absatz "><sup>2</sup> La DGD può stipulare un accordo con l’Associazione Svizzera d’Assicurazioni nel quale sono disciplinate la sostituzione e il rimborso del contrassegno in caso di sostituzione del parabrezza. </p>
<p class="absatz "><sup>3</sup> Se i costi di sostituzione del contrassegno non sono assunti da una compagnia d’assicurazioni, l’ufficio di servizio dell’UDSC sostituisce il contrassegno dietro presentazione del vecchio contrassegno e della fattura relativa alla sostituzione del parabrezza.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Conteggio</a>
</h6>
<div class="collapseable">
<p class="man-template-referenz"> (art. 9 LUSN)</p>
<p class="absatz "><sup>1</sup> I Cantoni effettuano periodicamente il conteggio con la DGD conformemente alle sue istruzioni.</p>
<p class="absatz "><sup>2</sup> L’anno contabile va dal 1° dicembre al 30 novembre.</p>
<p class="absatz "><sup>3</sup> La DGD può eseguire le verifiche necessarie.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Controlli</a>
</h6>
<div class="collapseable">
<p class="man-template-referenz"> (art. 11 LUSN)</p>
<p class="absatz "><sup>1</sup> Gli organi di controllo istituiti dall’UDSC o dai Cantoni possono fermare i veicoli ed entrarvi al fine di verificare la validità del contrassegno.</p>
<p class="absatz "><sup>2</sup> In caso di contravvenzione, tali organi di controllo possono chiedere i documenti di legittimazione del conducente per accertarne l’identità.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Contravvenzioni</a>
</h6>
<div class="collapseable">
<p class="man-template-referenz"> (art. 14 LUSN)</p>
<p class="absatz "><sup>1</sup> In caso di contravvenzione, la persona assoggettata deve acquistare un contrassegno se per il periodo di tassazione non possiede un contrassegno, ne possiede uno annullato o non lo porta con sé. Immediatamente dopo l’acquisto, il contrassegno deve essere incollato sul veicolo conformemente all’articolo 3.</p>
<p class="absatz "><sup>2</sup> Se la persona assoggettata porta con sé nel veicolo un contrassegno non annullato, deve incollarlo immediatamente sul veicolo conformemente all’articolo 3.</p>
<p class="absatz "><sup>3</sup> Se non è stato possibile fermare il veicolo o identificarne il conducente, il detentore del veicolo deve provare all’organo di controllo, entro 30 giorni, che nel frattempo il contrassegno è stato incollato sul veicolo conformemente all’articolo 3.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d7e185" id="fnbck-d7e185">3</a></sup>
</h6>
<div class="collapseable"><div class="footnotes"><p id="fn-d7e185"><sup><a href="#fnbck-d7e185">3</a></sup><sup></sup> Abrogato dall’all. 3 n. 2 dell’O del 16 gen. 2019 concernente le multe disciplinari, con effetto dal 1° gen. 2020 (<a href="https://fedlex.data.admin.ch/eli/oc/2019/93" target="_blank">RU <b>2019</b> 529</a>).</p></div></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Esecuzione</a>
</h6>
<div class="collapseable">
<p class="absatz "><sup>1</sup> L’esecuzione della presente ordinanza compete all’UDSC ai Cantoni.</p>
<p class="absatz "><sup>2</sup> La DGD è l’ente centrale preposto al conteggio e l’organo di sorveglianza.</p>
<p class="absatz "><sup>3</sup> Essa emana le istruzioni necessarie all’esecuzione della presente ordinanza.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del 26 ottobre 1994<sup><a href="#fn-d7e220" id="fnbck-d7e220">4</a></sup> concernente una tassa per l’utilizzazione delle strade nazionali è abrogata.</p>
<div class="footnotes"><p id="fn-d7e220"><sup><a href="#fnbck-d7e220">4</a></sup><sup></sup> [<a href="https://fedlex.data.admin.ch/eli/oc/1994/2518_2518_2518" target="_blank">RU <b>1994</b> 2518</a>, <b></b><a href="https://fedlex.data.admin.ch/eli/oc/1995/4425_4425_4425" target="_blank"><b>1995</b> 4425 </a>all. 1 n. II 13]</p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modifica del diritto vigente</a>
</h6>
<div class="collapseable">
<p class="absatz ">Le ordinanze qui appresso sono modificate come segue:</p>
<p class="absatz ">…<sup><a href="#fn-d7e246" id="fnbck-d7e246">5</a></sup></p>
<div class="footnotes"><p id="fn-d7e246"><sup><a href="#fnbck-d7e246">5</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2011/578" target="_blank">RU<b> 2011</b> 4111</a>.</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Disposizione transitoria</a>
</h6>
<div class="collapseable">
<p class="absatz ">Ai contrassegni 2011 sono applicabili, fino al 31 gennaio 2012, le disposizioni dell’ordinanza del 26 ottobre 1994<sup><a href="#fn-d7e265" id="fnbck-d7e265">6</a></sup> sul contrassegno stradale.</p>
<div class="footnotes"><p id="fn-d7e265"><sup><a href="#fnbck-d7e265">6</a></sup><sup></sup> [<a href="https://fedlex.data.admin.ch/eli/oc/1994/2518_2518_2518" target="_blank">RU <b>1994</b> 2518</a>, <b></b><a href="https://fedlex.data.admin.ch/eli/oc/1995/4425_4425_4425" target="_blank"><b>1995</b> 4425 </a>all. 1 n. II 13]</p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° dicembre 2011.</p></div></article></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a><sup><a href="#fn-d7e293" id="fnbck-d7e293">7</a></sup>
</h1>
<div class="footnotes"><p id="fn-d7e293"><sup><a href="#fnbck-d7e293">7</a></sup><sup></sup> Abrogato dall’all. 3 n. 2 dell’O del 16 gen. 2019 concernente le multe disciplinari, con effetto dal 1° gen. 2020 (<a href="https://fedlex.data.admin.ch/eli/oc/2019/93" target="_blank">RU <b>2019</b> 529</a>).</p></div>
<div class="collapseable"></div></section></div>
</div></body>
</html>
