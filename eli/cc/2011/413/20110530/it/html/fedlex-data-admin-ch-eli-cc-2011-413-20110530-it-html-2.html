<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.913.694.0 --><p class="srnummer ">0.631.252.913.694.0 </p>
<p class="ref "> RU <b>2011</b> 3223 </p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Dipartimento federale delle finanze della Confederazione Svizzera<br>e il Ministero federale delle finanze della Repubblica federale<br>di Germania concernente l’istituzione di uffici a controlli nazionali abbinati al valico di confine di Trasadingen/Erzingen</h1>
<p class="erlasssubtitel ">Concluso il 15 giugno 2010</p>
<p class="erlasssubtitel ">Entrato in vigore il 30 maggio 2011</p>
<p class="erlassdatum "> (Stato 30  maggio 2011)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p class="absatz ">Il Dipartimento federale delle finanze della Confederazione Svizzera e il Ministero federale delle finanze della Repubblica federale di Germania, visto l’articolo 1 numero 3 della Convenzione del 1° giugno 1961<sup><a href="#fn-d7e37" id="fnbck-d7e37">2</a></sup> tra la Confederazione Svizzera e la Repubblica federale di Germania relativa agli uffici a controlli nazionali abbinati e al controllo in corso di viaggio, </p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e37"><sup><a href="#fnbck-d7e37">2</a></sup><sup></sup> <a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a></p></div>
</div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Presso il valico di confine di Trasadingen/Erzingen sono istituiti, sul territorio della Confederazione Svizzera e su quello della Repubblica federale di Germania, uffici a controlli nazionali abbinati.</p>
<p class="absatz ">2.  I controlli svizzeri e tedeschi vengono effettuati temporaneamente in questi uffici sia sul territorio della Confederazione Svizzera sia su quello della Repubblica federale di Germania.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  Sul territorio della Repubblica federale di Germania la zona comprende:</p>
<dl>
<dt>a) </dt>
<dd>la strada federale B34 da Trasadingen verso Erzingen, compreso il marciapiede a partire dal confine comune per una lunghezza di 100 metri, misurati dal punto d’intersezione tra il confine comune e l’asse della strada;</dd>
<dt>b) </dt>
<dd>lo spiazzo antistante l’ufficio doganale;</dd>
<dt>c) </dt>
<dd>i parcheggi situati a sinistra e a destra dell’ufficio doganale.</dd>
</dl>
<p class="absatz ">2.  Sul territorio della Confederazione Svizzera la zona comprende:</p>
<dl>
<dt>a) </dt>
<dd>i locali utilizzati in comune o riservati all’uso esclusivo degli agenti tedeschi;</dd>
<dt>b) </dt>
<dd>la strada da Erzingen verso Trasadingen, compreso il marciapiede a partire dal confine comune fino a una distanza di 100 metri in direzione di Trasadingen, misurati dal punto d’intersezione tra il confine comune e l’asse della strada;</dd>
<dt>c) </dt>
<dd>i dintorni del posto guardie di confine e dell’ufficio doganale delimitati a est da una linea parallela alla linea ferroviaria, a una distanza di 8 metri, dall’ufficio doganale fino al confine comune;</dd>
<dt>d) </dt>
<dd>il parcheggio delimitato a nord dalla recinzione del fondo numero 29, a est dalla scarpata e a sud-ovest dall’ufficio doganale.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">1.  La Direzione delle dogane di Sciaffusa, da una parte, e la Direzione federale delle finanze Südwest nonché la Direzione federale di polizia di Stoccarda, dall’altra, disciplinano di comune accordo i dettagli.</p>
<p class="absatz ">2.  I responsabili dei due uffici di controllo o gli agenti di grado più elevato degli organi di cui al paragrafo 1 in servizio presso gli uffici di controllo adottano, di comune accordo, i provvedimenti necessari a breve termine.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">Con l’entrata in vigore del presente Accordo è abrogato l’articolo 1 lettera h dell’Accordo del 6 ottobre 1966<sup><a href="#fn-d7e106" id="fnbck-d7e106">3</a></sup> tra la Confederazione Svizzera e la Repubblica federale di Germania concernente l’abbinamento temporaneo dei controlli ai varchi stradali.</p>
<div class="footnotes"><p id="fn-d7e106"><sup><a href="#fnbck-d7e106">3</a></sup><sup></sup> <a href="https://fedlex.data.admin.ch/eli/cc/1967/254_266_260" target="_blank">RS <b>0.631.252.913.695.1</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">1.  L’Accordo è confermato e messo in vigore con uno scambio di note diplomatiche conformemente all’articolo 1 numero 4 della Convenzione del 1° giugno 1961.</p>
<p class="absatz ">2.  L’Accordo può essere disdetto per via diplomatica per il primo giorno di un mese, con un preavviso di sei mesi.</p>
<p class="absatz ">Fatto a Bonn, il 15 giugno 2010, in due originali in lingua tedesca.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Dipartimento federale delle finanze<br>della Confederazione Svizzera:</p></td>
<td><p class="unterschriften1 ">Per il<br>Ministero federale delle finanze d’intesa con il Ministero federale dell’interno <br>della Repubblica federale di Germania:</p></td>
</tr>
<tr>
<td><p class="unterschriften ">Rudolf Dietrich</p></td>
<td><p class="unterschriften ">Hans-Joachim Stähr</p></td>
</tr>
</table></div>
</div></article></main>
</div></body>
</html>
