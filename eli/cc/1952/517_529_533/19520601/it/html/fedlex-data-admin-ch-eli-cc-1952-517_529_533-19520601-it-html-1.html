<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1952-517_529_533-19520601-it-docx</title>
</head>
<body><div id="lawcontent">
<div id="preface">
<!--0.818.691.63--><p class="srnummer ">0.818.691.63</p>
<p> RU <b>1952</b> 533</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Accordo<br>tra il Governo svizzero e il Governo austriaco<br>concernente la traslazione di salme nel traffico locale <br>di confine</h1>
<div class="footnotes"><p id="fn-d6e14"><sup><a href="#fnbck-d6e14">1</a></sup> Il testo originale è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble"><p>Con scambio di lettere in data 17 maggio 1952 tra il Ministro di Svizzera a Vienna e il Ministro per gli affari esteri austriaco è stato conchiuso il seguente accordo sulla traslazione di salme nel traffico locale di confine:</p></div>
<main id="maintext"><article id="art_I"><a name="aI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I"><b>Art. I</b></a>
</h6>
<div class="collapseable">
<p>La zona, situata dall’una e dall’altra parte della frontiera tra la Svizzera e l’Austria e tra l’Austria e il Liechtenstein, nei cui limiti si svolge il traffico di confine nel senso del presente accordo, comprende le seguenti regioni:</p>
<dl>
<dt>a. </dt>
<dd>da parte svizzera: i Cantoni di San Gallo, Appenzello Esterno, Appenzello Interno, Turgovia e i comuni del Cantone dei Grigioni compresi nell’elenco allegato; gli invii per ferrovia da Bever a Coira in transito diretto, sono considerati come traffico di confine se il luogo di spedizione e di destinazione si trova nella zona di confine;</dd>
<dt>b. </dt>
<dd>il Principato del Liechtenstein;</dd>
<dt>c. </dt>
<dd>da parte austriaca: il territorio federale del Vorarlberg e il distretto politico di Landeck del territorio federale del Tirolo.</dd>
</dl>
</div></article><article id="art_II"><a name="aII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_II"><b>Art. II</b></a>
</h6>
<div class="collapseable">
<p>Gli organi competenti per il rilascio dei lasciapassare per cadaveri sono designati in Svizzera dalle autorità cantonali e in Austria dalle autorità dei Paesi («Länder»).</p>
<p>In Svizzera gli organi competenti sono:</p>
<p></p>
<div class="table"><table border="1">
<tr>
<td><p>per i Cantoni</p></td>
<td><p>Appenzello Esterno:</p></td>
<td><p>la cancelleria di Stato</p></td>
</tr>
<tr>
<td><p></p></td>
<td><p>Appenzello Interno:</p></td>
<td><p>la direzione di polizia e la prefettura d’Oberegg</p></td>
</tr>
<tr>
<td><p></p></td>
<td><p>Grigioni:</p></td>
<td><p>le prefetture</p></td>
</tr>
<tr>
<td><p></p></td>
<td><p>San Gallo:</p></td>
<td><p>le prefetture</p></td>
</tr>
<tr>
<td><p></p></td>
<td><p>Turgovia:</p></td>
<td><p>le prefetture</p></td>
</tr>
</table></div>
<p>Nel Principato di Liechtenstein l’organo competente è il governo del Principato.</p>
<p>In Austria gli organi competenti sono le autorità amministrative di distretto.</p>
<p>Lo Stato sul cui territorio il corpo è trasportato rinuncia a esigere che le firme apposte sui lasciapassare per cadaveri siano autenticate.</p>
<p>Non è necessario apporre il visto consolare sui lasciapassare per cadaveri.</p>
</div></article><article id="art_III"><a name="aIII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_III"><b>Art. III</b></a>
</h6>
<div class="collapseable">
<p>L’uso di un feretro doppio non è richiesto salvo nei casi in cui il  medico competente ritiene ch’esso sia necessario per motivi di polizia sanitaria. Il feretro doppio è richiesto, in particolare, quando il cadavere è in stato di decomposizione, quando si teme una rapida decomposizione nonchè nei casi di cadaveri di persone decedute in seguito a tifo addominale, paratifo o a dissenteria bacillare.</p>
<p>Il medico competente nel senso del capoverso precedente è : per la regione di confine svizzera, il medico che ha rilasciato l’atto di morte, il medico cantonale o il medico di distretto; per il territorio del Liechtenstein, il medico ufficiale del Principato (Landesphysikus); per la regione di confine austriaca, il medico ufficiale delle autorità amministrative di distretto.</p>
</div></article><article id="art_IV"><a name="aIV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_IV"><b>Art. IV</b></a>
</h6>
<div class="collapseable">
<p>Per il rimanente sono applicabili per analogia le disposizioni della Convenzione internazionale concernente il trasporto di cadaveri, conchiusa a Berlino il 10 febbraio 1937.<sup><a href="#fn-d6e129" id="fnbck-d6e129">2</a></sup></p>
<div class="footnotes"><p id="fn-d6e129"><sup><a href="#fnbck-d6e129">2</a></sup> <a href="https://fedlex.data.admin.ch/eli/cc/56/1198_1258_1314" target="_blank">RS <b>0.818.61</b></a></p></div>
</div></article><article id="art_V"><a name="aV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_V"><b>Art. V</b></a>
</h6>
<div class="collapseable"><p>Qualora sorgessero divergenze circa l’interpretazione del presente accordo, come pure in casi di circostanze straordinarie, i due Governi provvederanno a consultarsi.</p></div></article><article id="art_VI"><a name="aVI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VI"><b>Art. VI</b></a>
</h6>
<div class="collapseable"><p>Il presente accordo entra in vigore il 1<sup>o</sup> giugno 1952. Esso può essere disdetto in ogni tempo con un preavviso di sei mesi.</p></div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Trasporto di salme nel traffico di confine <br>(Grigioni-Austria)</a>
</h1>
<div class="collapseable">
<p class="untertit man-font-weight-bold ">Elenco dei comuni (in ordine alfabetico).</p>
<p></p>
<div class="table"><table border="1"><tr>
<td>
<p>Ardez</p>
<p>Arosa</p>
<?del-struct abstand4pt><p>Bever/Bevers</p>
<?del-struct abstand4pt><p>Calfreisen</p>
<p>Castiel</p>
<p>Calerina/Schlarigna</p>
<p>Chur</p>
<p>Churwalden</p>
<p>Conters i. P.</p>
<?del-struct abstand4pt><p>Davos</p>
<?del-struct abstand4pt><p>Fanas</p>
<p>Fetan</p>
<p>Fideris</p>
<p>Fläsch</p>
<p>Fuldera</p>
<p>Furna</p>
<?del-struct abstand4pt><p>Grüsch</p>
<p>Guarda</p>
<?del-struct abstand4pt><p>Haldenstein</p>
<p>Igis-Landquart</p>
<p>Jenaz</p>
<p>Jenins</p>
<?del-struct abstand4pt><p>Klosters-Serneus</p>
<p>Küblis</p>
<?del-struct abstand4pt><p>Langwies</p>
<p>Lavin</p>
<p>Lü</p>
<p>Lüen</p>
<p>Luzein</p>
<?del-struct abstand4pt><p>Madulain</p>
<p>Maienfeld</p>
<p>Maladers</p>
<p>Malans</p>
<p>Malix/</p>
<p>Mastrils</p>
<p>Molinis</p>
<p>Müstair/Münster</p>
</td>
<td>
<p>Pagig</p>
<p>Parpan</p>
<p>Peist</p>
<p>Pontresina</p>
<p>Praden</p>
<p>La Punt-Chamues-ch/Ponte-Camogask</p>
<?del-struct abstand4pt><p>Ramosch/Remüs</p>
<?del-struct abstand4pt><p>Saas</p>
<p>Samedan/Samaden</p>
<p>Samnaun</p>
<p>St. Antönien-Ascharina</p>
<p>St. Antönien-Castels</p>
<p>St. Antönien-Rüti</p>
<p>Sta. Maria i. M.</p>
<p>St. Moritz</p>
<p>St. Peter</p>
<p>Says</p>
<p>S-chanf/Scanfs</p>
<p>Schiers</p>
<p>Scuol/Schuls</p>
<p>Seewis i. P.</p>
<p>Sent</p>
<p>Sils i. E./Segl</p>
<p>Silvaplana</p>
<p>Susch/Süs</p>
<?del-struct abstand4pt><p>Tarasp</p>
<p>Trimmis</p>
<p>Tschiertschen</p>
<p>Tschierv/Cierfs</p>
<p>Tschlin/Schleins</p>
<?del-struct abstand4pt><p>Untervaz</p>
<?del-struct abstand4pt><p>Valchava/Valcava</p>
<p>Valzeina</p>
<?del-struct abstand4pt><p>Zernez</p>
<p>Zizers</p>
<p>Zuoz</p>
</td>
</tr></table></div>
<p></p>
<p></p>
</div></section></div>
</div></body>
</html>
