<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1952-325_329_333-20070101-it-docx</title>
</head>
<body><div id="lawcontent">
<div id="preface">
<!--672.963.61 --><p class="srnummer">672.963.61 </p>
<h1 class="erlasstitel">Decreto del Consiglio federale</h1>
<p>concernente l’esecuzione della convenzione <br>tra la Confederazione Svizzera e il Regno <br>dei Paesi Bassi intesa a evitare i casi di doppia imposizione <br>in materia d’imposte sul reddito e sulla sostanza</p>
<h2 class="erlasskurztitel">(Rimborso delle imposte alla fonte riscosse sui redditi di capitali)</h2>
<?del-struct abstand18pt><p>del 28 marzo 1952 (Stato 1° gennaio 2007) (Stato 1° gennaio 2007)</p>
</div>
<div id="preamble">
<p>Il Consiglio federale svizzero,</p>
<p>visto il decreto federale del 22 giugno 1951<sup><a href="#fn-d6739e28">1</a></sup> concernente l’esecuzione delle<br>con­venzioni internazionali conchiuse dalla Confederazione per evitare i casi di<br>doppia imposizione; <br>visto l’articolo 9 della convenzione del 12 novembre 1951<sup><a href="#fn-d6739e42">2</a></sup> (convenzione) tra la Confederazione Svizzera e il Regno dei Paesi Bassi intesa a evitare i casi di doppia imposizione in materia d’imposte sul reddito e sulla sostanza (detta qui di seguito «convenzione»), e il protocollo finale relativo a questo articolo; <br>vista l’intesa stabilita, conformemente al capoverso 4 del protocollo finale<br>all’arti­colo 9, fra le supreme autorità amministrative dei due Stati circa la procedura di rimborso delle imposte riscosse alla fonte sui redditi di capitali,</p>
<p>decreta:</p>
<div class="footnotes">
<p id="fn-d6739e28"><sup>1</sup><sup> </sup><a href="https://fedlex.data.admin.ch/eli/cc/1951/889_891_917/20200101">RS <b>672.2</b></a></p>
<p id="fn-d6739e42"><sup>2</sup><sup> </sup><a href="https://fedlex.data.admin.ch/eli/cc/2011/724/20111109">RS <b>0.672.963.61</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6739e61">3</a></sup><a href="#art_1"> </a>
</h6>
<div class="collapseable">
<p><sup>1</sup> Per imposte riscosse mediante trattenuta alla fonte sui redditi di capitali mobili nel senso dell’articolo 9 capoverso 2 della convenzione, si deve intendere:</p>
<dl>
<dt>a.</dt>
<dd>in Svizzera, l’imposta riscossa a titolo di precauzione (imposta preventiva);</dd>
<dt>b.</dt>
<dd>in Olanda, l’imposta sui dividendi.</dd>
</dl>
<p><sup>2</sup> Il diritto al rimborso dell’imposta preventiva svizzera che spetta al beneficiario del reddito domiciliato in Olanda ascende attualmente:</p>
<dl>
<dt>a.</dt>
<dd>all’ammontare intiero dell’imposta preventiva sui dividendi, se beneficiaria dei dividendi è una società di capitali che detiene almeno il 25 per cento del capi­ta­le sociale della società distribuente i dividendi, ma a condizione che il rap­porto tra le due società non sia stato stabilito o non sia mantenuto prin­cipal­mente per fruire di questo rimborso integrale (art. 9 cpv. 2 lett. <i>a</i> (i) della convenzione);</dd>
<dt>b.</dt>
<dd>all’ammontare d’imposta che eccede il 15 per cento dei dividendi, in tutti gli al­tri casi (art. 9 cpv. 2 lett. <i>a</i> (ii) della convenzione) e</dd>
<dt>c.</dt>
<dd>alla somma d’imposta eccedente il 5 per cento degli altri redditi di capitali mo­bili (art. 9 cpv. 2 lett. <i>b</i> della convenzione).</dd>
</dl>
<p><sup>3</sup> Il diritto al rimborso dell’imposta olandese sui dividendi che spetta al beneficiario del reddito domiciliato in Svizzera ascende attualmente:</p>
<dl>
<dt>a.</dt>
<dd>all’ammontare intiero dell’imposta sui dividendi, se beneficiaria dei dividendi è una società di capitali che detiene almeno il 25 per cento del capitale sociale della società distribuente i dividendi, ma a condizione che il rapporto tra le due società non sia stato stabilito o non sia mantenuto principalmente per frui­re di questo rimborso integrale (art. 9 cpv. 2 lett. <i>a</i> (i) della convenzione);</dd>
<dt>b.</dt>
<dd>all’ammontare d’imposta che eccede il 15 per cento dei dividendi in tutti gli al­tri casi (art. 9 cpv. 2 lett. <i>a</i> (ii) della convenzione) e</dd>
<dt>c.</dt>
<dd>alla somma d’imposta eccedente il 5 per cento degli altri redditi di capitali mo­bili (art. 9 cpv. 2 lett. <i>b</i> della convenzione).</dd>
</dl>
<p><sup>4</sup> Nonostante le disposizioni del capoverso 3 lettera <i>b</i>, l’imposta olandese sui divi­dendi non va rimborsata, se il beneficiario domiciliato in Svizzera è una persona fisica</p>
<dl>
<dt>a.</dt>
<dd>che ha la cittadinanza olandese ma non quella svizzera, e</dd>
<dt>b.</dt>
<dd>che, nei cinque anni precedenti la distribuzione dei dividendi, era domiciliata nei Paesi Bassi, e</dd>
<dt>c.</dt>
<dd>che, durante il medesimo periodo, aveva nella società distribuente i dividendi un interesse considerevole (aanmerkelijk belang) ai termini della legislazione olandese concernente l’imposta sul reddito, ma possedeva almeno – sola o con il suo congiunto, con i suoi genitori o con i suoi parenti in linea diretta o colla­terale sino al secondo grado – un terzo o più del capitale sociale della società di cui trattisi e – sola o con il suo congiunto – più del 7 per cento di detto capi­tale (prot. fin. ad art. 2 e 9 della con­ven­zione).</dd>
</dl>
<p><sup>5</sup> Non è concesso il rimborso delle imposte riscosse alla fonte sulle vincite fatte nelle lotterie.</p>
<div class="footnotes"><p id="fn-d6739e61"><sup>3</sup><sup> </sup>Nuovo testo giusta il n. I del DCF dell’11 apr. 1967, in vigore dal 15 apr. 1967  (<a href="https://fedlex.data.admin.ch/eli/oc/1967/729_773_767">RU <b>1967</b> 767</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p><sup>1</sup> È considerato avente diritto al rimborso il beneficiario del reddito, il quale, al momento della scadenza del reddito imposto, aveva il diritto di godimento sull’in­vesti­mento che ha fruttato il reddito imposto e il suo domicilio nell’altro Stato.</p>
<p><sup>2</sup> Chiunque, facendo parte di una rappresentanza diplomatica o consolare di uno dei due Stati, dimora nel secondo Stato o in un altro Stato che non sia né l’uno né l’altro degli Stati contraenti e ha la cittadinanza dello Stato che lo invia, è considerato domiciliato in quest’ultimo Stato, se vi è costretto al pagamento delle imposte diret­te sui capitali mobili e loro redditi sottoposti nell’altro Stato a un’imposta riscossa alla fonte (cpv. 5 lett. <i>a</i> del prot. fin. all’art. 9 della convenzione).</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d6739e163">4</a></sup><a href="#art_3"> </a>
</h6>
<div class="collapseable">
<p><sup>1</sup> L’avente diritto al rimborso deve esercitare il suo diritto innanzi alla autorità fiscale centrale dello Stato in cui egli era domiciliato al momento della scadenza del reddito imposto, a destinazione dell’autorità fiscale, designata nell’articolo 5 capo­verso 2, dello Stato che ha riscosso l’imposta alla fonte, nei due anni successivi allo spirare dell’anno civile in cui è scaduto il reddito imposto.</p>
<p><sup>2</sup> L’autorità fiscale centrale è, in Svizzera, l’Amministrazione federale delle contri­buzioni, a Berna, e, nei Paesi Bassi, il Direttore generale degli affari fiscali, a L’Aia.</p>
<p><sup>3</sup> La domanda deve essere presentata in tre esemplari:</p>
<dl>
<dt>a.</dt>
<dd>su modulo R-NL 1 per il rimborso dell’imposta olandese riscossa sui divi­dendi, all’Amministrazione federale delle contribuzioni, a Berna;</dd>
<dt>b.</dt>
<dd>su modulo V.S.160/R 81 per il rimborso dell’imposta svizzera preventiva, all’ispettorato dell’imposta sulle società (Inspecteur der vennootschapsbela­sting), in Amsterdam.</dd>
</dl>
<p><sup>4</sup> I moduli indicati al capoverso 3 sono forniti gratuitamente:</p>
<dl>
<dt>a.</dt>
<dd>in Svizzera, dall’Amministrazione federale delle contribuzioni, a Berna;</dd>
<dt>b.</dt>
<dd>nei Paesi Bassi, dal Ministero delle finanze (Ministerie van Financïen, Direc­tie Organisatie van de Belastingdienst), a L’Aia.</dd>
</dl>
<div class="footnotes"><p id="fn-d6739e163"><sup>4</sup><sup> </sup>Nuovo testo giusta il n. I del DCF dell’11 apr. 1967, in vigore dal 15 apr. 1967  (<a href="https://fedlex.data.admin.ch/eli/oc/1967/729_773_767">RU <b>1967</b> 767</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p><sup>1</sup> L’autorità fiscale centrale dello Stato di domicilio del richiedente fa controllare dall’autorità fiscale locale competente se egli soddisfa, per quanto concerne il domici­lio e l’assoggettamento alle imposte dirette, alle condizioni richieste per avere diritto al rimborso.</p>
<p><sup>2</sup> Se non ha ancora avuto luogo la riscossione delle imposte dirette sui capitali mobi­li e sui loro redditi indicati nella domanda, risultando però l’assoggettamento mani­festo, l’autorità fiscale locale prende nota, agli effetti della loro imposizione ulte­riore, dei valori indicati e del loro reddito.</p>
<p><sup>3</sup> Qualora sia necessario, le autorità fiscali locali procedono a inchieste comple­mentari. L’autorità fiscale centrale può ordinare siffatte inchieste o procedervi essa stes­sa.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p><sup>1</sup> Fondandosi sul rapporto dell’autorità fiscale locale, l’autorità fiscale centrale dello Stato di domicilio del richiedente attesta sulla domanda che sono soddisfate le con­dizioni, per quanto concerne il domicilio e l’assoggettamento alle imposte di­rette, richieste per avere diritto al rimborso, e manda il terzo esemplare della do­manda all’autorità fiscale, designata nel capoverso 2, dello Stato che ha riscosso l’imposta alla fonte.</p>
<p><sup>2</sup> La decisione sulla domanda e l’esecuzione del rimborso spettano:</p>
<dl>
<dt>a.</dt>
<dd>in Svizzera, all’Amministrazione federale delle contribuzioni, a Berna;</dd>
<dt>b.<sup><a href="#fn-d6739e236">5</a></sup>
</dt>
<dd>nei Paesi Bassi, all’ispettorato dell’imposta sulle società (Inspecteur der ven­nootschapsbelasting) in Amsterdam.</dd>
</dl>
<div class="footnotes"><p id="fn-d6739e236"><sup>5</sup><sup> </sup>Nuovo testo giusta il n. I del DCF dell’11 apr. 1967, in vigore dal 15 apr. 1967 (<a href="https://fedlex.data.admin.ch/eli/oc/1967/729_773_767">RU <b>1967</b> 767</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable">
<p><sup>1</sup> L’autorità fiscale, indicata nell’articolo 5 capoverso 2, dello Stato che ha riscosso l’imposta alla fonte esamina la domanda, in particolare circa l’esattezza dei calcoli e l’effettiva trattenuta alla fonte dell’imposta. Essa domanda direttamente al richie­dente le informazioni complementari e le prove necessarie.</p>
<p><sup>2</sup> Essa notifica la sua decisione direttamente al richiedente e gli trasmette, all’indi­rizzo indicato sulla domanda, l’importo che essa deve rimborsare, osservando, se è il caso, le prescrizioni in materia di compensazione e di divise.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable">
<p><sup>1</sup> Ogni decisione presa in materia di rimborso è comunicata per iscritto al richie­dente. Se una domanda è parzialmente o integralmente respinta, la decisione è no­ti­ficata mediante lettera raccomandata, con indicazione dei motivi e dei mezzi di ricorso.</p>
<p><sup>2</sup> I ricorsi contro le decisioni dell’Amministrazione federale delle contribuzioni sono retti dalle disposizioni generali concernenti l’organizzazione giudiziaria.<sup><a href="#fn-d6739e271">6</a></sup></p>
<p><sup>3</sup> Le decisioni dell’Ispettorato dell’imposta sulle società ad Amsterdam possono esse­re impugnate, entro due mesi, dalla notificazione della decisione, innanzi la Corte di Giustizia (Gerecktshof), ad Amsterdam. La decisione su appello può a sua volta es­sere impugnata, nel mese successivo alla sua notificazione e in caso di vio­lazione della legge, mediante ricorso per cassazione interposto presso la Corte di Cassa­zione (Hooge Raad der Nederlanden), a L’Aia; il ricorso deve però essere conse­gnato alla Corte di Giustizia di Amsterdam.<sup><a href="#fn-d6739e283">7</a></sup> </p>
<div class="footnotes">
<p id="fn-d6739e271"><sup>6</sup> Nuovo testo giusta il n. II 56 dell’O dell’8 nov. 2006 concernente l’adeguamento di ordinanze del Consiglio federale alla revisione totale dell’organizzazione giudiziaria  federale, in vigore dal 1° gen. 2007 (<a href="https://fedlex.data.admin.ch/eli/oc/2006/725">RU <b>2006</b> 4705</a>).</p>
<p id="fn-d6739e283"><sup>7</sup><sup> </sup>Nuovo testo giusta il n. I del DCF dell’11 apr. 1967, in vigore dal 15 apr. 1967 (<a href="https://fedlex.data.admin.ch/eli/oc/1967/729_773_767">RU <b>1967</b> 767</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable">
<p><sup>1</sup> L’Amministrazione federale delle contribuzioni accetta le lettere di richiedenti domiciliati nei Paesi Bassi presentate in una delle lingue nazionali svizzere (italiano, tedesco, francese, romancio).<sup><a href="#fn-d6739e303">8</a></sup></p>
<p><sup>2</sup> Il Direttore generale degli affari fiscali e l’Ispettorato dell’imposta sulle società, in Amsterdam, accettano le lettere di richiedenti domiciliati in Svizzera presentate, oltre che in lingua olandese, anche in lingua tedesca o francese. La Corte di Giu­stizia d’Amsterdam, come pure la Corte di Cassazione dei Paesi Bassi accettano solamente appelli e ricorsi presentati in lingua olandese.<sup><a href="#fn-d6739e315">9</a></sup></p>
<div class="footnotes">
<p id="fn-d6739e303"><sup>8</sup> Nuovo testo giusta il n. II 56 dell’O dell’8 nov. 2006 concernente l’adeguamento di ordinanze del Consiglio federale alla revisione totale dell’organizzazione giudiziaria  federale, in vigore dal 1° gen. 2007 (<a href="https://fedlex.data.admin.ch/eli/oc/2006/725">RU <b>2006</b> 4705</a>).</p>
<p id="fn-d6739e315"><sup>9</sup><sup> </sup>Nuovo testo giusta il n. I del DCF dell’11 apr. 1967, in vigore dal 15 apr. 1967  (<a href="https://fedlex.data.admin.ch/eli/oc/1967/729_773_767">RU <b>1967</b> 767</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> </a>
</h6>
<div class="collapseable">
<p><sup>1</sup> Le persone fisiche e giuridiche che non pagano nello Stato di domicilio imposte sul reddito e sulla sostanza, perchè esse ne sono esentate per motivi inerenti alla loro persona o perchè il loro reddito e la loro sostanza non eccedono gli importi esenti da imposta, possono tuttavia chiedere all’altro Stato il rimborso delle imposte riscosse alla fonte.</p>
<p><sup>2</sup> L’autorità fiscale centrale dello Stato di domicilio del richiedente deve menzio­nare l’esenzione nell’attestazione che essa rilascia su domanda e indicare in qual modo essa si è assicurata che il richiedente ha il diritto di godimento sui valori indicati nella domanda. Essa ordina a tale scopo le inchieste necessarie.</p>
<p><sup>3</sup> Il capoverso 1 non è applicabile alle organizzazioni internazionali, ai loro organi e funzionari, come pure al personale delle rappresentanze diplomatiche o consolari di un altro Stato che non sia uno degli Stati contraenti, i quali sono domiciliati oppure dimorano in uno dei due Stati e ivi sono esonerati dal pagamento di imposte dirette sui capitali mobili e loro redditi sottoposti nell’altro Stato a un’imposta riscossa alla fonte (cpv. 5 lett. <i>b</i> del prot. fin. all’art. 9 della convenzione).</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable">
<p><sup>1</sup> Le autorità fiscali centrali dei due Stati contraenti si presteranno vicendevolmente assistenza per evitare le domande abusive di rimborso.</p>
<p><sup>2</sup> In particolare, l’autorità fiscale centrale che constata successivamente d’aver rila­sciato un’attestazione inesatta per quanto concerne il domicilio, l’imposizione effet­tiva o futura, il diritto di godimento del richiedente o altri fatti importanti, è tenuta a informarne immediatamente l’autorità fiscale centrale dell’altro Stato.</p>
<p><sup>3</sup> Del pari, le autorità fiscali locali che accertano l’inesattezza di una dichiarazione o attestazione da loro rilasciata sono tenute a rettificarla nei confronti dell’autorità fiscale centrale del loro Stato.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d6739e360">10</a></sup><a href="#art_11"> </a>
</h6>
<div class="collapseable">
<p>La procedura disciplinata negli articoli 3 a 10 non è applicabile al rimborso dell’im­posta preventiva svizzera cui già hanno diritto le persone domiciliate nei Paesi Bassi, in virtù della legislazione svizzera sull’imposta preventiva (cpv. 7 del prot. fin. ad art. 9 della convenzione).</p>
<div class="footnotes"><p id="fn-d6739e360"><sup>10</sup><sup> </sup>Nuovo testo giusta il n. I del DCF dell’11 apr. 1967, in vigore dal 15 apr. 1967  (<a href="https://fedlex.data.admin.ch/eli/oc/1967/729_773_767">RU <b>1967</b> 767</a>). </p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> </a>
</h6>
<div class="collapseable">
<p><sup>1</sup> Il presente decreto entra in vigore il 10 aprile 1952.</p>
<p><sup>2</sup> Esso è applicabile alle imposte alla fonte che colpiscono le prestazioni scadute dopo il 31 dicembre 1948.</p>
</div></article></main>
</div></body>
</html>
