<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1991-2259_2259_2259-20230701-it-docx-1</title>
</head>
<body><div id="lawcontent">
<div id="preface">
<!--923.0--><p class="srnummer ">923.0</p>
<h1 class="erlasstitel botschafttitel ">Legge federale <br>sulla pesca</h1>
<h2 class="erlasskurztitel ">(LFSP)<sup><a href="#fn-d6e14" id="fnbck-d6e14">1</a></sup>
</h2>
<p>del 21 giugno 1991 (Stato 1° luglio 2023)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> <a href="https://fedlex.data.admin.ch/eli/oc/1991/2259_2259_2259" target="_blank">RU <b>1991</b> 2259</a> Introdotta dal n. I 18 della LF del 18 giu. 1999 sul coordinamento e la semplificazione delle procedure d’approvazione dei piani, in vigore dal 1° gen. 2000 (<a href="https://fedlex.data.admin.ch/eli/oc/1999/472" target="_blank">RU <b>1999</b> 3071</a>;  <i>FF <b>1998</b> 2029</i>).</p></div>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 78 capoverso 4 e 79 della Costituzione federale<sup><a href="#fn-d6e41" id="fnbck-d6e41">2</a></sup>;<sup><a href="#fn-d6e49" id="fnbck-d6e49">3</a></sup><br>visto il messaggio del Consiglio federale del 25 maggio 1988<sup><a href="#fn-d6e65" id="fnbck-d6e65">4</a></sup>,</p>
<p>decreta:</p>
<div class="footnotes">
<p id="fn-d6e41"><sup><a href="#fnbck-d6e41">2</a></sup><sup> </sup><a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e49"><sup><a href="#fnbck-d6e49">3</a></sup> Nuovo testo giusta il n. II 4 della LF del 19 mar. 2010, in vigore dal 1° ago. 2010  (<a href="https://fedlex.data.admin.ch/eli/oc/2010/434" target="_blank">RU <b>2010</b> 3233</a>; <a href="https://fedlex.data.admin.ch/eli/fga/2009/947" target="_blank">FF <b>2009</b> 4721</a>).</p>
<p id="fn-d6e65"><sup><a href="#fnbck-d6e65">4</a></sup><sup></sup> <a href="https://fedlex.data.admin.ch/eli/fga/1988/2_1333_1293_1149" target="_blank">FF <b>1988 </b>II 1149</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Scopo e campo d’applicazione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p><sup>1</sup> La presente legge ha lo scopo di:</p>
<dl>
<dt>a. </dt>
<dd>conservare o migliorare la diversità naturale e l’abbondanza di specie indigene di pesci, di gamberi e di organismi per la loro nutrizione, nonché di proteggere, migliorare e, se possibile, ripristinare il loro biotopo;</dd>
<dt>b. </dt>
<dd>proteggere le specie e le razze di pesci e di gamberi minacciate;</dd>
<dt>c. </dt>
<dd>assicurare a lungo termine lo sfruttamento delle popolazioni di pesci e di gamberi;</dd>
<dt>d. </dt>
<dd>promuovere la ricerca piscicola.</dd>
</dl>
<p><sup>2</sup> Essa stabilisce i principi che i Cantoni devono applicare per disciplinare la cattura di pesci e di gamberi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Campo d’applicazione</a>
</h6>
<div class="collapseable"> <p><sup>1</sup> La presente legge si applica alle acque pubbliche e private.</p>
<p><sup>2</sup> Gli impianti di piscicoltura e i bacini artificiali privati cui i pesci e i gamberi delle acque libere non possono accedere naturalmente sottostanno unicamente alle disposizioni sulle specie, razze e varietà allogene (art. 6 e 16 lett. c e d). Gli impianti di piscicoltura sottostanno inoltre alle disposizioni sugli interventi tecnici (art. 8–10).</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Protezione e sfruttamento dei pesci e dei gamberi</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Gestione</a>
</h6>
<div class="collapseable"> <p><sup>1</sup> I Cantoni regolano lo sfruttamento a lungo termine degli effettivi e provvedono affinché:</p>
<dl>
<dt>a. </dt>
<dd>sia preservata la diversità naturale delle specie di pesci e di gamberi;</dd>
<dt>b. </dt>
<dd>gli animali non vengano feriti o danneggiati inutilmente all’atto della cattura.</dd>
</dl>
<p><sup>2</sup> I Cantoni emanano disposizioni segnatamente su:</p>
<dl>
<dt>a. </dt>
<dd>gli attrezzi autorizzati per la cattura e il loro impiego;</dd>
<dt>b. </dt>
<dd>gli attrezzi ausiliari autorizzati;</dd>
<dt>c. </dt>
<dd>la cattura di pesci utilizzati come esca;</dd>
<dt>d. </dt>
<dd>la cattura di organismi per la nutrizione di pesci;</dd>
<dt>e. </dt>
<dd>il ripopolamento delle acque di pesca;</dd>
<dt>f. </dt>
<dd>il diritto di transito ripuario nell’esercizio della pesca.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Misure protettive</a>
</h6>
<div class="collapseable"> <p><sup>1</sup> Il Consiglio federale emana disposizioni concernenti:</p>
<dl>
<dt>a. </dt>
<dd>la durata dei periodi protetti;</dd>
<dt>b. </dt>
<dd>la lunghezza minima dei pesci e dei gamberi che possono essere catturati.</dd>
</dl>
<p><sup>2</sup> Esso stabilisce a quali condizioni i Cantoni possono derogarvi.</p>
<p><sup>3</sup> I Cantoni emanano disposizioni su:</p>
<dl>
<dt>a. </dt>
<dd>la creazione di zone protette, dove la protezione delle popolazioni di pesci e di gamberi lo esige;</dd>
<dt>b. </dt>
<dd>la rimessa in acqua di pesci e gamberi ancora vitali, catturati durante i periodi protetti o che non raggiungano la lunghezza minima.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Specie e razze minacciate</a>
</h6>
<div class="collapseable"> <p><sup>1</sup> Il Consiglio federale designa le specie e razze minacciate di pesci e gamberi.</p>
<p><sup>2</sup> I Cantoni prendono le misure necessarie per proteggere i biotopi delle specie e razze minacciate. Possono ordinare altre misure, segnatamente divieti di cattura.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Specie, razze e varietà allogene</a>
</h6>
<div class="collapseable"> <p><sup>1</sup> L’autorizzazione della Confederazione è necessaria per:</p>
<dl>
<dt>a. </dt>
<dd>importare e introdurre nelle acque svizzere specie, razze e varietà allogene di pesci e di gamberi;</dd>
<dt>b. </dt>
<dd>introdurre nelle acque di una regione del Paese specie, razze e varietà estranee di pesci e di gamberi.</dd>
</dl>
<p><sup>2</sup> L’autorizzazione è concessa se il richiedente fornisce la prova che:</p>
<dl>
<dt>a. </dt>
<dd>la fauna e la flora indigene non saranno messe in pericolo e</dd>
<dt>b. </dt>
<dd>non ne risulterà nessuna modificazione indesiderata della fauna.</dd>
</dl>
<p><sup>3</sup> Il Consiglio federale può stabilire eccezioni all’obbligo di autorizzazione.</p>
<p><sup>4</sup> Le specie, razze e varietà allogene o estranee a una regione del Paese non possono essere vendute o utilizzate come esca viva.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Protezione dei biotopi</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Preservazione, miglioramento e ripristino dei biotopi</a>
</h6>
<div class="collapseable"> <p><sup>1</sup> I Cantoni provvedono alla preservazione dei ruscelli, delle rive naturali e della vegetazione acquatica che servono da rifugio di fregola dei pesci o da biotopo degli avannotti.</p>
<p><sup>2</sup> Essi prendono, per quanto possibile, misure per migliorare le condizioni di vita della fauna acquatica e per ripristinare localmente i biotopi distrutti.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Autorizzazione per interventi tecnici</a>
</h6>
<div class="collapseable"> <p><sup>1</sup> Gli interventi sulle acque, il loro regime o il loro letto, nonché sulle rive o i fondi sottostanno a un’autorizzazione dell’autorità cantonale competente in materia di pesca (autorizzazione fondata sulla legislazione sulla pesca), se possono pregiudicare gli interessi della pesca.</p>
<p><sup>2</sup> ...<sup><a href="#fn-d6e285" id="fnbck-d6e285">5</a></sup></p>
<p><sup>3</sup> In particolare sottostanno a un’autorizzazione:</p>
<dl>
<dt>a. </dt>
<dd>l’utilizzazione delle forze idriche;</dd>
<dt>b. </dt>
<dd>la regolazione dei laghi;</dd>
<dt>c. </dt>
<dd>la correzione di fiumi e ruscelli e il dissodamento ripuale;</dd>
<dt>d. </dt>
<dd>la creazione di corsi d’acqua artificiali;</dd>
<dt>e. </dt>
<dd>la posa di conduttore nelle acque;</dd>
<dt>f. </dt>
<dd>lo spurgo meccanico delle acque;</dd>
<dt>g. </dt>
<dd>l’estrazione e il lavaggio di ghiaia, di sabbia e di altri materiali nelle acque;</dd>
<dt>h. </dt>
<dd>il prelevamento di acqua;</dd>
<dt>i. </dt>
<dd>la reimmissione di acqua;</dd>
<dt>k. </dt>
<dd>il drenaggio agricolo;</dd>
<dt>l. </dt>
<dd>la costruzione di opere destinate ai trasporti che possano ledere gli interessi della pesca;</dd>
<dt>m. </dt>
<dd>gli impianti di piscicoltura.</dd>
</dl>
<p><sup>4</sup> L’autorizzazione prevista dalla presente legge non è richiesta per i prelevamenti di acqua già sottoposti a autorizzazione giusta l’articolo 29 della legge federale del 24 gennaio 1991<sup><a href="#fn-d6e343" id="fnbck-d6e343">6</a></sup> sulla protezione delle acque.</p>
<p><sup>5</sup> Gli impianti ingranditi o ripristinati sono considerati come nuovi.</p>
<div class="footnotes">
<p id="fn-d6e285"><sup><a href="#fnbck-d6e285">5</a></sup> Abrogato dal n. I 18 della LF del 18 giu. 1999 sul coordinamento e la semplificazione delle procedure d’approvazione dei piani, con effetto dal 1° gen. 2000 (<a href="https://fedlex.data.admin.ch/eli/oc/1999/472" target="_blank">RU <b>1999</b> 3071</a>;  <i>FF <b>1998</b> 2029</i>).</p>
<p id="fn-d6e343"><sup><a href="#fnbck-d6e343">6</a></sup><sup> </sup><a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Provvedimenti per i nuovi impianti</a>
</h6>
<div class="collapseable"> <p><sup>1</sup> Le autorità competenti per concedere le autorizzazioni fondate sulla legislazione sulla pesca prescrivono, tenuto conto delle condizioni naturali e di altri eventuali interessi, tutti i provvedimenti intesi a:</p>
<dl>
<dt>a. </dt>
<dd>creare condizioni favorevoli all’esistenza della fauna acquatica per quanto concerne:<dl>
<dt>1. </dt>
<dd>il deflusso minimo in caso di prelevamento di acqua,</dd>
<dt>2. </dt>
<dd>la forma del profilo di deflusso,</dd>
<dt>3. </dt>
<dd>la struttura dell’alveo e delle scarpate,</dd>
<dt>4. </dt>
<dd>il numero e la qualità dei rifugi per i pesci,</dd>
<dt>5. </dt>
<dd>la profondità e la temperatura dell’acqua,</dd>
<dt>6. </dt>
<dd>la velocità della corrente;</dd>
</dl>
</dd>
<dt>b. </dt>
<dd>assicurare la libera migrazione dei pesci;</dd>
<dt>c. </dt>
<dd>agevolare la riproduzione naturale;</dd>
<dt>d. </dt>
<dd>evitare che pesci e gamberi possano essere uccisi o lesi da costruzioni o macchine.</dd>
</dl>
<p><sup>2</sup> Ove si progettino modificazioni di acque, del loro regime, del loro letto, delle rive o dei fondi e non si riescano a trovare i provvedimenti atti ad evitare gravi pregiudizi alla pesca ai sensi dell’articolo 1, la decisione va presa ponderando tutti gli aspetti della situazione.</p>
<p><sup>3</sup> I provvedimenti previsti al capoverso 1 vanno già stabiliti nella fase di progettazione degli interventi tecnici.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Provvedimenti per gli impianti esistenti</a>
</h6>
<div class="collapseable"> <p>Per quanto concerne gli impianti esistenti, i Cantoni impongono provvedimenti ai sensi dell’articolo 9 capoverso 1, a condizione che essi siano economicamente sopportabili.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Studi di base</a>
</h1>
<div class="collapseable"><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d6e422" id="fnbck-d6e422">7</a></sup>
</h6>
<div class="collapseable">
<p>I Cantoni elaborano una statistica della pesca secondo i principi della Confederazione.</p>
<div class="footnotes"><p id="fn-d6e422"><sup><a href="#fnbck-d6e422">7</a></sup><sup> </sup>Nuovo testo giusta l’all. n. 12 della LF del 9 ott. 1992 sulla statistica federale, in vigore dal 1° ago. 1993 (<a href="https://fedlex.data.admin.ch/eli/oc/1993/2080_2080_2080" target="_blank">RU <b>1993 </b>2080</a>; <a href="https://fedlex.data.admin.ch/eli/fga/1992/1_373_353_321" target="_blank">FF <b>1992 </b>I 321</a>). </p></div>
</div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Promovimento della pesca</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Aiuti finanziari</a>
</h6>
<div class="collapseable"> <p><sup>1</sup> La Confederazione può concedere aiuti finanziari per:</p>
<dl>
<dt>a. </dt>
<dd>i provvedimenti intesi a migliorare le condizioni di vita della fauna acquatica e a ripristinare localmente i biotopi distrutti (art. 7 cpv. 2);</dd>
<dt>b. </dt>
<dd>i lavori di ricerca sulla diversità delle specie e l’abbondanza di pesci, di gamberi e di organismi per la loro nutrizione, nonché sui loro biotopi;</dd>
<dt>c. </dt>
<dd>l’informazione del pubblico sulla fauna e sulla flora acquatiche.</dd>
</dl>
<p><sup>2</sup> Gli aiuti finanziari della Confederazione sono calcolati in funzione dell’importanza dei provvedimenti di cui al capoverso 1 lettere a-c per la protezione e lo sfruttamento dei pesci e dei gamberi; ammontano al massimo al 40 per cento delle spese.<sup><a href="#fn-d6e469" id="fnbck-d6e469">8</a></sup></p>
<p><sup>3</sup><i> </i>...<sup><a href="#fn-d6e489" id="fnbck-d6e489">9</a></sup></p>
<div class="footnotes">
<p id="fn-d6e469"><sup><a href="#fnbck-d6e469">8</a></sup> Nuovo testo giusta il n. II 32 della LF del 6 ott. 2006 (Nuova impostazione della perequazione finanziaria e della ripartizione dei compiti tra Confederazione e Cantoni), in vigore dal 1° gen. 2008 (<a href="https://fedlex.data.admin.ch/eli/oc/2007/787" target="_blank">RU <b>2007</b> 5779 </a><i>5817</i>; <a href="https://fedlex.data.admin.ch/eli/fga/2005/976" target="_blank">FF <b>2005</b> 5349</a>).</p>
<p id="fn-d6e489"><sup><a href="#fnbck-d6e489">9</a></sup> Abrogato dal n. II 32 della LF del 6 ott. 2006 (Nuova impostazione della perequazione  finanziaria e della ripartizione dei compiti tra Confederazione e Cantoni), con effetto dal 1° gen. 2008 (<a href="https://fedlex.data.admin.ch/eli/oc/2007/787" target="_blank">RU <b>2007</b> 5779 </a><i>5817</i>; <a href="https://fedlex.data.admin.ch/eli/fga/2005/976" target="_blank">FF <b>2005</b> 5349</a>).</p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d6e508" id="fnbck-d6e508">10</a></sup><a href="#art_13"><b></b> <b></b>Formazione e formazione continua</a>
</h6>
<div class="collapseable"> <p><sup>1</sup> L’Ufficio federale dell’ambiente sostiene le autorità competenti nell’organizzazione dei corsi necessari per la formazione specialistica e la formazione specialistica continua dei pescatori professionisti e dei piscicoltori.</p>
<p><sup>2</sup> Può organizzare corsi di formazione continua per gli organi incaricati di sorvegliare la pesca.</p>
<div class="footnotes"><p id="fn-d6e508"><sup><a href="#fnbck-d6e508">10</a></sup> Nuovo testo giusta l’all. n. 44 della LF del 20 giu. 2014 sulla formazione continua, in  vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Assegni per figli ai pescatori professionisti</a>
</h6>
<div class="collapseable"> <p>I pescatori professionisti che esercitano la pesca come attività principale hanno diritto agli assegni per figli giusta la legge federale del 20 giugno 1952<sup><a href="#fn-d6e547" id="fnbck-d6e547">11</a></sup> sugli assegni familiari nell’agricoltura.</p>
<div class="footnotes"><p id="fn-d6e547"><sup><a href="#fnbck-d6e547">11</a></sup><sup> </sup><a href="https://fedlex.data.admin.ch/eli/cc/1952/823_843_839" target="_blank">RS <b>836.1</b></a></p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Responsabilità civile</a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a>
</h6>
<div class="collapseable">
<p><sup>1</sup> Sono applicabili le disposizioni della legislazione federale sulla responsabilità.</p>
<p><sup>2</sup> Per il calcolo del danno si tiene conto della diminuzione di rendimento piscicolo delle acque danneggiate.</p>
<p><sup>3</sup> Il beneficiario del risarcimento deve destinare il più rapidamente possibile alla riparazione del danno l’indennità ricevuta per ristabilire la situazione anteriore.</p>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni penali</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Delitti</a>
</h6>
<div class="collapseable"> <p><sup>1</sup> Chiunque reca intenzionalmente danno alle popolazioni di pesci o di gamberi o ne compromette l’esistenza è punito con una pena pecuniaria, se:<sup><a href="#fn-d6e586" id="fnbck-d6e586">12</a></sup></p>
<dl>
<dt>a. </dt>
<dd>intraprende interventi tecnici senza autorizzazione (art. 8);</dd>
<dt>b. </dt>
<dd>disattende le condizioni e gli oneri vincolati a un’autorizzazione (art. 9 cpv. l);</dd>
<dt>c. </dt>
<dd>importa o introduce senza autorizzazione nelle acque specie, razze o varietà di pesci o gamberi allogene o estranee a una regione del Paese (art. 6 cpv. l);</dd>
<dt>d. </dt>
<dd>vende o utilizza come esca viva pesci di specie, razze e varietà allogene o estranee a una regione del Paese (art. 6 cpv. 4).</dd>
</dl>
<p><sup>2</sup> Se l’autore ha agito per negligenza, la pena è della multa fino a 20 000 franchi.<sup><a href="#fn-d6e616" id="fnbck-d6e616">13</a></sup></p>
<div class="footnotes">
<p id="fn-d6e586"><sup><a href="#fnbck-d6e586">12</a></sup> Nuovo testo giusta il n. I 13 della LF del 17 dic. 2021 che adegua il diritto penale accessorio alla nuova disciplina delle sanzioni, in vigore dal 1° lug. 2023 (<a href="https://fedlex.data.admin.ch/eli/oc/2023/254" target="_blank">RU <b>2023</b> 254</a>; <a href="https://fedlex.data.admin.ch/eli/fga/2018/1154" target="_blank">FF <b>2018</b> 2345</a>).</p>
<p id="fn-d6e616"><sup><a href="#fnbck-d6e616">13</a></sup> Nuovo testo giusta il n. II 4 della LF del 19 mar. 2010, in vigore dal 1° ago. 2010  (<a href="https://fedlex.data.admin.ch/eli/oc/2010/434" target="_blank">RU <b>2010</b> 3233</a>; <a href="https://fedlex.data.admin.ch/eli/fga/2009/947" target="_blank">FF <b>2009</b> 4721</a>).</p>
</div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Contravvenzioni</a>
</h6>
<div class="collapseable"> <p><sup>1</sup> È punito con la multa fino a 20 000 franchi chiunque, intenzionalmente:<sup><a href="#fn-d6e643" id="fnbck-d6e643">14</a></sup></p>
<dl>
<dt>a. </dt>
<dd>disattende le misure di protezione;</dd>
<dt>b. </dt>
<dd>acquista, si fa donare o smercia pesci, gamberi o organismi per la loro nutrizione, sapendo o dovendo presumere che sono stati ottenuti mediante un reato;</dd>
<dt>c.<sup><a href="#fn-d6e667" id="fnbck-d6e667">15</a></sup> </dt>
<dd>contravviene in altra maniera alle disposizioni della presente legge, alle prescrizioni del Consiglio federale, sempreché esso abbia previsto una pena in caso di violazione, oppure a una decisione individuale intimata con la comminatoria delle sanzioni del presente articolo.</dd>
</dl>
<p><sup>2</sup> Il tentativo e la complicità sono punibili.</p>
<p><sup>3</sup> Se l’autore ha agito per negligenza, la pena è della multa.</p>
<div class="footnotes">
<p id="fn-d6e643"><sup><a href="#fnbck-d6e643">14</a></sup> Nuovo testo giusta il n. II 4 della LF del 19 mar. 2010, in vigore dal 1° ago. 2010  (<a href="https://fedlex.data.admin.ch/eli/oc/2010/434" target="_blank">RU <b>2010</b> 3233</a>; <a href="https://fedlex.data.admin.ch/eli/fga/2009/947" target="_blank">FF <b>2009</b> 4721</a>).</p>
<p id="fn-d6e667"><sup><a href="#fnbck-d6e667">15</a></sup> Nuovo testo giusta il n. II 4 della LF del 19 mar. 2010, in vigore dal 1° ago. 2010  (<a href="https://fedlex.data.admin.ch/eli/oc/2010/434" target="_blank">RU <b>2010</b> 3233</a>; <a href="https://fedlex.data.admin.ch/eli/fga/2009/947" target="_blank">FF <b>2009</b> 4721</a>).</p>
</div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Applicazione del diritto penale amministrativo</a>
</h6>
<div class="collapseable"> <p>Ai reati secondo la presente legge si applicano per analogia gli articoli 6 e 7 della legge federale del 22 marzo 1974<sup><a href="#fn-d6e701" id="fnbck-d6e701">16</a></sup> sul diritto penale amministrativo.</p>
<div class="footnotes"><p id="fn-d6e701"><sup><a href="#fnbck-d6e701">16</a></sup><sup> </sup><a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Divieto di esercitare la pesca</a>
</h6>
<div class="collapseable"> <p><sup>1</sup> In caso di delitti o di contravvenzioni gravi o reiterate, l’autore può essere condannato al divieto di esercitare la pesca per una durata massima di cinque anni, se vi è il pericolo che commetta altri reati analoghi.<sup><a href="#fn-d6e722" id="fnbck-d6e722">17</a></sup></p>
<p><sup>1bis</sup> La misura può essere ordinata anche in caso di incapacità o scemata imputabilità dell’autore secondo l’articolo 19 capoversi 1 e 2 del Codice penale<sup><a href="#fn-d6e739" id="fnbck-d6e739">18</a></sup>.<sup><a href="#fn-d6e747" id="fnbck-d6e747">19</a></sup></p>
<p><sup>2</sup> E’ fatta salva la privazione amministrativa del diritto di pesca da parte dell’autorità cantonale competente.</p>
<div class="footnotes">
<p id="fn-d6e722"><sup><a href="#fnbck-d6e722">17</a></sup> Nuovo testo giusta il n. I 13 della LF del 17 dic. 2021 che adegua il diritto penale accessorio alla nuova disciplina delle sanzioni, in vigore dal 1° lug. 2023 (<a href="https://fedlex.data.admin.ch/eli/oc/2023/254" target="_blank">RU <b>2023</b> 254</a>; <a href="https://fedlex.data.admin.ch/eli/fga/2018/1154" target="_blank">FF <b>2018</b> 2345</a>).</p>
<p id="fn-d6e739"><sup><a href="#fnbck-d6e739">18</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d6e747"><sup><a href="#fnbck-d6e747">19</a></sup> Introdotto dal n. I 13 della LF del 17 dic. 2021 che adegua il diritto penale accessorio alla nuova disciplina delle sanzioni, in vigore dal 1° lug. 2023 (<a href="https://fedlex.data.admin.ch/eli/oc/2023/254" target="_blank">RU <b>2023</b> 254</a>; <a href="https://fedlex.data.admin.ch/eli/fga/2018/1154" target="_blank">FF <b>2018</b> 2345</a>).</p>
</div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Perseguimento penale</a>
</h6>
<div class="collapseable"> <p><sup>1</sup> Il perseguimento penale e il giudizio delle infrazioni incombono ai Cantoni.</p>
<p><sup>2</sup> L’Ufficio federale della sicurezza alimentare e di veterinaria persegue e giudica le infrazioni commesse all’atto dell’importazione. Se vi è simultaneamente un’infrazione alla legge del 18 marzo 2005<sup><a href="#fn-d6e780" id="fnbck-d6e780">20</a></sup> sulle dogane o alla legge del 12 giugno 2009<sup><a href="#fn-d6e788" id="fnbck-d6e788">21</a></sup> sull’IVA, le infrazioni sono perseguite e giudicate dall’Ufficio federale della dogana e della sicurezza dei confini.<sup><a href="#fn-d6e796" id="fnbck-d6e796">22</a></sup></p>
<p><sup>3</sup> Se un’infrazione costituisce simultaneamente un’infrazione secondo il capoverso 2 e un’infrazione alla legge federale del 16 marzo 2012<sup><a href="#fn-d6e808" id="fnbck-d6e808">23</a></sup> sulla circolazione delle specie di fauna e di flora protette, alla legge federale del 16 dicembre 2005<sup><a href="#fn-d6e816" id="fnbck-d6e816">24</a></sup> sulla protezione degli animali, alla legge del 18 marzo 2005 sulle dogane, alla legge del 12 giugno 2009 sull’IVA, alla legge del 20 giugno 2014<sup><a href="#fn-d6e824" id="fnbck-d6e824">25</a></sup> sulle derrate alimentari o alla legge del 1° luglio 1966<sup><a href="#fn-d6e832" id="fnbck-d6e832">26</a></sup> sulle epizoozie, perseguibile dalla stessa autorità federale, è applicata la pena comminata per l’infrazione più grave; tale pena può essere adeguatamente aumentata.<sup><a href="#fn-d6e840" id="fnbck-d6e840">27</a></sup></p>
<div class="footnotes">
<p id="fn-d6e780"><sup><a href="#fnbck-d6e780">20</a></sup> <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p>
<p id="fn-d6e788"><sup><a href="#fnbck-d6e788">21</a></sup> <a href="https://fedlex.data.admin.ch/eli/cc/2009/615" target="_blank">RS <b>641.20</b></a></p>
<p id="fn-d6e796"><sup><a href="#fnbck-d6e796">22</a></sup> Nuovo testo giusta il n. I 36 dell’O del 12 giu. 2020 sull’adeguamento di leggi in seguito al cambiamento della designazione dell’Amministrazione federale delle dogane nel quadro del suo ulteriore sviluppo, in vigore dal 1° gen. 2022 (<a href="https://fedlex.data.admin.ch/eli/oc/2020/498" target="_blank">RU <b>2020</b> 2743</a>).</p>
<p id="fn-d6e808"><sup><a href="#fnbck-d6e808">23</a></sup> <a href="https://fedlex.data.admin.ch/eli/cc/2013/600" target="_blank">RS <b>453</b></a></p>
<p id="fn-d6e816"><sup><a href="#fnbck-d6e816">24</a></sup> <a href="https://fedlex.data.admin.ch/eli/cc/2008/414" target="_blank">RS <b>455</b></a></p>
<p id="fn-d6e824"><sup><a href="#fnbck-d6e824">25</a></sup> <a href="https://fedlex.data.admin.ch/eli/cc/2017/62" target="_blank">RS <b>817.0</b></a></p>
<p id="fn-d6e832"><sup><a href="#fnbck-d6e832">26</a></sup> <a href="https://fedlex.data.admin.ch/eli/cc/1966/1565_1621_1604" target="_blank">RS <b>916.40</b></a></p>
<p id="fn-d6e840"><sup><a href="#fnbck-d6e840">27</a></sup> Nuovo testo giusta l’all. n. II 9 della L del 20 giu. 2014 sulle derrate alimentari, in vigore dal 1° mag. 2017 (<a href="https://fedlex.data.admin.ch/eli/oc/2017/62" target="_blank">RU <b>2017</b> 249</a>; <a href="https://fedlex.data.admin.ch/eli/fga/2011/853" target="_blank">FF <b>2011</b> 5017</a>).</p>
</div>
</div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8: Esecuzione</a>
</h1>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b><b></b> <b></b>Confederazione</a>
</h6>
<div class="collapseable"> <p><sup>1</sup> Il Consiglio federale emana le disposizioni d’esecuzione.</p>
<p><sup>2</sup> La Confederazione sorveglia l’esecuzione della presente legge da parte dei Cantoni.</p>
<p><sup>3</sup> Nella misura in cui il servizio doganale lo consente, le guardie federali di confine devono assecondare nell’esercizio delle loro funzioni gli organi cantonali incaricati di sorvegliare la pesca nelle acque svizzere di confine.</p>
<p><sup>4</sup> L’autorità federale che esegue un’altra legge federale o un trattato internazionale è competente, nell’adempimento del suo compito, anche per l’esecuzione della presente legge. Prima di decidere consulta i Cantoni interessati. L’Ufficio federale dell’ambiente e gli altri servizi federali interessati partecipano all’esecuzione conformemente agli articoli 62<i>a</i> e 62<i>b</i> della legge del 21 marzo 1997<sup><a href="#fn-d6e882" id="fnbck-d6e882">28</a></sup> sull’organizzazione del Governo e dell’Amministrazione.<sup><a href="#fn-d6e890" id="fnbck-d6e890">29</a></sup></p>
<p><sup>5</sup><sup> </sup>Se per determinati compiti la procedura di cui al capoverso 4 è inadeguata, il Consiglio federale ne disciplina l’esecuzione da parte dei servizi federali interessati.<sup><a href="#fn-d6e908" id="fnbck-d6e908">30</a></sup></p>
<div class="footnotes">
<p id="fn-d6e882"><sup><a href="#fnbck-d6e882">28</a></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
<p id="fn-d6e890"><sup><a href="#fnbck-d6e890">29</a></sup> Introdotto dal n. I 18 della LF del 18 giu. 1999 sul coordinamento e la semplificazione delle procedure d’approvazione dei piani, in vigore dal 1° gen. 2000 (<a href="https://fedlex.data.admin.ch/eli/oc/1999/472" target="_blank">RU <b>1999</b> 3071</a>;  <i>FF <b>1998</b> 2029</i>).</p>
<p id="fn-d6e908"><sup><a href="#fnbck-d6e908">30</a></sup> Introdotto dal n. I 18 della LF del 18 giu. 1999 sul coordinamento e la semplificazione delle procedure d’approvazione dei piani, in vigore dal 1° gen. 2000 (<a href="https://fedlex.data.admin.ch/eli/oc/1999/472" target="_blank">RU <b>1999</b> 3071</a>;  <i>FF <b>1998</b> 2029</i>).</p>
</div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b><b></b> <b></b>Cantoni</a>
</h6>
<div class="collapseable"> <p><sup>1</sup> I Cantoni eseguono la presente legge, nella misura in cui questa competenza non spetti alla Confederazione.</p>
<p><sup>2</sup> Essi emanano le prescrizioni necessarie.</p>
</div></article><article id="art_22_a"><a name="a22a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22_a"><b>Art. 22</b><i>a</i></a><sup><a href="#fn-d6e942" id="fnbck-d6e942">31</a></sup><a href="#art_22_a"><i></i> <i></i>Informazione e consulenza</a>
</h6>
<div class="collapseable"> <p><sup>1</sup> La Confederazione e i Cantoni provvedono all’informazione e alla consulenza delle autorità e del pubblico sull’importanza e sullo stato delle acque ittiche.</p>
<p><sup>2</sup> Essi raccomandano misure appropriate di protezione e conservazione.</p>
<div class="footnotes"><p id="fn-d6e942"><sup><a href="#fnbck-d6e942">31</a></sup><sup> </sup>Introdotto dall’all. n. 3 della LF del 21 dic. 1995, in vigore dal 1° lug. 1997  (<a href="https://fedlex.data.admin.ch/eli/oc/1997/1155_1155_1155" target="_blank">RU <b>1997</b> 1155</a>; <a href="https://fedlex.data.admin.ch/eli/fga/1993/2_1445_1337_1213" target="_blank">FF <b>1993</b> II 1213</a>).</p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b><b></b> <b></b>Sorveglianza della pesca</a>
</h6>
<div class="collapseable"> <p><sup>1</sup> I Cantoni provvedono a una sorveglianza efficace della pesca, nonché alla formazione e alla formazione continua degli organi di sorveglianza.<sup><a href="#fn-d6e983" id="fnbck-d6e983">32</a></sup></p>
<p><sup>2</sup> Gli organi di sorveglianza e gli specialisti che essi assumono hanno accesso in ogni momento a tutti gli impianti tecnici e a tutti i fondi, nella misura in cui lo svolgimento del loro compito lo esiga.</p>
<p><sup>3</sup> Ognuno ha l’obbligo di fornire le informazioni necessarie all’esecuzione della presente legge.</p>
<div class="footnotes"><p id="fn-d6e983"><sup><a href="#fnbck-d6e983">32</a></sup> Nuovo testo giusta l’all. n. 44 della LF del 20 giu. 2014 sulla formazione continua, in  vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b><b></b> <b></b>Acque intercantonali</a>
</h6>
<div class="collapseable"> <p><sup>1</sup> I Cantoni interessati disciplinano in modo uniforme la pesca nelle acque intercantonali nell’ambito della presente legge.</p>
<p><sup>2</sup> Se un accordo non può essere raggiunto, la decisione spetta al Consiglio federale.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Acque internazionali</a>
</h6>
<div class="collapseable"> <p>Il Consiglio federale è autorizzato a concludere con altri Stati convenzioni sulla pesca nelle acque svizzere di confine dopo aver sentito i Cantoni interessati. Queste convenzioni possono contenere disposizioni che derogano alla presente legge.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b><b></b> <b></b>Approvazione di atti normativi dei Cantoni</a>
</h6>
<div class="collapseable"> <p><sup>1</sup> L’approvazione della Confederazione è necessaria per le disposizioni cantonali concernenti:</p>
<dl>
<dt>a. </dt>
<dd>la gestione (art. 3);</dd>
<dt>b. </dt>
<dd>le misure di protezione (art. 4);</dd>
<dt>c. </dt>
<dd>le specie e le razze minacciate (art. 5).</dd>
</dl>
<p><sup>2</sup> Le disposizioni la cui durata non supera tre mesi non sottostanno all’approvazione.</p>
</div></article><article id="art_26_a"><a name="a26a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26_a"><b>Art. 26</b><i>a</i></a><sup><a href="#fn-d6e1061" id="fnbck-d6e1061">33</a></sup>
</h6>
<div class="collapseable"><div class="footnotes"><p id="fn-d6e1061"><sup><a href="#fnbck-d6e1061">33</a></sup> Introdotto dall’all. n. 11 della LF del 21 mar. 2003 sull’ingegneria genetica (<a href="https://fedlex.data.admin.ch/eli/oc/2003/705" target="_blank">RU <b>2003 </b>4803</a>; <a href="https://fedlex.data.admin.ch/eli/fga/2000/484" target="_blank">FF <b>2000 </b>2145</a>). Abrogato dall’all. n. 129 della L del 17 giu. 2005 sul Tribunale  amministrativo federale, con effetto dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006 </b>2197</a>; <a href="https://fedlex.data.admin.ch/eli/fga/2001/731" target="_blank">FF <b>2001 </b>3764</a>).</p></div></div></article><article id="art_26_b"><a name="a26b"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26_b"><b>Art. 26</b><i>b</i></a><sup><a href="#fn-d6e1091" id="fnbck-d6e1091">34</a></sup>
</h6>
<div class="collapseable"><div class="footnotes"><p id="fn-d6e1091"><sup><a href="#fnbck-d6e1091">34</a></sup> Originario art. 26<i>a</i>. Introdotto dal n. I 18 della LF del 18 giu. 1999 sul coordinamento e la semplificazione delle procedure d’approvazione dei piani (<a href="https://fedlex.data.admin.ch/eli/oc/1999/472" target="_blank">RU <b>1999</b> 3071</a>; <i>FF <b>1998</b> 2029</i>). Abrogato dall’all. n. 129 della L del 17 giu. 2005 sul Tribunale amministrativo federale, con effetto dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006 </b>2197</a>; <a href="https://fedlex.data.admin.ch/eli/fga/2001/731" target="_blank">FF <b>2001 </b>3764</a>).</p></div></div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9: Disposizioni finali</a>
</h1>
<div class="collapseable">
<article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b><b></b> <b></b>Abrogazione e modificazione di leggi federali</a>
</h6>
<div class="collapseable"> <p>1. La legge federale del 14 dicembre 1973<sup><a href="#fn-d6e1133" id="fnbck-d6e1133">35</a></sup> sulla pesca è abrogata.</p>
<p>2. e 3. ...<sup><a href="#fn-d6e1156" id="fnbck-d6e1156">36</a></sup></p>
<div class="footnotes">
<p id="fn-d6e1133"><sup><a href="#fnbck-d6e1133">35</a></sup><sup> </sup>[<a href="https://fedlex.data.admin.ch/eli/oc/1975/2345_2345_2345" target="_blank">RU <b>1975 </b>2345</a>, <b></b><a href="https://fedlex.data.admin.ch/eli/oc/1985/660_660_660" target="_blank"><b>1985 </b>660 </a>n. I 81, <b></b><a href="https://fedlex.data.admin.ch/eli/oc/1992/1860_1860_1860" target="_blank"><b>1992</b> 1860 </a>art. 75 n. 1]</p>
<p id="fn-d6e1156"><sup><a href="#fnbck-d6e1156">36</a></sup> Le mod. possono essere consultate alla <a href="https://fedlex.data.admin.ch/eli/oc/1991/2259_2259_2259" target="_blank">RU <b>1991 </b>2259</a>.</p>
</div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b></a><sup><a href="#fn-d6e1168" id="fnbck-d6e1168">37</a></sup>
</h6>
<div class="collapseable"><div class="footnotes"><p id="fn-d6e1168"><sup><a href="#fnbck-d6e1168">37</a></sup> Abrogato dal n. II 51 della LF del 20 mar. 2008 concernente l’aggiornamento formale del diritto federale, con effetto dal 1° ago. 2008 (<a href="https://fedlex.data.admin.ch/eli/oc/2008/447" target="_blank">RU <b>2008</b> 3437</a>; <a href="https://fedlex.data.admin.ch/eli/fga/2007/885" target="_blank">FF <b>2007 </b>5575</a>).</p></div></div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29</b><b></b> <b></b>Referendum e entrata in vigore</a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Fatto salvo il capoverso 3, essa entra in vigore il 1° gennaio:</p>
<dl>
<dt>a. </dt>
<dd>che segue un termine di due anni dopo la scadenza del termine referendario, oppure</dd>
<dt>b. </dt>
<dd>che segue un termine di due anni dopo l’accettazione della legge in votazione popolare.</dd>
</dl>
<p><sup>3</sup> L’articolo 6 entra in vigore dopo la scadenza inutilizzata del termine di referendum o dopo l’accettazione della legge da parte del popolo.</p>
<p>Data dell’entrata in vigore:<sup><a href="#fn-d6e1212" id="fnbck-d6e1212">38</a></sup> 1° gennaio 1994 <br>Art. 6: 1° ottobre 1991</p>
<div class="footnotes"><p id="fn-d6e1212"><sup><a href="#fnbck-d6e1212">38</a></sup><sup> </sup>DCF del 1° ott. 1991.</p></div>
</div></article>
</div></section></main>
</div></body>
</html>
