<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.414.7--><p class="srnummer ">0.414.7</p>
<p class="ref "> RU <b>1991</b> 2055; FF <b>1990</b> III 860</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e16" id="fnbck-d7e16">1</a></sup></i></p>
<h1 class="erlasstitel botschafttitel ">Accordo europeo<br>sul mantenimento delle borse di studio versate<br>a studenti che proseguono i loro studi all’estero</h1>
<p class="erlasssubtitel ">Concluso a Parigi il 12 dicembre 1969<br>Approvato dall’Assemblea federale il 6 marzo 1991<sup><a href="#fn-d7e32" id="fnbck-d7e32">2</a></sup><br>Firmato dalla Svizzera il 25 aprile 1991 senza riserva di ratifica<br>Entrato in vigore per la Svizzera il 26 maggio 1991</p>
<p class="erlassdatum "> (Stato 26  febbraio 2015)</p>
<div class="footnotes">
<p id="fn-d7e16"><sup><a href="#fnbck-d7e16">1</a></sup><sup></sup> Dal testo originale francese.</p>
<p id="fn-d7e32"><sup><a href="#fnbck-d7e32">2</a></sup><sup></sup> Art. 1 cpv. 1 lett. d. del DF del 6 mar. 1991 (<a href="https://fedlex.data.admin.ch/eli/oc/1991/2000_2000_2000" target="_blank">RU <b>1991</b> 2000</a>).</p>
</div>
</div>
<div id="preamble"><div>
<p class="man-template-autor ">Gli Stati membri del Consiglio d’Europa, firmatari del presente Accordo,</p>
<p class="absatz ">Vista la Convenzione culturale europea firmata a Parigi il 19 dicembre 1954<sup><a href="#fn-d7e53" id="fnbck-d7e53">3</a></sup>;</p>
<p class="absatz ">Vista la Risoluzione n<sup>o</sup> 4 adottata dai Ministri europei dell’Istruzione durante la loro quarta Conferenza tenutasi a Londra dal 14 al 16 aprile 1964, nella quale si dichiaravano consapevoli della necessità di promuovere gli scambi di studenti tra i Paesi europei, in particolar modo degli studenti già diplomati, ed esprimevano la speranza che le autorità nazionali prendessero i debiti provvedimenti affinché i loro programmi di sussidi finanziari agli studenti venissero applicati anche ai periodi di studi compiuti in altri Paesi europei;</p>
<p class="absatz ">Considerato che il proseguimento degli studi in un Paese diverso dal Paese d’origine dello studente può contribuire all’arricchimento culturale e universitario di questi;</p>
<p class="absatz ">Considerato che la comunità culturale fondamentale che esiste tra gli Stati membri del Consiglio d’Europa firmatari della Convenzione culturale europea e gli altri Stati che vi hanno aderito, rende possibile tale pratica;</p>
<p class="absatz ">Considerato che nella comunità culturale ed educativa europea che essi desiderano fondare su una base ancora più solida, è importante che le persone che continuano studi o svolgono ricerche a livello universitario abbiano la maggiore libertà di movimento possibile,</p>
<p class="man-template-verb ">Hanno convenuto quanto segue:</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><div class="footnotes"><p id="fn-d7e53"><sup><a href="#fnbck-d7e53">3</a></sup><sup></sup> <a href="https://fedlex.data.admin.ch/eli/cc/1962/935_972_973" target="_blank">RS <b>0.440.1</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">Ai fini del presente Accordo,</p>
<dl>
<dt>(a) </dt>
<dd>il termine «istituti di insegnamento superiore» indica:<dl>
<dt>(i) </dt>
<dd>le università;</dd>
<dt>(ii) </dt>
<dd>gli altri istituti di insegnamento superiore ufficialmente riconosciuti ai fini del presente Accordo dalle autorità competenti della Parte contraente sul cui territorio sono situati;</dd>
</dl>
</dd>
<dt>(b) </dt>
<dd>il termine «borsa di studio» indica ogni sussidio finanziario diretto, compresi i sussidi per le spese scolastiche, il mantenimento e i prestiti di studio, concesso agli studenti dei diversi cicli di insegnamento superiore dallo Stato o da altra autorità competente.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Per l’esecuzione del presente Accordo, si opera una distinzione tra le Parti contraenti a seconda che sul loro territorio l’autorità competente per l’assegnazione delle borse di studio sia:</p>
<dl>
<dt>(a) </dt>
<dd>lo Stato;</dd>
<dt>(b) </dt>
<dd>altre autorità;</dd>
<dt>(c) </dt>
<dd>lo Stato o altre autorità, a seconda dei casi.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">La borsa di studio attribuita da una delle Parti contraenti comprese nella categoria di cui al capoverso (a) dell’articolo 2, per permettere ad uno dei suoi concittadini di compiere studi o ricerche in un istituto di insegnamento superiore situato sul suo territorio, continuerà ad essere versata a tale concittadino se questi è ammesso, a sua richiesta e con l’approvazione delle autorità responsabili dei suoi studi o delle sue ricerche, a proseguire i suddetti studi o ricerche in un istituto di insegnamento superiore situato sul territorio di un’altra Parte contraente.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Nessuna disposizione del presente Accordo sarà interpretata come volta a modificare le disposizioni statutarie o regolamentari vigenti per l’ammissione degli studenti agli istituti di insegnamento superiore, o le condizioni imposte dalle autorità che attribuiscono le borse di studio e che riguardano la durata e la qualità degli studi o dei lavori di ricerca che giustificano l’assegnazione o il rinnovo delle suddette borse di studio.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">1.  Le Parti contraenti comprese nella categoria di cui al capoverso (b) dell’articolo 2 trasmetteranno il testo del presente Accordo alle autorità competenti, sul loro territorio, per le questioni di assegnazione di borse di studio, e le incoraggeranno ad esaminare in modo favorevole il principio enunciato all’articolo 3 al fine della sua applicazione.</p>
<p class="absatz ">2.  Le Parti contraenti comprese nella categoria di cui al capoverso (c) dell’articolo 2 applicheranno le disposizioni dell’articolo 3, nel caso in cui l’assegnazione delle borse di studio sia di competenza dello Stato, e le disposizioni del paragrafo 1 del presente articolo, negli altri casi.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Previa notifica indirizzata al Segretario Generale del Consiglio d’Europa, ciascuna Parte contraente potrà dichiarare di estendere il campo di applicazione del presente Accordo a persone diverse da quelle di cui all’articolo 3.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">1.  Il presente Accordo è aperto alla firma degli Stati membri del Consiglio d’Europa che possono diventarvi Parti tramite:</p>
<dl>
<dt>(a) </dt>
<dd>la firma senza riserva di ratifica o di accettazione;</dd>
<dt>(b) </dt>
<dd>la firma con riserva di ratifica o di accettazione, seguita da ratifica o da accettazione.</dd>
</dl>
<p class="absatz ">2.  Gli strumenti di ratifica o di accettazione saranno depositati presso il Segretario Generale del Consiglio d’Europa.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p class="absatz ">1.  Il presente Accordo entrerà in vigore un mese dopo la data in cui cinque Stati membri del Consiglio d’Europa saranno diventati Parti nell’Accordo conformemente alle disposizioni dell’articolo 7.</p>
<p class="absatz ">2.  Per ogni Stato membro che lo firmi successivamente senza riserva di ratifica o di accettazione, o che lo ratifichi o lo accetti, l’Accordo entrerà in vigore un mese dopo la data della firma o del deposito dello strumento di ratifica o di accettazione.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz ">1.  Dopo l’entrata in vigore del presente Accordo:</p>
<dl>
<dt>(a) </dt>
<dd>ogni Stato non membro del Consiglio d’Europa che sia Parte contraente nella Convenzione culturale europea, firmata a Parigi il 19 dicembre 1954<sup><a href="#fn-d7e184" id="fnbck-d7e184">4</a></sup>, potrà aderire al presente Accordo;</dd>
<dt>(b) </dt>
<dd>il Comitato dei Ministri del Consiglio d’Europa potrà invitare qualsiasi altro Stato non membro ad aderire al presente Accordo.</dd>
</dl>
<p class="absatz ">2.  L’adesione avverrà tramite il deposito, presso il Segretario Generale del Consiglio d’Europa, di uno strumento di adesione che diverrà effettivo un mese dopo la data del suo deposito.</p>
<div class="footnotes"><p id="fn-d7e184"><sup><a href="#fnbck-d7e184">4</a></sup><sup></sup> <a href="https://fedlex.data.admin.ch/eli/cc/1962/935_972_973" target="_blank">RS <b>0.440.1</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">1.  Ciascuno Stato firmatario, al momento della firma o a quello del deposito del suo strumento di ratifica o di accettazione, oppure ciascuno Stato aderente, al momento del deposito del suo strumento di adesione, può designare il o i territori ai quali si applicherà il presente Accordo.</p>
<p class="absatz ">2.  Ciascuno Stato firmatario, al momento del deposito del suo strumento di ratifica o di accettazione, o successivamente in qualsiasi altro momento, nonché ciascuno Stato aderente, al momento del deposito del suo strumento di adesione, o successivamente in qualsiasi altro momento, può estendere l’applicazione del presente Accordo, tramite dichiarazione indirizzata al Segretario Generale del Consiglio d’Europa, a qualsiasi altro territorio designato nella dichiarazione e del quale assicura le relazioni internazionali o per il quale è abilitato a stipulare.</p>
<p class="absatz ">3.  Qualsiasi dichiarazione fatta in virtù del paragrafo precedente potrà essere ritirata, riguardo ad ogni territorio in essa designato, alle condizioni previste dall’articolo 11 del presente Accordo.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz ">l.  Il presente Accordo resterà in vigore senza limiti di durata.</p>
<p class="absatz ">2.  Ciascuna Parte contraente potrà denunciare il presente Accordo, per quanto la concerne, indirizzando una nota al Segretario Generale del Consiglio d’Europa.</p>
<p class="absatz ">3.  La denuncia diventerà effettiva sei mesi dopo la data di ricevimento di tale nota da parte del Segretario Generale.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p class="absatz ">Il Segretario Generale del Consiglio d’Europa notificherà agli Stati membri del Consiglio e ad ogni Stato che abbia aderito al presente Accordo:</p>
<dl>
<dt>(a) </dt>
<dd>ogni firma senza riserva di ratifica o di accettazione;</dd>
<dt>(b) </dt>
<dd>ogni firma con riserva di ratifica o di accettazione;</dd>
<dt>(c) </dt>
<dd>il deposito di ogni strumento di ratifica, di accettazione o di adesione;</dd>
<dt>(d) </dt>
<dd>ogni data di entrata in vigore del presente Accordo, conformemente all’articolo 8 dello stesso;</dd>
<dt>(e) </dt>
<dd>ogni dichiarazione ricevuta in applicazione delle disposizioni dell’articolo 6 e dei paragrafi 2 e 3 dell’articolo 10;</dd>
<dt>(f) </dt>
<dd>ogni nota ricevuta in applicazione delle disposizioni dell’articolo 11 e la data in cui la denuncia diventerà effettiva.</dd>
</dl>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti, a tal fine debitamente autorizzati, hanno firmato il presente Accordo.</p>
<p class="absatz ">Fatto a Parigi, il 12 dicembre 1969, in francese e in inglese, entrambi i testi facenti ugualmente fede, in un unico esemplare che sarà depositato presso gli archivi del Consiglio d’Europa. Il Segretario Generale del Consiglio d’Europa ne comunicherà copia certificata conforme a ciascuno degli Stati firmatari ed aderenti.</p>
<?del-struct abstand18pt><p class="absatzkurs man-font-style-italic ">(Seguono le firme)</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="scope">
<section id="scope_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#scope_u1">Campo d’applicazione il 26 febbraio 2015</a><b><sup><a href="#fn-d7e281" id="fnbck-d7e281">5</a></sup></b>
</h1>
<div class="footnotes"><p id="fn-d7e281"><sup><a href="#fnbck-d7e281">5</a></sup><sup></sup> <a href="https://fedlex.data.admin.ch/eli/oc/1991/2055_2055_2055" target="_blank">RU <b>1991</b> 2055</a>, <b></b><a href="https://fedlex.data.admin.ch/eli/oc/2002/402" target="_blank"><b>2002</b> 2755</a>, <b></b><a href="https://fedlex.data.admin.ch/eli/oc/2010/4" target="_blank"><b>2010</b> 15 </a>e <b></b><a href="https://fedlex.data.admin.ch/eli/oc/2015/132" target="_blank"><b>2015</b> 755</a>. Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati).</p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left " colspan="2"><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
</tr>
<tr>
<th class=" man-text-align-left " colspan="2"><p class="man-template-tab-kpf ">Stati partecipanti</p></th>
<th class=" man-text-align-left "><p class="man-template-tab-kpf ">Ratifica<br>Adesione (A)<br>Dichiarazione di successione (S)<br>Firmato senza riserva di ratificazione (F)</p></th>
<th class=" man-text-align-left "><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">Entrata in vigore</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<th class=" man-text-align-left " colspan="2"><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
<th class=" man-text-align-left "><p class="tababstandnach "></p></th>
</tr>
<tr>
<td colspan="2"><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td colspan="2"><p class="man-template-tab-krpr ">Austria</p></td>
<td><p class="man-template-tab-krpr ">  9 luglio</p></td>
<td><p class="man-template-tab-krpr ">1986</p></td>
<td><p class="man-template-tab-krpr ">10 agosto</p></td>
<td><p class="man-template-tab-krpr ">1986</p></td>
</tr>
<tr>
<td colspan="2"><p class="man-template-tab-krpr ">Bosnia e Erzegovina</p></td>
<td><p class="man-template-tab-krpr ">29 dicembre</p></td>
<td><p class="man-template-tab-krpr ">1994 A</p></td>
<td><p class="man-template-tab-krpr ">30 gennaio</p></td>
<td><p class="man-template-tab-krpr ">1995</p></td>
</tr>
<tr>
<td colspan="2"><p class="man-template-tab-krpr ">Cipro</p></td>
<td><p class="man-template-tab-krpr ">  1° settembre</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">Croazia</p></td>
<td><p class="man-template-tab-krpr ">27 gennaio</p></td>
<td><p class="man-template-tab-krpr ">1993 A</p></td>
<td><p class="man-template-tab-krpr ">28 febbraio</p></td>
<td><p class="man-template-tab-krpr ">1993</p></td>
</tr>
<tr>
<td colspan="2"><p class="man-template-tab-krpr ">Finlandia</p></td>
<td><p class="man-template-tab-krpr ">16 settembre</p></td>
<td><p class="man-template-tab-krpr ">1991</p></td>
<td><p class="man-template-tab-krpr ">17 ottobre</p></td>
<td><p class="man-template-tab-krpr ">1991</p></td>
</tr>
<tr>
<td colspan="2"><p class="man-template-tab-krpr ">Francia</p></td>
<td><p class="man-template-tab-krpr ">11 settembre</p></td>
<td><p class="man-template-tab-krpr ">1970 F</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">Germania</p></td>
<td><p class="man-template-tab-krpr ">27 gennaio</p></td>
<td><p class="man-template-tab-krpr ">1971 F</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">Islanda</p></td>
<td><p class="man-template-tab-krpr ">16 febbraio</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">Liechtenstein</p></td>
<td><p class="man-template-tab-krpr ">22 maggio</p></td>
<td><p class="man-template-tab-krpr ">1991</p></td>
<td><p class="man-template-tab-krpr ">23 giugno</p></td>
<td><p class="man-template-tab-krpr ">1991</p></td>
</tr>
<tr>
<td colspan="2"><p class="man-template-tab-krpr ">Lussemburgo</p></td>
<td><p class="man-template-tab-krpr ">11 gennaio</p></td>
<td><p class="man-template-tab-krpr ">1973</p></td>
<td><p class="man-template-tab-krpr ">12 febbraio</p></td>
<td><p class="man-template-tab-krpr ">1973</p></td>
</tr>
<tr>
<td colspan="2"><p class="man-template-tab-krpr ">Macedonia</p></td>
<td><p class="man-template-tab-krpr ">30 marzo</p></td>
<td><p class="man-template-tab-krpr ">1994 A</p></td>
<td><p class="man-template-tab-krpr ">  1° maggio</p></td>
<td><p class="man-template-tab-krpr ">1994</p></td>
</tr>
<tr>
<td colspan="2"><p class="man-template-tab-krpr ">Malta</p></td>
<td><p class="man-template-tab-krpr ">  7 maggio</p></td>
<td><p class="man-template-tab-krpr ">1992</p></td>
<td><p class="man-template-tab-krpr ">  8 giugno</p></td>
<td><p class="man-template-tab-krpr ">1992</p></td>
</tr>
<tr>
<td colspan="2"><p class="man-template-tab-krpr ">Montenegro</p></td>
<td><p class="man-template-tab-krpr ">  6 giugno</p></td>
<td><p class="man-template-tab-krpr ">2006 S</p></td>
<td><p class="man-template-tab-krpr ">  6 giugno</p></td>
<td><p class="man-template-tab-krpr ">2006</p></td>
</tr>
<tr>
<td colspan="2"><p class="man-template-tab-krpr ">Paesi Bassi</p></td>
<td><p class="man-template-tab-krpr ">11 giugno</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">    Aruba</p></td>
<td><p class="man-template-tab-krpr ">11 giugno</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">    Curaçao</p></td>
<td><p class="man-template-tab-krpr ">11 giugno</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">    Parte caraibica (Bonaire, <br>    Sant’Eustachio e Saba)</p></td>
<td><p class="man-template-tab-krpr ">11 giugno</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">    Sint Maarten</p></td>
<td><p class="man-template-tab-krpr ">11 giugno</p></td>
<td><p class="man-template-tab-krpr ">1971</p></td>
<td><p class="man-template-tab-krpr ">  2 ottobre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">Regno Unito<sup>*</sup></p></td>
<td><p class="man-template-tab-krpr ">19 ottobre</p></td>
<td><p class="man-template-tab-krpr ">1971 F</p></td>
<td><p class="man-template-tab-krpr ">20 novembre</p></td>
<td><p class="man-template-tab-krpr ">1971</p></td>
</tr>
<tr>
<td colspan="2"><p class="man-template-tab-krpr ">    Guernesey</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">1973</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">1973</p></td>
</tr>
<tr>
<td colspan="2"><p class="man-template-tab-krpr ">    Jersey</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">1973</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">1973</p></td>
</tr>
<tr>
<td colspan="2"><p class="man-template-tab-krpr ">    Man, Isola di</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">1973</p></td>
<td><p class="man-template-tab-krpr ">19 aprile</p></td>
<td><p class="man-template-tab-krpr ">1973</p></td>
</tr>
<tr>
<td colspan="2"><p class="man-template-tab-krpr ">Serbia</p></td>
<td><p class="man-template-tab-krpr ">28 febbraio</p></td>
<td><p class="man-template-tab-krpr ">2001</p></td>
<td><p class="man-template-tab-krpr ">29 marzo</p></td>
<td><p class="man-template-tab-krpr ">2001</p></td>
</tr>
<tr>
<td colspan="2"><p class="man-template-tab-krpr ">Slovenia</p></td>
<td><p class="man-template-tab-krpr ">  2 luglio</p></td>
<td><p class="man-template-tab-krpr ">1992 A</p></td>
<td><p class="man-template-tab-krpr ">  3 agosto</p></td>
<td><p class="man-template-tab-krpr ">1992</p></td>
</tr>
<tr>
<td colspan="2"><p class="man-template-tab-krpr ">Spagna</p></td>
<td><p class="man-template-tab-krpr ">19 marzo</p></td>
<td><p class="man-template-tab-krpr ">1975 A</p></td>
<td><p class="man-template-tab-krpr ">20 aprile</p></td>
<td><p class="man-template-tab-krpr ">1975</p></td>
</tr>
<tr>
<td colspan="2"><p class="man-template-tab-krpr ">Svezia</p></td>
<td><p class="man-template-tab-krpr ">27 giugno</p></td>
<td><p class="man-template-tab-krpr ">1989 F</p></td>
<td><p class="man-template-tab-krpr ">28 luglio</p></td>
<td><p class="man-template-tab-krpr ">1989</p></td>
</tr>
<tr>
<td colspan="2"><p class="man-template-tab-krpr ">Svizzera<sup>*</sup></p></td>
<td><p class="man-template-tab-krpr ">25 aprile</p></td>
<td><p class="man-template-tab-krpr ">1991 F</p></td>
<td><p class="man-template-tab-krpr ">26 maggio</p></td>
<td><p class="man-template-tab-krpr ">1991</p></td>
</tr>
<tr>
<td colspan="2"><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td colspan="2"><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
<td><p class="tababstandnach "></p></td>
</tr>
<tr>
<td><p class="man-template-tab-krpr ">*</p></td>
<td colspan="5">
<p class="man-template-tab-krpr ">Riserve e dichiarazioni.</p>
<p class="man-template-tab-krpr ">Le riserve e le dichiarazioni, eccetto quelle della Svizzera, non sono pubblicate nella RU. Il testo, in francese e inglese, può essere consultato sul sito internet del Consiglio d’Europa: http://conventions.coe.int oppure ottenuto presso la Direzione del diritto internazionale pubblico (DDIP), Sezione Trattati internazionali, 3003 Berna.</p>
</td>
</tr>
</table></div>
</div></section><section id="decl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#decl_u2">Riserve e dichiarazioni</a>
</h1>
<div class="collapseable">
<p class="absatz "><b>Svizzera</b></p>
<p class="absatz ">Il Consiglio federale svizzero dichiara che ai fini dell’applicazione della convenzione sono fatte salve la competenza dei Cantoni in materia d’istruzione, quale si evince dalla Costituzione federale<sup><a href="#fn-d7e838" id="fnbck-d7e838">6</a></sup>, e l’autonomia universitaria.</p>
<p class="abstand1seite "></p>
<div class="footnotes"><p id="fn-d7e838"><sup><a href="#fnbck-d7e838">6</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p></div>
</div></section>
</div>
</div></body>
</html>
