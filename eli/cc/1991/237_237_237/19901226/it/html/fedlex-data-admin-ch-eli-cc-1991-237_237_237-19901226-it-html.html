<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1991-237_237_237-19901226-it-docx</title>
</head>
<body><div id="lawcontent">
<div id="preface">
<!--0.814.285.1--><p class="srnummer">0.814.285.1</p>
<p> RU <b>1991</b> 237</p>
<p>Testo originale</p>
<?del-struct abstand4pt><?del-struct abstand4pt><h1 class="erlasstitel">Accordo<br>tra il Consiglio federale svizzero <br>e il Governo italiano per iniziative comuni <br>a difesa dall’inquinamento delle acque</h1>
<?del-struct abstand18pt><p>Concluso il 13 novembre 1985</p>
<p>Ratificato con strumenti scambiati il 26 novembre 1990</p>
<p>Entrato in vigore il 26 dicembre 1990</p>
<p></p>
</div>
<div id="preamble">
<p>Con riferimento alla Convenzione tra la Svizzera e l’Italia concernente la protezione delle acque italo‑svizzere dall’inquinamento, firmata a Roma il 20 aprile 1972<sup><a href="#fn-d1168e37">1</a></sup>, e nell’intento di dar luogo ad iniziative comuni a difesa da fenomeni di inquinamento</p>
<?del-struct abstand4pt><p>il Consiglio federale svizzero<br>ed<br>il Governo italiano</p>
<p>hanno convenuto quanto segue:</p>
<div class="footnotes"><p id="fn-d1168e37"><sup>1</sup> <a href="https://fedlex.data.admin.ch/eli/cc/1973/1401_1400_1400/19730807">RS <b>0.814.285</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Collaborazione internazionale </a>
</h6>
<div class="collapseable"> <p><sup>1</sup> Le Parti contraenti si impegnano a cooperare nella lotta contro gli inquinamenti, provocati da incidenti, delle acque che segnano il confine o lo attraversano, tra il Cantone Ticino da una parte e le Regioni Piemonte e Lombardia dall’altra.</p>
<p><sup>2</sup> In caso di incidenti che comportano inquinamenti o pericolo di inquinamenti da idrocarburi o da altre sostanze nocive alle acque precitate, gli Organi competenti di ognuna delle Parti contraenti possono chiedere a quelli dell’altra adeguata collaborazione.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Passaggio della frontiera </a>
</h6>
<div class="collapseable"> <p>Per l’attuazione di quanto previsto dall’articolo 1, gli Organi tecnici competenti dell’una delle Parti contraenti possono recarsi sul territorio dell’altra.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenze per richiesta di collaborazione </a>
</h6>
<div class="collapseable"> <p>Ciascuna delle Parti indicherà, al momento dello scambio degli strumenti di ratifica del presente Accordo, gli Organi competenti ad avanzare o ricevere la richiesta di collaborazione.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Forma della richiesta </a>
</h6>
<div class="collapseable"> <p>La richiesta di collaborazione è avanzata in forma scritta o telefonica; in quest’ul­timo caso deve essere confermata in forma scritta entro il secondo giorno successivo alla chiamata.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b>  Direzione delle operazioni </a>
</h6>
<div class="collapseable"> <p><sup>1</sup> La direzione delle operazioni spetta, in ogni caso, alle competenti Autorità della Parte contraente nel cui territorio esse si svolgono; le dette Autorità indicano al responsabile della squadra d’intervento chiamata a collaborare la persona alla quale è affidata la direzione delle operazioni.</p>
<p><sup>2</sup> Il direttore delle operazioni specifica al responsabile della squadra d’intervento i compiti che intende affidare alla stessa, senza entrare nei particolari della loro esecuzione.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b>  Libero accesso </a>
</h6>
<div class="collapseable"> <p>Le squadre d’intervento hanno libero accesso ad ogni luogo in cui necessita la loro opera, secondo le indicazioni del direttore delle operazioni.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b>  Divieto di atti coercitivi </a>
</h6>
<div class="collapseable"> <p>Le squadre di intervento in territorio straniero non possono compiere atti coercitivi.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b>  Spese d’intervento </a>
</h6>
<div class="collapseable"> <p><sup>1</sup> Le spese effettive incontrate per l’azione di assistenza e di soccorso, come pure quelle derivanti da perdita, deterioramento o distruzione dei mezzi e dei materiali di intervento, sono a carico della Parte richiedente.</p>
<p><sup>2</sup> Con il termine spese effettive, si intendono escludere quelle, relativamente al personale statale o di enti pubblici impiegato, che costituiscono la retribuzione del medesimo per la sua attività di istituto.</p>
<p><sup>3</sup> Sono escluse dal conteggio le spese per la perdita, il deterioramento e la distru­zione causati da negligenza grave delle squadre della Parte richiesta.</p>
<p><sup>4</sup> Durante le operazioni, la Parte richiedente provvederà alla sussistenza delle squadre di intervento, come pure al rifornimento di carburanti e di materiali necessari.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Responsabilità per danni </a>
</h6>
<div class="collapseable"> <p><sup>1</sup> Restano a carico di ciascuna Parte contraente i rischi cui è soggetto il proprio personale in occasione degli spostamenti e delle operazioni d’intervento.</p>
<p><sup>2</sup> I danni provocati a terzi dalla squadra d’intervento della Parte richiesta nel corso delle operazioni sono a carico della Parte richiedente, salvo siano causati da negligenze gravi, nel qual caso sono a carico della Parte richiesta.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b>  Autorizzazione per il passaggio della frontiera </a>
</h6>
<div class="collapseable"> <p><sup>1</sup> Il personale competente è autorizzato, quando l’intervento è richiesto, ad attraversare in ogni momento, con il proprio equipaggiamento, la frontiera terrestre o lacuale, anche fuori dei punti di passaggio autorizzati. In quest'ultimo caso, i servizi di Polizia di Frontiera e Doganali, d’entrata e di uscita più vicini, devono essere preavvertiti telefonicamente dalla Parte richiedente.</p>
<p><sup>2</sup> Si può soltanto esigere che il capo dei distaccamento certifichi con un docu­mento la sua qualità. Egli consegna, inoltre, agli Organi di Polizia di Frontiera un elenco del personale che lo accompagna.</p>
<p><sup>3</sup> L’autorizzazione di libero passaggio della frontiera si estende al materiale, all’equi­paggiamento e ai mezzi di trasporto necessari al buon esito dell’intervento. Al passaggio della frontiera, o al più presto, si consegna l’inventario delle attrezza­ture dei mezzi speciali d’intervento e dei materiali.</p>
<p><sup>4</sup> I veicoli, le imbarcazioni e gli aeromobili, nonché il materiale necessario all’intervento, sono considerati sotto il regime dell’ammissione temporanea sul territorio della Parte richiedente; i carburanti e i materiali di consumo sono esenti da diritti di confine e da ogni altra imposizione all’importazione, nella misura in cui sono utilizzati per l’intervento e durante tutto il suo svolgimento.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b>  Interventi per via aerea </a>
</h6>
<div class="collapseable"> <p><sup>1</sup> Per gli interventi possono essere utilizzati aeromobili e, in particolare, elicotteri. Un elenco degli aeromobili e elicotteri utilizzati per queste operazioni è comunicato da ciascuna Parte contraente alle Autorità competenti per la direzione delle operazioni dell’altra Parte contraente; ogni cambiamento apportato a questo elenco fa pure oggetto di una notifica.</p>
<p><sup>2</sup> L’autorizzazione permanente di sorvolo delle zone interessate nei due Stati e l’autorizzazione di atterrarvi è riconosciuta dalle due Parti contraenti agli aeromobili entranti in linea di conto per gli interventi. La delimitazione delle zone interessate è fissata antecedentemente al rilascio dell’autorizzazione permanente di sorvolo.</p>
<p><sup>3</sup> Le Autorità competenti per la direzione delle operazioni di ciascuna Parte contraente avvertono, prima di ogni volo, gli Organi di controllo aereo del proprio Stato e avvertono, quando si tratta di aeromobili statali, anche l’Autorità dell’aviazione civile del proprio Stato. Gli Organi di controllo aereo della Parte richiedente curano che i servizi doganali e di Polizia di Frontiera vengano tempestivamente avvertiti dell’arrivo degli aeromobili della Parte richiesta.</p>
<p><sup>4</sup> Il pilota, i membri dell’equipaggio e i membri della squadra d’intervento devono poter dimostrare la propria identità e la propria nazionalità.</p>
<p><sup>5</sup> Gli aeromobili sono autorizzati a decollare e ad atterrare anche fuori degli aeroporti doganali o altri aeroporti dei due Stati.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b>  Fine dell’intervento </a>
</h6>
<div class="collapseable"> <p><sup>1</sup> Alla fine del loro intervento, le persone, i veicoli, le imbarcazioni, gli aeromobili, le attrezzature e i materiali non utilizzati nelle operazioni di soccorso devono ritornare sul territorio dello Stato cui è stata rivolta la richiesta, attraverso un valico autorizzato.</p>
<p><sup>2</sup> Quei veicoli, imbarcazioni, aeromobili, attrezzature o materiali non utilizzati, che non tornassero nello Stato d’origine senza causa giustificata, il cui apprezzamento spetta alle Autorità doganali dell’altro Stato, sono sottoposti alle disposizioni legali o regolamentari di questo Stato.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13 </b> <b></b>Rapporti d’intervento </a>
</h6>
<div class="collapseable"> <p><sup>1</sup> Gli Organi tecnici della Parte richiesta trasmettono agli Organi tecnici della Parte richiedente un rapporto tecnico scritto sull’intervento effettuato.</p>
<p><sup>2</sup> Gli Organi tecnici della Parte richiedente trasmettono agli Organi tecnici della Parte richiesta ed alla «Commissione Internazionale» un rapporto sull’accaduto.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b>  Sospensione dell’autorizzazione </a>
</h6>
<div class="collapseable"> <p>L’autorizzazione di varcare la frontiera e d’intervenire sul territorio straniero alle condizioni previste dagli articoli 10 e 11 può essere sospesa senza preavviso per motivi inerenti alla sicurezza nazionale, mediante notifica data per via diplomatica.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b>  Interpretazione e applicazione </a>
</h6>
<div class="collapseable"> <p>Per eventuali questioni di interpretazione e di applicazione delle disposizioni del presente Accordo si farà ricorso alla via diplomatica.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b>  Entrata in vigore e disdetta </a>
</h6>
<div class="collapseable"> <p><sup>1</sup> Il presente Accordo entrerà in vigore un mese dopo che le Parti contraenti si saranno scambiate i rispettivi strumenti di ratifica.</p>
<p><sup>2</sup> Con l’entrata in vigore del presente Accordo è abrogato lo scambio di lettere dell’11 dicembre 1972<sup><a href="#fn-d1168e259">2</a></sup> tra il Capo del Dipartimento politico federale e il Ministro italiano degli Affari Esteri concernente la lotta contro l’inquinamento delle acque.</p>
<p><sup>3</sup> Il presente Accordo può essere denunciato con preavviso di tre mesi.</p>
<p>Fatto in due originali in lingua italiana il 13 novembre 1985 a Roma.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il<br>Governo italiano:</p></td>
</tr>
<tr>
<td><p>Gaspard Bodmer</p></td>
<td><p>Mario Fioret</p></td>
</tr>
</table></div>
<p></p>
<p></p>
<div class="footnotes"><p id="fn-d1168e259"><sup>2</sup> <a href="https://fedlex.data.admin.ch/eli/oc/1973/318_314_318">RU <b>1973</b> 318</a></p></div>
</div></article></main>
</div></body>
</html>
