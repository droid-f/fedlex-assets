<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1991-1890_1890_1890-19910528-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.111.272Nicht löschen bitte "<sup><a href="#fn-d6e8" id="fnbck-d6e8">1</a></sup> " !! </p>
<!--0.142.111.272--><p class="srnummer ">0.142.111.272</p>
<h1 class="erlasstitel botschafttitel ">Scambio di note<br>del 15 gennaio/28 maggio 1991<br>tra la Svizzera e l’Algeria concernente la dispensa<br>dall’obbligo del visto per taluni cittadini dell’altro Stato</h1>
<p>Entrato in vigore il 28 maggio 1991</p>
<p></p>
<div class="footnotes"><p id="fn-d6e8"><sup><a href="#fnbck-d6e8">1</a></sup> <a href="https://fedlex.data.admin.ch/eli/oc/1991/1890_1890_1890" target="_blank">RU <b>1991</b> 1890</a></p></div>
</div>
<div id="preamble">
<p class=" man-font-style-italic ">Traduzione<i><sup><a href="#fn-d6e36" id="fnbck-d6e36">2</a></sup></i></p>
<p></p>
<div class="table"><table border="1">
<tr>
<td><p>Ambasciata di Svizzera</p></td>
<td><p>Algeri, 28 maggio 1991</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Al Ministero degli Affari esteri</p></td>
</tr>
<tr>
<td><p></p></td>
<td><p>della Repubblica algerina democratica</p></td>
</tr>
<tr>
<td><p></p></td>
<td><p>e popolare</p></td>
</tr>
<tr>
<td><p></p></td>
<td><p><u>Algeri</u></p></td>
</tr>
</table></div>
<p>L’Ambasciata di Svizzera complimenta il Ministero degli Affari esteri della Repubblica algerina democratica e popolare e si pregia di riferirsi alla nota del Ministero n. 136 del 15 gennaio 1991 del seguente tenore:</p>
<dl>
<dt></dt>
<dd>«Il Ministero degli Affari Esteri della Repubblica algerina democratica e popolare complimenta l’Ambasciata di Svizzera a Algeri e, riferendosi alle discussioni relative all’introduzione del visto a partire dal 1° gennaio 1991 tra l’Algeria e la Confederazione Elvetica e alle dispense convenute di comune accordo, ha l’onore di rievocare le disposizioni seguenti:</dd>
<dt><i> </i></dt>
<dd>
<i>1.  Sono dispensati dall’obbligo del visto</i><dl>
<dt>– </dt>
<dd>i cittadini algerini titolari di un’autorizzazione valida di soggiorno o di dimora</dd>
<dt>– </dt>
<dd>i cittadini algerini che esercitano le loro funzioni di membri di equipaggio di una impresa di trasporto aereo algerina in servizio,</dd>
<dt>– </dt>
<dd>i cittadini algerini titolari di un passaporto diplomatico o di servizio,</dd>
<dt>– </dt>
<dd>i cittadini algerini titolari di una carta di legittimazione, attestazione o carta di identità valida, rilasciata dal Dipartimento federale degli Affari esteri.</dd>
</dl>
</dd>
<dt><i> </i></dt>
<dd>
<i>2.  Sono dispensati dall’obbligo del visto</i><dl>
<dt>– </dt>
<dd>i cittadini svizzeri titolari di una carta di soggiorno valida,</dd>
<dt>– </dt>
<dd>i cittadini svizzeri che esercitano le loro funzioni di membri di equipaggio di una impresa di trasporto aereo svizzera in servizio,</dd>
<dt>– </dt>
<dd>i cittadini svizzeri titolari di un passaporto diplomatico, di servizio o speciale,</dd>
<dt>– </dt>
<dd>i cittadini svizzeri titolari di una carta d’identità valida rilasciata dal Ministero degli Affari esteri algerino.</dd>
</dl>
</dd>
<dt></dt>
<dd>Il Ministero degli Affari esteri della Repubblica algerina democratica e popolare invita l’Ambasciata a comunicargli il suo accordo sulle disposizioni summenzionate e coglie l’occasione per rinnovargli l’assicurazione della sua alta considerazione. »</dd>
</dl>
<p>In risposta, l’Ambasciata ha l’onore di informare il Ministero che le autorità svizzere approvano le disposizioni summenzionate – applicabili parimenti al Liechtenstein. La nota del Ministero del 15 gennaio 1991 come pure la presente nota dell’Ambasciata costituiscono un accordo fra i due Governi.</p>
<p>L’Ambasciata di Svizzera coglie l’occasione per rinnovare al Ministero degli Affari esteri della Repubblica algerina democratica e popolare l’assicurazione della sua alta considerazione.</p>
<div class="footnotes"><p id="fn-d6e36"><sup><a href="#fnbck-d6e36">2</a></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
</div></body>
</html>
