<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-684-20220101-it-docx</title>
</head>
<body><div id="lawcontent">
<div id="preface">
<!--915.1 --><p class="srnummer ">915.1 </p>
<h1 class="erlasstitel botschafttitel ">Ordinanza<br>concernente la consulenza agricola e<br>in economia domestica rurale</h1>
<h2 class="erlasskurztitel ">(Ordinanza sulla consulenza agricola)</h2>
<p>del 3 novembre 2021 (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 136 capoversi 4 e 5, nonché 177 capoverso 1 <br>della legge del 29 aprile 1998<sup><a href="#fn-d6e25" id="fnbck-d6e25">1</a></sup> sull’agricoltura (LAgr),</p>
<p>ordina:</p>
<div class="footnotes"><p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/1998/3033_3033_3033" target="_blank">RS <b>910.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Oggetto e campo di applicazione</a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>La presente ordinanza disciplina:</p>
<dl>
<dt>a. </dt>
<dd>gli obiettivi e i compiti:<dl>
<dt>1. </dt>
<dd>della centrale di consulenza nazionale,</dd>
<dt>2. </dt>
<dd>dei servizi di consulenza dei Cantoni,</dd>
<dt>3. </dt>
<dd>dei servizi di consulenza di organizzazioni o istituzioni sovraregionali o nazionali attive in ambiti speciali (servizi di consulenza delle organizzazioni);</dd>
</dl>
</dd>
<dt>b. </dt>
<dd>i requisiti del personale specializzato della centrale di consulenza e dei servizi di consulenza;</dd>
<dt>c. </dt>
<dd>gli aiuti finanziari alla centrale di consulenza e ai servizi di consulenza delle organizzazioni;</dd>
<dt>d. </dt>
<dd>gli aiuti finanziari per progetti di consulenza e per accertamenti preliminari in vista dello sviluppo di progetti innovativi. </dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Obiettivi e compiti della consulenza</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obiettivi della consulenza</a>
</h6>
<div class="collapseable"> <p><sup>1</sup> La consulenza sostiene le persone secondo l’articolo 136 capoverso 1 LAgr nei loro sforzi per: </p>
<dl>
<dt>a. </dt>
<dd>produrre generi alimentari sani di alta qualità;</dd>
<dt>b. </dt>
<dd>essere competitive e orientarsi al mercato;</dd>
<dt>c. </dt>
<dd>salvaguardare le risorse naturali e il paesaggio e promuovere la loro protezione;</dd>
<dt>d. </dt>
<dd>svolgere un ruolo attivo nello sviluppo dello spazio rurale;</dd>
<dt>e. </dt>
<dd>promuovere la qualità della vita e la posizione sociale delle persone attive nell’agricoltura.</dd>
<dt>f. </dt>
<dd>attuare le misure di politica agricola.</dd>
</dl>
<p><sup>2</sup> La consulenza fornisce segnatamente un contributo affinché l’agricoltura possa incrementare, con spirito professionale, innovativo e imprenditoriale, la creazione di valore aggiunto nello spazio rurale nonché le prestazioni sostenibili delle aziende.</p>
<p><sup>3</sup> La consulenza promuove in particolare:</p>
<dl>
<dt>a. </dt>
<dd>il perfezionamento professionale e lo sviluppo personale delle persone secondo l’articolo 136 capoverso 1 LAgr;</dd>
<dt>b. </dt>
<dd>la diffusione di informazioni adeguate alla pratica per le persone attive nell’agricoltura e per l’esecuzione;</dd>
<dt>c. </dt>
<dd>lo scambio di conoscenze tra la ricerca e la pratica nonché all’interno del settore agricolo e di quello dell’economia domestica rurale;</dd>
<dt>d. </dt>
<dd>la collaborazione dell’agricoltura con altri settori nell’ambito dello sviluppo dello spazio rurale, della sicurezza alimentare e della salvaguardia delle risorse naturali.</dd>
</dl>
<p><sup>4</sup> La consulenza tiene conto delle condizioni quadro della politica agricola e delle particolarità di politica regionale.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Coordinamento</a>
</h6>
<div class="collapseable"> <p>Le istituzioni di cui all’articolo 1 lettera a coordinano i loro compiti al fine di ottenere il massimo beneficio possibile della consulenza per la filiera agroalimentare.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti della centrale di consulenza </a>
</h6>
<div class="collapseable"> <p>La centrale di consulenza ha i compiti seguenti: </p>
<dl>
<dt>a. </dt>
<dd>elabora e valuta metodi per la consulenza e il perfezionamento professionale nonché appronta basi e dati;</dd>
<dt>b. </dt>
<dd>introduce i consulenti alla loro professione e si occupa del loro perfezionamento professionale;</dd>
<dt>c. </dt>
<dd>elabora informazioni e conoscenze provenienti dalla ricerca, dalla pratica, dall’amministrazione pubblica, dai mercati e dalle organizzazioni, sviluppa documentazione e mezzi ausiliari orientati all’applicazione e li diffonde;</dd>
<dt>d. </dt>
<dd>sostiene i servizi di consulenza dei Cantoni e di organizzazioni nonché altre organizzazioni nel loro sviluppo organizzativo e di gruppo nonché in relazione a progetti innovativi;</dd>
<dt>e. </dt>
<dd>promuove la collaborazione tra ricerca, formazione, consulenza e pratica nella filiera agroalimentare assumendo a tal fine funzioni di rete.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Agridea</a>
</h6>
<div class="collapseable"> <p><sup>1</sup> Agridea è la centrale di consulenza agricola nazionale ai sensi dell’articolo 136 capoverso 3 LAgr.</p>
<p><sup>2</sup> È organizzata come associazione. I membri sono segnatamente tutti i Cantoni.</p>
<p><sup>3</sup> Agridea sostiene in particolare i suoi membri e i servizi di consulenza dei Cantoni.</p>
<p><sup>4</sup> L’Ufficio federale dell’agricoltura (UFAG) e la Conferenza dei direttori cantonali dell’agricoltura stipulano una convenzione sulle prestazioni nella quale indicano ad Agridea i campi d’attività prioritari e attività specifiche.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Compiti dei servizi di consulenza dei Cantoni e di organizzazioni </a>
</h6>
<div class="collapseable"> <p><sup>1</sup> I servizi di consulenza dei Cantoni e di organizzazioni sono attivi negli ambiti seguenti:</p>
<dl>
<dt>a. </dt>
<dd>salvaguardia delle risorse naturali e del paesaggio nonché conseguimento di obiettivi ambientali;</dd>
<dt>b. </dt>
<dd>sviluppo dello spazio rurale e potenziamento di catene del valore;</dd>
<dt>c. </dt>
<dd>accompagnamento del cambiamento strutturale;</dd>
<dt>d. </dt>
<dd>produzione sostenibile e qualità dei prodotti;</dd>
<dt>e. </dt>
<dd>economia aziendale, economia domestica, tecnologia agricola, digitalizzazione, orientamento al mercato e competitività;</dd>
<dt>f. </dt>
<dd>sviluppo della professionalità, dello spirito imprenditoriale e promozione dell’innovazione</dd>
</dl>
<p><sup>2</sup> Lavorano nelle categorie di prestazioni seguenti:</p>
<dl>
<dt>a. </dt>
<dd>acquisizione di basi e dati;</dd>
<dt>b. </dt>
<dd>informazione e documentazione;</dd>
<dt>c. </dt>
<dd>manifestazioni informative e per il perfezionamento professionale;</dd>
<dt>d. </dt>
<dd>consulenza individuale e moderazione in piccoli gruppi;</dd>
<dt>e. </dt>
<dd>sostegno nella realizzazione di progetti e processi;</dd>
<dt>f. </dt>
<dd>interconnessione di ricerca, formazione e consulenza con la pratica nella filiera agroalimentare.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Requisiti del personale specializzato </a>
</h6>
<div class="collapseable"> <p>Il personale specializzato di Agridea e dei servizi di consulenza di organizzazioni ha acquisito le più recenti competenze tecniche e qualifiche metodologiche-didattiche necessarie all’esercizio dell’attività.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Aiuti finanziari</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Aiuti finanziari per Agridea</a>
</h6>
<div class="collapseable"> <p><sup>1</sup> Nell’ambito dei crediti autorizzati, sulla base della convenzione sulle prestazioni di cui all’articolo 5 capoverso 4, l’UFAG concede ad Agridea aiuti finanziari per eseguire i compiti di cui all’articolo 4. </p>
<p><sup>2</sup> La concessione degli aiuti finanziari è disciplinata sotto forma di un contratto tra l’UFAG e Agridea. Questo disciplina l’importo dell’aiuto finanziario nel quadro dei mezzi finanziari autorizzati dal Parlamento, la durata dell’aiuto finanziario e il resoconto annuale.</p>
<p><sup>3</sup> Agridea fa un resoconto annuale all’UFAG sulle sue attività e sull’impiego dei mezzi finanziari. A tal fine fornisce all’UFAG i documenti seguenti:</p>
<dl>
<dt>a. </dt>
<dd>il rapporto d’esercizio;</dd>
<dt>b. </dt>
<dd>il consuntivo;</dd>
<dt>c. </dt>
<dd>il preventivo;</dd>
<dt>d. </dt>
<dd>il programma d’attività annuale; </dd>
<dt>e. </dt>
<dd>il rapporto annuale sul conseguimento degli obiettivi secondo la convenzione sulle prestazioni;</dd>
</dl>
<p><sup>4</sup> Per l’adempimento dei suoi compiti può ricorrere a prestazioni di terzi.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Aiuti finanziari per i servizi di consulenza delle organizzazioni </a>
</h6>
<div class="collapseable"> <p><sup>1</sup> Nell’ambito dei crediti autorizzati, l’UFAG concede aiuti finanziari ai servizi di consulenza di organizzazioni se:</p>
<dl>
<dt>a. </dt>
<dd>sono attivi almeno in un’intera regione linguistica o a livello nazionale;</dd>
<dt>b. </dt>
<dd>sono attivi in ambiti speciali in cui Agridea e i servizi di consulenza dei Cantoni non lo sono principalmente; e</dd>
<dt>c. </dt>
<dd>coordinano il loro lavoro con Agridea e con i servizi di consulenza dei Cantoni o con organizzazioni specializzare intercantonali. </dd>
</dl>
<p><sup>2</sup> L’UFAG stipula un contratto con l’organizzazione. Questo disciplina l’importo e la durata dell’aiuto finanziario nonché il resoconto annuale. </p>
<p><sup>3</sup> L’organizzazione presenta all’UFAG un rapporto annuale sul conseguimento degli obiettivi stabiliti nel contratto e sull’impiego dei mezzi finanziari.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Aiuti finanziari per progetti di consulenza</a>
</h6>
<div class="collapseable"> <p><sup>1</sup> Nell’ambito dei crediti autorizzati, l’UFAG, su richiesta, può concedere aiuti finanziari per l’esecuzione di progetti di consulenza.</p>
<p><sup>2</sup> I progetti di consulenza sono finalizzati allo sviluppo di nuovi contenuti o metodi di consulenza.</p>
<p><sup>3</sup> Criteri determinanti per la concessione di aiuti finanziari sono in particolare la rilevanza dal profilo della politica agricola o i benefici attesi per la pratica, la qualità dal profilo metodologico del procedimento, la diffusione sovraregionale o nazionale dei risultati nonché la competenza tecnica dei richiedenti.</p>
<p><sup>4</sup> Gli aiuti finanziari ammontano al 50 per cento al massimo dei costi comprovati. I costi infrastrutturali non sono computabili. </p>
<p><sup>5</sup> L’UFAG stipula un contratto con il richiedente. Questo disciplina l’importo e la durata dell’aiuto finanziario nonché il resoconto.</p>
<p><sup>6</sup> Nel resoconto si informa sullo stato del progetto e sull’impiego dei mezzi finanziari.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Aiuti finanziari per accertamenti preliminari in vista dello sviluppo di progetti innovativi</a>
</h6>
<div class="collapseable"> <p><sup>1</sup> L’UFAG, su richiesta, può concedere aiuti finanziari a promotori provenienti dalla filiera agroalimentare per accertamenti preliminari in vista dello sviluppo di progetti innovativi.</p>
<p><sup>2</sup> Gli accertamenti preliminari in vista dello sviluppo di progetti innovativi sono finalizzati a consentire al promotore di pianificare progetti innovativi e di verificarne la fattibilità, in particolare nell’ottica di progetti di sviluppo regionale di cui all’articolo 93 capoverso 1 lettera c LAgr e di progetti sulle risorse secondo gli articoli 77<i>a</i> e 77<i>b</i> LAgr.</p>
<p><sup>3</sup> Criteri determinanti per la concessione di aiuti finanziari sono:</p>
<dl>
<dt>a. </dt>
<dd>l’orientamento degli obiettivi del progetto, degli obiettivi parziali, delle fasi d’intervento e dei gruppi target ai requisiti per lo sviluppo di un progetto innovativo, in particolare ai requisiti dei progetti di cui al capoverso 2;</dd>
<dt>b. </dt>
<dd>le competenze e le responsabilità dei promotori; e</dd>
<dt>c. </dt>
<dd>il preventivo con la comprova dei fondi propri del promotore.</dd>
</dl>
<p><sup>4</sup> Gli aiuti finanziari ammontano al 50 per cento al massimo dei costi per gli accertamenti preliminari, ma al massimo a 20 000 franchi.</p>
<p><sup>5</sup> L’UFAG emana una decisione.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Disposizioni finali</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Diritto previgente: abrogazione</a>
</h6>
<div class="collapseable"> <p>L’ordinanza del 14 novembre 2007<sup><a href="#fn-d6e369" id="fnbck-d6e369">2</a></sup> sulla consulenza agricola è abrogata.</p>
<div class="footnotes"><p id="fn-d6e369"><sup><a href="#fnbck-d6e369">2</a></sup> [<a href="https://fedlex.data.admin.ch/eli/oc/2007/827" target="_blank">RU <b>2007</b> 6215</a>; <b></b><a href="https://fedlex.data.admin.ch/eli/oc/2015/344" target="_blank"><b>2015</b> 1757</a>; <b></b><a href="https://fedlex.data.admin.ch/eli/oc/2017/672" target="_blank"><b>2017</b> 6105</a>]</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2022.</p>
<p></p>
</div></article>
</div></section></main>
</div></body>
</html>
