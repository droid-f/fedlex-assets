<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-860-20230101-it-docx-2</title>
</head>
<body><div id="lawcontent">
<div id="preface">
<!--732.441--><p class="srnummer ">732.441</p>
<h1 class="erlasstitel botschafttitel ">Ordinanza <br>sulla responsabilità civile in materia nucleare</h1>
<h2 class="erlasskurztitel ">(ORCN)</h2>
<p>del 25 marzo 2015 (Stato 1° gennaio 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 31 capoverso 1 della legge federale del 13 giugno 2008<sup><a href="#fn-d6e21" id="fnbck-d6e21">1</a></sup> <br>sulla responsabilità civile in materia nucleare (LRCN),</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup><a href="https://fedlex.data.admin.ch/eli/oc/2021/860" target="_blank">RU <b>2021</b> 860</a> <a href="https://fedlex.data.admin.ch/eli/cc/2022/43" target="_blank">RS <b>732.44</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Ammontare totale della copertura</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> In generale </a>
</h6>
<div class="collapseable"> <p> (art. 8 cpv. 2 LRCN)</p>
<p>L’ammontare totale della copertura è di 1200 milioni di euro, più il dieci per cento per gli interessi e per le spese riconosciute in giudizio:</p>
<dl>
<dt>a. </dt>
<dd>per le centrali nucleari;</dd>
<dt>b. </dt>
<dd>per il deposito intermedio Würenlingen (ZWILAG);</dd>
<dt>c. </dt>
<dd>per ciascun trasporto di:<dl>
<dt>1. </dt>
<dd>combustibili nucleari irradiati, con un peso complessivo delle sostanze nucleari superiore a 100 kg, </dd>
<dt>2. </dt>
<dd>prodotti di fissione vetrificati risultanti dal ritrattamento di elementi di combustibile esausti, con un peso complessivo delle sostanze nucleari superiore a 100 kg.</dd>
</dl>
</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Ammontare totale ridotto</a>
</h6>
<div class="collapseable"> <p> (art. 8 cpv. 3 LRCN)</p>
<p><sup>1</sup> L’ammontare totale della copertura è di 70 milioni di euro, più il dieci per cento per gli interessi e per le spese riconosciute in giudizio:</p>
<dl>
<dt>a. </dt>
<dd>per gli impianti di ricerca nucleare;</dd>
<dt>b. </dt>
<dd>per il deposito federale intermedio (DFS);</dd>
<dt>c.<sup><a href="#fn-d6e91" id="fnbck-d6e91">2</a></sup> </dt>
<dd>per gli impianti in cui vengono depositate scorie radioattive per il decadimento (deposito di decadimento).</dd>
</dl>
<p><sup>2</sup> Tale ammontare della copertura vale anche se due o più dei succitati impianti sono considerati alla stregua di un unico impianto nucleare conformemente all’articolo 2 lettera a LRCN.</p>
<p><sup>3</sup> L’ammontare totale della copertura è di 80 milioni di euro, più il dieci per cento per gli interessi e per le spese riconosciute in giudizio, per ciascun trasporto di sostanze nucleari che non rientra nei criteri di cui all’articolo 1 lettera c numeri 1 e 2.</p>
<div class="footnotes"><p id="fn-d6e91"><sup><a href="#fnbck-d6e91">2</a></sup> Introdotta dal n. I dell’O del 7 dic. 2018, in vigore dal 1° gen. 2022 (<a href="https://fedlex.data.admin.ch/eli/oc/2021/861" target="_blank">RU <b>2021</b> 861</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Copertura privata</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Composizione della somma di copertura </a>
</h6>
<div class="collapseable"> <p>La somma di copertura prevista nel contratto concluso conformemente all’articolo 9 capoverso 1 LRCN si compone di un importo di base e di un importo per gli interessi e per le spese riconosciute in giudizio.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Importi di base</a>
</h6>
<div class="collapseable"> <p><sup>1</sup> L’importo di base ammonta a 1200 milioni di euro:<sup><a href="#fn-d6e132" id="fnbck-d6e132">3</a></sup></p>
<dl>
<dt>a. </dt>
<dd>per le centrali nucleari;</dd>
<dt>b. </dt>
<dd>per lo ZWILAG;</dd>
<dt>c. </dt>
<dd>per ciascun trasporto di:<dl>
<dt>1. </dt>
<dd>combustibili nucleari irradiati, con un peso complessivo delle sostanze nucleari superiore a 100 kg </dd>
<dt>2. </dt>
<dd>prodotti di fissione vetrificati risultanti dal ritrattamento di elementi di combustibile esausti, con un peso complessivo delle sostanze nucleari superiore a 100 kg.</dd>
</dl>
</dd>
</dl>
<p class=" man-text-align-left "><sup>2</sup> ...<sup><a href="#fn-d6e161" id="fnbck-d6e161">4</a></sup></p>
<p><sup>3</sup> L’importo di base ammonta a 80 milioni di euro per ciascun trasporto di sostanze nucleari che non rientrano nei criteri di cui all’articolo 1 lettera c numeri 1 e 2.</p>
<p><sup>4</sup> L’importo di base ammonta a 70 milioni di euro:</p>
<dl>
<dt>a. </dt>
<dd>per gli impianti di ricerca nucleare;</dd>
<dt>b. </dt>
<dd>per il DFS;</dd>
<dt>c.<sup><a href="#fn-d6e186" id="fnbck-d6e186">5</a></sup> </dt>
<dd>per i depositi di decadimento.</dd>
</dl>
<div class="footnotes">
<p id="fn-d6e132"><sup><a href="#fnbck-d6e132">3</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p>
<p id="fn-d6e161"><sup><a href="#fnbck-d6e161">4</a></sup> Abrogato dal n. I dell’O del 23 nov. 2022, con effetto dal 1° gen. 2023 (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p>
<p id="fn-d6e186"><sup><a href="#fnbck-d6e186">5</a></sup> Introdotta dal n. I dell’O del 7 dic. 2018, in vigore dal 1° gen. 2022 (<a href="https://fedlex.data.admin.ch/eli/oc/2021/861" target="_blank">RU <b>2021</b> 861</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Importo per gli interessi e per le spese riconosciute in giudizio</a>
</h6>
<div class="collapseable"> <p>L’importo per gli interessi e per le spese riconosciute in giudizio ammonta al 10 per cento dell’importo di base. </p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Costi coperti</a>
</h6>
<div class="collapseable"> <p><sup>1</sup> Oltre ai danni nucleari, l’importo di base comprende i costi delle perizie extragiudiziarie, le spese ripetibili del danneggiato e le spese di salvataggio secondo l’articolo 70 della legge federale del 2 aprile 1908<sup><a href="#fn-d6e216" id="fnbck-d6e216">6</a></sup> sul contratto di assicurazione.</p>
<p><sup>2</sup> L’importo per gli interessi e per le spese riconosciute in giudizio copre in particolare le seguenti spese:</p>
<dl>
<dt>a. </dt>
<dd>le spese ripetibili dell’esercente dell’impianto nucleare;</dd>
<dt>b. </dt>
<dd>le spese processuali, le spese di arbitrato e le spese di conciliazione extragiudiziale;</dd>
<dt>c. </dt>
<dd>i costi dei provvedimenti per assicurare le prove (art. 20 LRCN).</dd>
</dl>
<div class="footnotes"><p id="fn-d6e216"><sup><a href="#fnbck-d6e216">6</a></sup> <a href="https://fedlex.data.admin.ch/eli/cc/24/719_735_717" target="_blank">RS <b>221.229.1</b></a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Rischi esclusi dalla copertura</a>
</h6>
<div class="collapseable"> <p> (art. 9 cpv. 4 LRCN)</p>
<p><sup>1</sup> Il fornitore della copertura privata può escludere dalla copertura nei confronti del danneggiato conformemente agli articoli 4 e 5: </p>
<dl>
<dt>a. </dt>
<dd>i danni nucleari causati da fenomeni naturali straordinari o eventi bellici;</dd>
<dt>b. </dt>
<dd>i danni nucleari che superano il 50 per cento delle somme di copertura di cui all’articolo 4 capoversi 1 e 2 e all’articolo 5, e <dl>
<dt>1. </dt>
<dd>che sono causati da atti terroristici, o</dd>
<dt>2. </dt>
<dd>che si verificano sebbene i valori limite di radioattività di volta in volta vigenti siano stati rispettati;</dd>
</dl>
</dd>
<dt>c. </dt>
<dd>le pretese non fatte valere entro 10 anni dall’evento pregiudizievole o dalla fine di un effetto prolungato; </dd>
<dt>d. </dt>
<dd>le pretese non fatte valere entro 20 anni dalla perdita, dal furto o dall’abbandono del possesso di sostanze nucleari.</dd>
</dl>
<p><sup>2</sup> Può escludere dalla copertura nei confronti del danneggiato conformemente agli articoli 4 e 5 i danni e le spese menzionati qui di seguito se, complessivamente, superano il 50 per cento delle somme di copertura di cui all’articolo 4 capoversi 1 e 2 e all’articolo 5:<sup><a href="#fn-d6e275" id="fnbck-d6e275">7</a></sup></p>
<dl>
<dt>a. </dt>
<dd>il costo delle misure di reintegro di un ambiente degradato ai sensi dell’articolo 1 paragrafo (a) capoverso (vii) numero 4 della Convenzione di Parigi<sup><a href="#fn-d6e289" id="fnbck-d6e289">8</a></sup>;</dd>
<dt>b. </dt>
<dd>il mancato guadagno collegato con un interesse economico diretto in qualsiasi uso o godimento dell’ambiente ai sensi dell’articolo 1 paragrafo (a) capoverso (vii) numero 5 della Convenzione di Parigi;<i> </i>
</dd>
<dt>c. </dt>
<dd>il costo delle misure preventive ai sensi dell’articolo 1 paragrafo (a) capoverso (vii) numero 6 della Convenzione di Parigi nella misura in cui riguardino le lettere a e b.</dd>
</dl>
<p><sup>3</sup> Può adeguare l’estensione delle sue esclusioni per l’anno civile seguente, a condizione di non scendere sotto la copertura minima.<sup><a href="#fn-d6e310" id="fnbck-d6e310">9</a></sup></p>
<div class="footnotes">
<p id="fn-d6e275"><sup><a href="#fnbck-d6e275">7</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p>
<p id="fn-d6e289"><sup><a href="#fnbck-d6e289">8</a></sup> Conv. del 29 lugl. 1960 sulla responsabilità civile nel campo dell’energia  nucleare, emendata dal Prot. addizionale del 28 gen. 1964, dal Prot. del 16 nov. 1982 e dal Prot. del 12 feb. 2004 (<a href="https://fedlex.data.admin.ch/eli/fga/2007/763" target="_blank">FF <b>2007</b> 5027</a>).</p>
<p id="fn-d6e310"><sup><a href="#fnbck-d6e310">9</a></sup> Introdotto dal n. I dell’O del 23 nov. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Copertura della Confederazione</a>
</h1>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Contributi per gli impianti nucleari</a>
</h6>
<div class="collapseable"> <p> (art. 12 LRCN)</p>
<p><sup>1</sup> Il calcolo dei contributi che gli esercenti di impianti nucleari devono versare ogni anno alla Confederazione per la copertura dei danni nucleari causati dall’impianto è disciplinato negli allegati 1 e 3.</p>
<p><sup>2</sup> I contributi da versare per l’anno successivo sono fissati al più tardi entro il 15 dicembre. Se il fornitore della copertura privata adegua la propria copertura ai sensi dell’articolo 7 capoverso 3, tale termine è prorogato al più tardi fino al 15 febbraio dell’anno successivo.<sup><a href="#fn-d6e339" id="fnbck-d6e339">10</a></sup></p>
<div class="footnotes"><p id="fn-d6e339"><sup><a href="#fnbck-d6e339">10</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Contributi per i trasporti di sostanze nucleari</a>
</h6>
<div class="collapseable"> <p> (art. 12 LRCN)</p>
<p><sup>1</sup> Il calcolo dei contributi per la copertura dei danni nucleari che sono tenuti a versare alla Confederazione coloro che rispondono del trasporto di sostanze nucleari è disciplinato negli allegati 2 e 3.</p>
<p><sup>2</sup> L’Ufficio federale dell’energia (UFE) stima e riscuote in anticipo i contributi per ciascun esercizio annuale, ma al più tardi entro il 15 dicembre dell’anno precedente.<sup><a href="#fn-d6e366" id="fnbck-d6e366">11</a></sup></p>
<p><sup>3</sup> Nella stima provvisoria dei contributi, l’UFE distingue fra sostanze nucleari ai sensi dell’articolo 1 lettera c e sostanze nucleari ai sensi dell’articolo 2 capoverso 3.</p>
<p><sup>4</sup> L’UFE calcola i contributi definitivi al termine dell’esercizio annuale e li fissa entro il 28 febbraio. Eventuali differenze rispetto ai contributi stimati e versati ai sensi dei capoversi 2 e 3 sono rimborsate o riscosse successivamente.<sup><a href="#fn-d6e381" id="fnbck-d6e381">12</a></sup></p>
<div class="footnotes">
<p id="fn-d6e366"><sup><a href="#fnbck-d6e366">11</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p>
<p id="fn-d6e381"><sup><a href="#fnbck-d6e381">12</a></sup> Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Obbligo di notifica</a>
</h6>
<div class="collapseable"> <p><sup>1</sup> Per gli impianti nucleari, i fornitori della copertura privata notificano all’UFE al più tardi entro il 15 novembre di ogni anno i premi per l’anno successivo per la copertura privata secondo la legge.</p>
<p><sup>2</sup> Per i trasporti di sostanze nucleari, i fornitori della copertura privata notificano all’UFE:</p>
<dl>
<dt>a. </dt>
<dd>al più tardi entro il 31 gennaio:<dl>
<dt>1. </dt>
<dd>per ogni esercente di impianti nucleari, i premi della copertura privata ai sensi della legge accumulati nell’esercizio annuale trascorso,</dd>
<dt>2. </dt>
<dd>il numero di trasporti assicurati da tale esercente nell’esercizio annuale trascorso;</dd>
</dl>
</dd>
<dt>b. </dt>
<dd>al più tardi entro il 15 novembre:<dl>
<dt>1. </dt>
<dd>per ogni esercente di impianti nucleari, i premi della copertura privata ai sensi della legge stimati per l’anno successivo,</dd>
<dt>2. </dt>
<dd>il numero di trasporti che si presume saranno effettuati da tale esercente l’anno successivo.</dd>
</dl>
</dd>
</dl>
<p><sup>3</sup> Nella notifica di cui al capoverso 2 sono indicate separatamente le sostanze nucleari ai sensi dell’articolo 1 lettera c e le sostanze nucleari ai sensi dell’articolo 2 capoverso 3.</p>
<p><sup>4</sup> Se il fornitore della copertura privata adegua la propria copertura per i rischi esclusi ai sensi dell’articolo 7 capoverso 3, il termine di notifica di cui ai capoversi 1 e 2 lettera b sono prorogati al 15 dicembre.<sup><a href="#fn-d6e430" id="fnbck-d6e430">13</a></sup></p>
<div class="footnotes"><p id="fn-d6e430"><sup><a href="#fnbck-d6e430">13</a></sup> Introdotto dal n. I dell’O del 23 nov. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Valuta e scadenza</a>
</h6>
<div class="collapseable"> <p><sup>1</sup> L’UFE riscuote i contributi in franchi svizzeri.</p>
<p><sup>2</sup> I contributi sono pagabili al più tardi 30 giorni dopo il passaggio in giudicato della decisione che ne stabilisce l’importo.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Pretese nei confronti della Confederazione</a>
</h6>
<div class="collapseable"> <p><sup>1</sup> Le pretese di prestazioni della Confederazione vanno fatte valere presso l’UFE.</p>
<p><sup>2</sup> L’UFE può incaricare del trattamento di tali pretese l’Amministrazione federale delle finanze o, con il consenso di quest’ultima, i fornitori della copertura privata. </p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Trasporti su territorio svizzero</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Importazione ed esportazione</a>
</h6>
<div class="collapseable"> <p>L’esercente di un impianto nucleare svizzero risponde per i danni nucleari derivanti dal trasporto di sostanze nucleari da o verso un impianto nucleare svizzero, sempre che tali sostanze si trovino su territorio svizzero nel momento in cui accade l’incidente nucleare. </p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Transito</a>
</h6>
<div class="collapseable"> <p><sup>1</sup> Per trasportare sostanze nucleari attraverso la Svizzera, l’esercente di un impianto nucleare estero deve concludere con un assicuratore o con un altro garante un contratto a copertura degli importi di cui all’articolo 4 capoversi 1 lettera c, 2 e 3 e all’articolo 5 della legge. </p>
<p><sup>2</sup> L’esercente di un impianto nucleare estero deve inoltre fornire la prova che dispone di un’assicurazione o di un’equivalente garanzia finanziaria di altro genere per i danni nucleari coperti ai sensi degli articoli 10 e 11 LRCN (art. 3 cpv. 3 LRNC).</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Trasporti esclusivamente all’interno del territorio svizzero</a>
</h6>
<div class="collapseable"> <p>Se il trasporto di sostanze nucleari avviene esclusivamente all’interno del territorio svizzero, il certificato secondo l’articolo 4 lettera d della Convenzione di Parigi<sup><a href="#fn-d6e501" id="fnbck-d6e501">14</a></sup> non è necessario. </p>
<div class="footnotes"><p id="fn-d6e501"><sup><a href="#fnbck-d6e501">14</a></sup> <a href="https://fedlex.data.admin.ch/eli/fga/2007/763" target="_blank">FF <b>2007</b> 5027</a></p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Fondo per danni nucleari</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Forma giuridica</a>
</h6>
<div class="collapseable"> <p>Il Fondo per danni nucleari (Fondo) è privo di personalità giuridica, ma finanziariamente autonomo.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Entrate e uscite</a>
</h6>
<div class="collapseable"> <p><sup>1</sup> Vengono accreditati al Fondo:</p>
<dl>
<dt>a. </dt>
<dd>i contributi versati dalle persone civilmente responsabili (art. 8 e 9);</dd>
<dt>b. </dt>
<dd>gli interessi (art. 18 cpv. 1);</dd>
<dt>c. </dt>
<dd>le pretese di rivalsa della Confederazione secondo l’articolo 18 LRCN. </dd>
</dl>
<p><sup>2</sup> Vengono addebitati al Fondo:</p>
<dl>
<dt>a. </dt>
<dd>le prestazioni di cui agli articoli 10 e 11 LRCN; </dd>
<dt>b. </dt>
<dd>le spese amministrative, comprese le spese per la liquidazione dei danni secondo l’articolo 10 capoverso 2 LRCN; </dd>
<dt>c. </dt>
<dd>gli interessi secondo l’articolo 18 capoverso 2. </dd>
</dl>
<p><sup>3</sup> Le entrate e le uscite del Fondo non figurano nel conto finanziario della Confederazione.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Interessi e anticipi</a>
</h6>
<div class="collapseable"> <p><sup>1</sup> La Confederazione paga interessi sul patrimonio del Fondo. </p>
<p><sup>2</sup> Se necessario la Confederazione può accordare al Fondo anticipi; questi fruttano interessi e vanno rimborsati. </p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Amministrazione e verifica</a>
</h6>
<div class="collapseable"> <p><sup>1</sup> L’UFE amministra il Fondo. Ne pubblica il conto annuale, il bilancio e lo stato patrimoniale. </p>
<p><sup>2</sup> Il Dipartimento federale dell’ambiente, dei trasporti, dell’energia e delle comunicazioni incarica un servizio di controllo indipendente di verificare il conto annuale del Fondo. Il rapporto di tale servizio è trasmesso alle persone assoggettate al pagamento di contributi. </p>
<p><sup>3</sup> Possono fungere da servizio di controllo solamente le persone e le imprese di revisione abilitate quali periti revisori dall’Autorità federale di sorveglianza dei revisori ai sensi della legge del 16 dicembre 2005<sup><a href="#fn-d6e586" id="fnbck-d6e586">15</a></sup> sui revisori.</p>
<p><sup>4</sup> È fatta salva la vigilanza finanziaria esercitata dal Controllo federale delle finanze conformemente alla legge del 28 giugno 1967<sup><a href="#fn-d6e597" id="fnbck-d6e597">16</a></sup> sul Controllo delle finanze.</p>
<div class="footnotes">
<p id="fn-d6e586"><sup><a href="#fnbck-d6e586">15</a></sup> <a href="https://fedlex.data.admin.ch/eli/cc/2007/533" target="_blank">RS <b>221.302</b></a></p>
<p id="fn-d6e597"><sup><a href="#fnbck-d6e597">16</a></sup> <a href="https://fedlex.data.admin.ch/eli/cc/1967/1505_1553_1547" target="_blank">RS <b>614.0</b></a></p>
</div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali </a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Servizio competente</a>
</h6>
<div class="collapseable"> <p>L’UFE è il servizio competente secondo l’articolo 31 capoverso 2 LRCN.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Abrogazione e modifica di altri atti normativi</a>
</h6>
<div class="collapseable"> <p><sup>1</sup> L’ordinanza del 5 dicembre 1983<sup><a href="#fn-d6e626" id="fnbck-d6e626">17</a></sup> sulla responsabilità civile in materia nucleare è abrogata. </p>
<p><sup>2</sup> ...<sup><a href="#fn-d6e672" id="fnbck-d6e672">18</a></sup></p>
<div class="footnotes">
<p id="fn-d6e626"><sup><a href="#fnbck-d6e626">17</a></sup> [<a href="https://fedlex.data.admin.ch/eli/oc/1983/1898_1898_1898" target="_blank">RU <b>1983</b> 1898</a>; <b></b><a href="https://fedlex.data.admin.ch/eli/oc/1985/1981_1981_1981" target="_blank"><b>1985</b> 1981</a>; <b></b><a href="https://fedlex.data.admin.ch/eli/oc/1987/1484_1484_1484" target="_blank"><b>1987</b> 1484 </a>n. III; <b>1997</b> 2497; <b></b><a href="https://fedlex.data.admin.ch/eli/oc/2001/70" target="_blank"><b>2001</b> 322</a>; <b></b><a href="https://fedlex.data.admin.ch/eli/oc/2003/367" target="_blank"><b>2003</b> 2478</a>; <b></b><a href="https://fedlex.data.admin.ch/eli/oc/2007/633" target="_blank"><b>2007</b> 4477 </a>n. IV 21; <b></b><a href="https://fedlex.data.admin.ch/eli/oc/2015/35" target="_blank"><b>2015</b> 315</a>]</p>
<p id="fn-d6e672"><sup><a href="#fnbck-d6e672">18</a></sup> La mod. può esere consultata alla <a href="https://fedlex.data.admin.ch/eli/oc/2021/860" target="_blank">RU <b>2021</b> 860</a>.</p>
</div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Disposizione transitoria</a>
</h6>
<div class="collapseable"> <p><sup>1</sup> Per l’anno in cui la presente ordinanza entra in vigore, la notifica di cui all’articolo 10 capoverso 1 deve essere effettuata entro due mesi dall’entrata in vigore. </p>
<p><sup>2</sup> L’UFE fissa i contributi di cui all’articolo 8 entro due mesi dal ricevimento della notifica di cui al capoverso 1.</p>
<p><sup>3</sup> Per l’anno in cui viene effettuato il primo trasporto di sostanze nucleari dall’entrata in vigore della presente ordinanza, i contributi di cui all’articolo 9 vengono fissati nel primo trimestre dell’anno successivo. Non viene effettuata alcuna stima provvisoria né alcuna riscossione dei contributi ai sensi dell’articolo 9 capoversi 2 e 3.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2022</p>
</div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a><sup><a href="#fn-d6e710" id="fnbck-d6e710">19</a></sup>
</h1>
<div class="footnotes"><p id="fn-d6e710"><sup><a href="#fnbck-d6e710">19</a></sup> Nuovo testo giusta il n. II dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p></div>
<div class="collapseable">
<p>(art. 8 cpv. 1)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Centrali nucleari e ZWILAG</a>
</h2>
<div class="collapseable">
<p>I contributi per la copertura dei danni nucleari cagionati dalle centrali nucleari e dallo ZWILAG sono calcolati come segue:</p>
<p></p>
<div class="table"><table border="1"><tr>
<td><p class=" man-text-align-left ">Contributo alla Confederazione =</p></td>
<td><p class=" man-text-align-right "><img src="image/image1.png"></p></td>
</tr></table></div>
<p>dove:</p>
<p></p>
<div class="table"><table border="1">
<tr>
<td><p>S<sub>Conf</sub></p></td>
<td><p>=</p></td>
<td><p>supplemento sui premi puri di rischio contenuto nei premi lordi della Confederazione;</p></td>
</tr>
<tr>
<td><p>L<sub>1</sub></p></td>
<td><p>=</p></td>
<td><p>limite massimo dei danni coperti dalla Confederazione; questo importo corrisponde all’ammontare totale della copertura secondo l’articolo 1 (1200 milioni di euro);</p></td>
</tr>
<tr>
<td><p>L<sub>0</sub></p></td>
<td><p>=</p></td>
<td><p>limite minimo Parte 1; questo importo corrisponde alla copertura privata secondo l’articolo 4 capoversi 1 e 2 e l’articolo 5;</p></td>
</tr>
<tr>
<td><p>L<sub>Inf</sub></p></td>
<td><p>=</p></td>
<td><p>sottolimite inferiore per i danni nucleari cagionati da atti terroristici; questo importo corrisponde alla copertura privata secondo l’articolo 7 capoverso 1 lettera b numero 1;</p></td>
</tr>
<tr>
<td><p><img src="image/image2.png"></p></td>
<td><p>=</p></td>
<td><p>sottolimite inferiore per i danni che si verificano sebbene i valori limite di radioattività di volta in volta vigenti siano stati rispettati; questo importo corrisponde alla copertura privata secondo l’articolo 7 capoverso 1 lettera b numero 2;</p></td>
</tr>
<tr>
<td><p>p<sup>Parte1</sup></p></td>
<td><p>=</p></td>
<td><p>probabilità di accadimento di un danno nucleare coperto dal fornitore della copertura privata fino a concorrenza dell’importo di cui all’articolo 4 capoversi 1 e 2 e all’articolo 5;</p></td>
</tr>
<tr>
<td><p>p<sup>Parte2</sup></p></td>
<td><p>=</p></td>
<td><p>probabilità di accadimento di un danno nucleare escluso completa-mente dalla copertura privata;</p></td>
</tr>
<tr>
<td><p>p<sup>Parte3</sup></p></td>
<td><p>=</p></td>
<td><p>probabilità di accadimento di un danno nucleare che, secondo l’articolo 7 capoverso 1 lettera b numero 1, è coperto dal fornitore della copertura privata almeno fino al 50 per cento della somma di copertura di cui all’articolo 4 capoversi 1 e 2 e all’articolo 5;</p></td>
</tr>
<tr>
<td><p>p<sup>Parte4</sup></p></td>
<td><p>=</p></td>
<td><p>probabilità di accadimento di un danno nucleare che, secondo l’articolo 7 capoverso 1 lettera b numero 2, è coperto dal fornitore della copertura privata almeno fino al 50 per cento della somma di copertura di cui all’articolo 4 capoversi 1 e 2 e all’articolo 5;</p></td>
</tr>
<tr>
<td><p>P<sub>A</sub></p></td>
<td><p>=</p></td>
<td><p>premio per la copertura del danno nucleare secondo l’articolo 1 paragrafo (a) capoverso (vii) numeri 4−6 della Convenzione del 29 luglio 1960<sup><a href="#fn-d6e847" id="fnbck-d6e847">20</a></sup> sulla responsabilità civile nel campo dell’energia nucleare, garantita complessivamente dal fornitore della copertura privata almeno fino al 50 per cento della somma di copertura di cui all’articolo 4 capoversi 1 e 2 e all’articolo 5 (art. 7 cpv. 2 lett. a–c).</p></td>
</tr>
</table></div>
<p>Ai succitati importi di copertura va aggiunto il 10 per cento per gli interessi e per le spese riconosciute in giudizio.</p>
<div class="footnotes"><p id="fn-d6e847"><sup><a href="#fnbck-d6e847">20</a></sup> <a href="https://fedlex.data.admin.ch/eli/cc/2022/44" target="_blank">RS <b>0.732.44</b></a></p></div>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><sup><a href="#fn-d6e860" id="fnbck-d6e860">21</a></sup>
</h1>
<div class="footnotes"><p id="fn-d6e860"><sup><a href="#fnbck-d6e860">21</a></sup> Nuovo testo giusta il n. II dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p></div>
<div class="collapseable">
<p>(art. 9 cpv. 1)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Trasporti di combustibili nucleari irradiati e di prodotti di fissione vetrificati risultanti dal ritrattamento di elementi di combustibile esausti, con un peso complessivo delle sostanze nucleari superiore a 100 kg</a>
</h2>
<div class="collapseable">
<p>I contributi per la copertura dei danni nucleari cagionati da trasporti di combustibili nucleari irradiati e di prodotti di fissione vetrificati risultanti dal ritrattamento di elementi di combustibile esausti, con un peso complessivo delle sostanze nucleari superiore a 100 kg sono calcolati come segue:</p>
<p></p>
<div class="table"><table border="1"><tr>
<td><p class=" man-text-align-left ">Contributo alla Confederazione =</p></td>
<td><p class=" man-text-align-right "><img src="image/image3.png"></p></td>
</tr></table></div>
<p>dove:</p>
<p></p>
<div class="table"><table border="1">
<tr>
<td><p>S<sub>Conf</sub></p></td>
<td><p>=</p></td>
<td><p>supplemento sui premi puri di rischio contenuto nei premi lordi della Confederazione;</p></td>
</tr>
<tr>
<td><p>L<sub>1</sub></p></td>
<td><p>=</p></td>
<td><p>limite massimo dei danni coperti dalla Confederazione; questo importo corrisponde all’ammontare totale della copertura secondo l’articolo 1;</p></td>
</tr>
<tr>
<td><p>L<sub>0</sub></p></td>
<td><p>=</p></td>
<td><p>limite minimo Parte 1; questo importo corrisponde alla copertura privata secondo l’articolo 4 capoversi 1 e 2 e l’articolo 5;</p></td>
</tr>
<tr>
<td><p>L<sub>Inf</sub></p></td>
<td><p>=</p></td>
<td><p>sottolimite inferiore per i danni nucleari cagionati da atti terroristici; questo importo corrisponde alla copertura privata secondo l’articolo 7 capoverso 1 lettera b numero 1;</p></td>
</tr>
<tr>
<td><p><img src="image/image2.png"></p></td>
<td><p>=</p></td>
<td><p>sottolimite inferiore per i danni che si verificano sebbene i valori limite di radioattività di volta in volta vigenti siano stati rispettati; questo importo corrisponde alla copertura privata secondo l’articolo 7 capoverso 1 lettera b numero 2;</p></td>
</tr>
<tr>
<td><p><img src="image/image6.png"></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera e coperto dal fornitore della copertura privata fino a concorrenza dell’importo di cui all’articolo 4 capoversi 1 e 2 e all’articolo 5;</p></td>
</tr>
<tr>
<td><p><img src="image/image7.png"></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera ed escluso completamente dalla copertura privata;</p></td>
</tr>
<tr>
<td><p><img src="image/image8.png"><br></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera in seguito ad atti terroristici;</p></td>
</tr>
<tr>
<td><p><img src="image/image9.png"></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera e che si verifica sebbene i valori limite di radioattività di volta in volta vigenti siano stati rispettati;</p></td>
</tr>
<tr>
<td><p>q<sup>Parte1</sup></p></td>
<td><p>=</p></td>
<td><p>probabilità di accadimento, nell’ambito del trasporto di combustibili nucleari irradiati e di prodotti di fissione vetrificati risultanti dal ritrattamento di elementi di combustibile esausti, con un peso complessivo delle sostanze nucleari superiore a 100 kg, di un danno nucleare coperto dal fornitore della copertura privata fino a concorrenza dell’importo di cui all’articolo 4 capoversi 1 e 2 e all’articolo 5;</p></td>
</tr>
<tr>
<td><p>P<sub>C</sub></p></td>
<td><p>=</p></td>
<td><p>premio per la copertura di danni nucleari ai sensi dell’articolo 1 paragrafo (a) capoverso (vii) numeri 4–6 della Convenzione del 29 luglio 1960<sup><a href="#fn-d6e1005" id="fnbck-d6e1005">22</a></sup> sulla responsabilità civile nel campo dell’energia nucleare, garantita dai fornitori della copertura privata almeno fino a concorrenza del 50 per cento dell’importo di cui all’articolo 4 capoversi 1 e 2 e all’articolo 5 (art. 7 cpv. 2 lett. a–c).</p></td>
</tr>
</table></div>
<p>Ai succitati importi di copertura va aggiunto il 10 per cento per gli interessi e per le spese riconosciute in giudizio.</p>
<div class="footnotes"><p id="fn-d6e1005"><sup><a href="#fnbck-d6e1005">22</a></sup> <a href="https://fedlex.data.admin.ch/eli/cc/2022/44" target="_blank">RS <b>0.732.44</b></a></p></div>
</div></section>
</div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a><sup><a href="#fn-d6e1018" id="fnbck-d6e1018">23</a></sup>
</h1>
<div class="footnotes"><p id="fn-d6e1018"><sup><a href="#fnbck-d6e1018">23</a></sup> Nuovo testo giusta il n. II dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/812" target="_blank">RU <b>2022</b> 812</a>).</p></div>
<div class="collapseable">
<p>(art. 8 cpv. 1 e 9 cpv. 1)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Calcolo dei contributi di copertura per impianti di ricerca nucleare, DFS, depositi di decadimento e trasporti di sostanze nucleari non menzionati nell’articolo 1 lettera c numeri 1 e 2</a>
</h2>
<div class="collapseable">
<p>I contributi per la copertura dei danni nucleari cagionati dagli impianti di ricerca nucleare, dal DFS, dai depositi di decadimento e dai trasporti di sostanze nucleari non menzionati nell’articolo 1 lettera c numeri 1 e 2 sono calcolati come segue:</p>
<p></p>
<div class="table"><table border="1"><tr>
<td><p>Contributo alla <br>Confederazione =</p></td>
<td><p></p></td>
<td><p><img src="image/image10.png"></p></td>
</tr></table></div>
<p>dove:</p>
<p></p>
<div class="table"><table border="1">
<tr>
<td><p>S<sub>Conf</sub></p></td>
<td><p>=</p></td>
<td><p>supplemento sui premi puri di rischio contenuto nei premi lordi della Confederazione;</p></td>
</tr>
<tr>
<td><p>L<sub>1</sub></p></td>
<td><p>=</p></td>
<td><p>limite massimo dei danni coperti dalla Confederazione; questo importo corrisponde all’ammontare totale ridotto della copertura secondo l’articolo 2 (70 o 80 milioni di euro);</p></td>
</tr>
<tr>
<td><p><img src="image/image6.png"></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera e coperto dal fornitore della copertura privata fino a concorrenza dell’importo di cui all’articolo 4 capoversi 1 e 2 e all’articolo 5;</p></td>
</tr>
<tr>
<td><p><img src="image/image7.png"></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera ed escluso completamente dalla copertura privata;</p></td>
</tr>
<tr>
<td><p><img src="image/image12.png"></p></td>
<td><p>=</p></td>
<td><p>probabilità di accadimento di un danno nucleare cagionato da una centrale nucleare svizzera e che si verifica sebbene i valori limite di radioattività di volta in volta vigenti siano stati rispettati;</p></td>
</tr>
<tr>
<td><p>q<sup>Parte1</sup></p></td>
<td><p>=</p></td>
<td><p>probabilità di accadimento, in un impianto di ricerca nucleare, nel DFS, nei depositi di decadimento e nell’ambito di trasporti di sostanze nucleari non menzionati nell’articolo 1 lettera c numeri 1 e 2, di un danno nucleare coperto dal fornitore della copertura privata fino a concorrenza dell’ammontare totale ridotto di cui all’articolo 2 (70 o 80 milioni di euro).</p></td>
</tr>
</table></div>
<p>Ai succitati importi di copertura va aggiunto il 10 per cento per gli interessi e per le spese riconosciute in giudizio.</p>
<p></p>
</div></section>
</div></section>
</div>
</div></body>
</html>
