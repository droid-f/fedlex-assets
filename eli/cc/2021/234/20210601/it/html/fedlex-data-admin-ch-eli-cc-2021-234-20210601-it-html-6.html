<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--510.511 --><p class="srnummer ">510.511 </p>
<h1 class="erlasstitel botschafttitel ">Ordinanza del DDPS<br>concernente la messa fuori servizio di immobili del DDPS</h1>
<h2 class="erlasskurztitel ">(OMFSI)</h2>
<p class="erlassdatum ">del 14 aprile 2021 (Stato 1° giugno 2021)</p>
</div>
<div id="preamble"><div>
<p class="man-template-autor ">Il Dipartimento federale della difesa, della protezione della popolazione <br>e dello sport (DDPS),</p>
<p class="ingress ">visto l’articolo 130<i>a</i> capoverso 1 della legge militare del 3 febbraio 1995<sup><a href="#fn-d7e25" id="fnbck-d7e25">1</a></sup> (LM),</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz ">La presente ordinanza disciplina la messa fuori servizio di immobili inclusi nel portafoglio immobiliare del DDPS di cui all’articolo 6 capoverso 2 dell’ordinanza del 5 dicembre 2008<sup><a href="#fn-d7e45" id="fnbck-d7e45">2</a></sup> sulla gestione immobiliare e la logistica della Confederazione (OILC) che non sono più necessari per scopi militari.</p>
<div class="footnotes"><p id="fn-d7e45"><sup><a href="#fnbck-d7e45">2</a></sup><sup></sup> <a href="https://fedlex.data.admin.ch/eli/cc/2008/857" target="_blank">RS <b>172.010.21</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Criteri per la messa fuori servizio</a>
</h6>
<div class="collapseable">
<p class="absatz "><sup>1</sup> Gli immobili inclusi nel portafoglio immobiliare del DDPS sono messi fuori servizio, quando non sono più necessari per scopi militari o non rivestono più un interesse strategico.</p>
<p class="absatz "><sup>2</sup> Non sono messi fuori servizio gli immobili che:</p>
<dl>
<dt>a. </dt>
<dd>sono necessari al DDPS per l’adempimento dei suoi compiti;</dd>
<dt>b. </dt>
<dd>continuano rivestire per il DDPS un interesse strategico, come per la loro particolare funzione o ubicazione; o </dd>
<dt>c. </dt>
<dd>continuano a rivestire per la Confederazione un interesse strategico, come per il futuro fabbisogno proprio o motivi ecologici.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Messa fuori servizio</a>
</h6>
<div class="collapseable">
<p class="absatz "><sup>1</sup> In caso di messa fuori servizio, i contratti di immobili locati o affittati sono disdetti conformemente alle disposizioni contrattuali. In occasione della restituzione degli immobili, per le misure di cui all’ordinanza del 26 agosto 1998<sup><a href="#fn-d7e85" id="fnbck-d7e85">3</a></sup> sui siti contaminati (OSiti) occorre garantire che sia disciplinata l’assunzione dei costi.</p>
<p class="absatz "><sup>2</sup> In caso di messa fuori servizio, gli immobili di proprietà della Confederazione sono:</p>
<dl>
<dt>a. </dt>
<dd>ceduti a un altro organo della costruzione e degli immobili (OCI) secondo l’articolo 8 capoverso 1 OILC<sup><a href="#fn-d7e102" id="fnbck-d7e102">4</a></sup>, in caso di fabbisogno proprio della Confederazione;</dd>
<dt>b. </dt>
<dd>venduti;</dd>
<dt>c. </dt>
<dd>chiusi definitivamente; o</dd>
<dt>d. </dt>
<dd>smantellati.</dd>
</dl>
<p class="absatz "><sup>3</sup> Gli immobili che rientrano nel campo d’applicazione della legge federale del 23 giugno 1950<sup><a href="#fn-d7e123" id="fnbck-d7e123">5</a></sup> concernente la protezione delle opere militari sono messi fuori servizio se non figurano più nell’elenco secondo l’articolo 11 dell’ordinanza del 2 maggio 1990<sup><a href="#fn-d7e132" id="fnbck-d7e132">6</a></sup> concernente la protezione delle opere militari.</p>
<div class="footnotes">
<p id="fn-d7e85"><sup><a href="#fnbck-d7e85">3</a></sup><sup></sup> <a href="https://fedlex.data.admin.ch/eli/cc/1998/2261_2261_2261" target="_blank">RS <b>814.680</b></a></p>
<p id="fn-d7e102"><sup><a href="#fnbck-d7e102">4</a></sup><sup></sup> <a href="https://fedlex.data.admin.ch/eli/cc/2008/857" target="_blank">RS <b>172.010.21</b></a></p>
<p id="fn-d7e123"><sup><a href="#fnbck-d7e123">5</a></sup><sup></sup> <a href="https://fedlex.data.admin.ch/eli/cc/1950/1474_1519_1485" target="_blank">RS <b>510.518</b></a></p>
<p id="fn-d7e132"><sup><a href="#fnbck-d7e132">6</a></sup><sup></sup> <a href="https://fedlex.data.admin.ch/eli/cc/1990/854_854_854" target="_blank">RS <b>510.518.1</b></a></p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Collaborazione</a>
</h6>
<div class="collapseable">
<p class="absatz "><sup>1</sup> L’Ufficio federale dell’armamento informa periodicamente gli altri OCI secondo l’articolo 8 capoverso 1 OILC<sup><a href="#fn-d7e150" id="fnbck-d7e150">7</a></sup> e i Cantoni in merito al parco immobiliare secondo l’articolo 2 capoverso 2.</p>
<p class="absatz "><sup>2</sup> I Cantoni e i Comuni sono invitati a esprimere il proprio parere sulle possibili utilizzazioni di questi immobili.</p>
<div class="footnotes"><p id="fn-d7e150"><sup><a href="#fnbck-d7e150">7</a></sup><sup></sup> <a href="https://fedlex.data.admin.ch/eli/cc/2008/857" target="_blank">RS <b>172.010.21</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Vendita</a>
</h6>
<div class="collapseable">
<p class="absatz "><sup>1</sup> Quando l’Ufficio federale dell’armamento intende vendere un immobile, la procedura è retta dagli articoli 130<i>b</i> capoverso 1 LM e 13 capoverso 2 OILC<sup><a href="#fn-d7e173" id="fnbck-d7e173">8</a></sup>.</p>
<p class="absatz "><sup>2</sup> La vendita di immobili a Cantoni e Comuni per scopi pubblici può avvenire senza previa offerta sul mercato. In questo caso il prezzo di vendita è stabilito sulla base di stime. Nel contratto di vendita occorre prevedere una regolamentazione per la partecipazione agli utili e la compensazione del valore aggiunto a favore della Confederazione. </p>
<p class="absatz "><sup>3</sup> Se i Cantoni e i Comuni rinunciano all’acquisto, gli immobili utilizzabili sono offerti sul mercato a privati a prezzi di mercato. Sono possibili deroghe qualora, per motivi di interesse pubblico (ad. es. infrastrutture di trasporto) o a causa delle particolari circostanze (ad. es. permuta di terreni), risulti necessaria una vendita a un determinato privato. Nel contratto di vendita occorre prevedere una regolamentazione per la partecipazione agli utili e la compensazione del valore aggiunto a favore della Confederazione. </p>
<p class="absatz "><sup>4</sup> Gli immobili possono essere venduti a privati solo se esistono le necessarie autorizzazioni di diritto pianificatorio per l’utilizzazione prevista.</p>
<p class="absatz "><sup>5</sup> Limitazioni di utilizzazione nonché spese necessarie in vista dell’utilizzazione prevista possono essere anticipate o prese in considerazione nella determinazione del prezzo.</p>
<p class="absatz "><sup>6</sup> Gli immobili ubicati in zone di protezione della natura e del paesaggio o che sono meritevoli di protezione secondo gli inventari di riferimento del DDPS o un inventario cantonale delle costruzioni, possono essere venduti a istituzioni pubbliche o private idonee. Al momento della vendita occorre porre condizioni per garantire gli obiettivi di protezione.</p>
<p class="absatz "><sup>7</sup> In occasione della vendita, per le misure di cui all’OSiti<sup><a href="#fn-d7e200" id="fnbck-d7e200">9</a></sup> occorre garantire che sia disciplinata l’assunzione dei costi.</p>
<div class="footnotes">
<p id="fn-d7e173"><sup><a href="#fnbck-d7e173">8</a></sup><sup></sup> <a href="https://fedlex.data.admin.ch/eli/cc/2008/857" target="_blank">RS <b>172.010.21</b></a></p>
<p id="fn-d7e200"><sup><a href="#fnbck-d7e200">9</a></sup><sup></sup> <a href="https://fedlex.data.admin.ch/eli/cc/1998/2261_2261_2261" target="_blank">RS <b>814.680</b></a></p>
</div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Chiusura definitiva e smantellamento</a>
</h6>
<div class="collapseable">
<p class="absatz "><sup>1</sup> Gli immobili che non possono essere venduti, sono chiusi definitivamente e sottoposti a manutenzione o smantellati con il minor dispendio possibile.</p>
<p class="absatz "><sup>2</sup> Un immobile è smantellato dopo aver ponderato tutti gli interessi in questione nella misura in cui: </p>
<dl>
<dt>a. </dt>
<dd>sia necessario sulla base di obblighi legali o contrattuali;</dd>
<dt>b. </dt>
<dd>sia economico; o</dd>
<dt>c. </dt>
<dd>sia necessario in virtù di interessi superiori.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° giugno 2021.</p>
<p class="abstand1seite "></p>
</div></article></main>
</div></body>
</html>
