<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-560-20211001-it-docx</title>
</head>
<body><div id="lawcontent">
<div id="preface">
<!--0.632.317.631.1 --><p class="srnummer ">0.632.317.631.1 </p>
<p> RU <b>2021</b> 560; FF <b>2019</b> 711</p>
<p class=" man-font-style-italic ">Traduzione</p>
<h1 class="erlasstitel botschafttitel ">Accordo agricolo <br>tra la Svizzera e la Turchia</h1>
<p>Concluso a Sauðárkrókur il 25 giugno 2018</p>
<p>Approvato dall’Assemblea federale il 21 giugno 2019<sup><a href="#fn-d6e24" id="fnbck-d6e24">1</a></sup></p>
<p>Entrato in vigore il 1° ottobre 2021</p>
<p> (Stato 10  ottobre 2021)</p>
<div class="footnotes"><p id="fn-d6e24"><sup><a href="#fnbck-d6e24">1</a></sup> Art. 1 cpv. 1 lett. b del DF del 21 giu. 2019 (<a href="https://fedlex.data.admin.ch/eli/oc/2021/558" target="_blank">RU <b>2021</b> 558</a>).</p></div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Portata e campo d’applicazione</a>
</h6>
<div class="collapseable"> <p>1.  Il presente Accordo concernente lo scambio di prodotti agricoli tra la Confederazione Svizzera (Svizzera) e la Repubblica di Turchia (Turchia) è concluso in virtù dell’Accordo di libero scambio tra gli Stati dell’AELS e la Turchia (Accordo di libero scambio), firmato il 25 giugno 2018<sup><a href="#fn-d6e48" id="fnbck-d6e48">2</a></sup>, e in particolare in virtù dell’articolo 2.2 (Commercio di prodotti agricoli di base) dell’Accordo di libero scambio. Ai fini del presente Accordo, la Svizzera e la Turchia sono di seguito denominati individualmente «Parte» o collettivamente «Parti».</p>
<p>2.  Il presente Accordo si applica agli scambi commerciali tra le Parti relativi ai prodotti agricoli:</p>
<dl>
<dt>(a) </dt>
<dd>classificati nei capitoli 1–24 del Sistema armonizzato di designazione e codificazione delle merci (SA) e non contemplati negli allegati III (Prodotti agricoli trasformati) e IV (Pesce, prodotti della pesca e altri prodotti del mare) dell’Accordo di libero scambio; e</dd>
<dt>(b) </dt>
<dd>contemplati nell’allegato II (Prodotti non contemplati dall’Accordo), cui è fatto riferimento nel paragrafo 1 lettera (a) dell’articolo 2.1 (Campo d’applicazione) dell’Accordo di libero scambio.</dd>
</dl>
<p>3.  Il presente Accordo si applica anche al Principato del Liechtenstein fino a quando il Trattato di unione doganale concluso il 29 marzo 1923<sup><a href="#fn-d6e67" id="fnbck-d6e67">3</a></sup> tra la Svizzera e il Principato del Liechtenstein rimane in vigore.</p>
<div class="footnotes">
<p id="fn-d6e48"><sup><a href="#fnbck-d6e48">2</a></sup> <a href="https://fedlex.data.admin.ch/eli/cc/2021/559" target="_blank">RS <b>0.632.317.631</b></a></p>
<p id="fn-d6e67"><sup><a href="#fnbck-d6e67">3</a></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Concessioni tariffarie</a>
</h6>
<div class="collapseable"> <p>La Turchia accorda concessioni tariffarie per i prodotti agricoli originari della Svizzera specificati nell’allegato 1. La Svizzera accorda concessioni tariffarie per i prodotti agricoli originari della Turchia specificati nell’allegato 2.<sup><a href="#fn-d6e84" id="fnbck-d6e84">4</a></sup></p>
<div class="footnotes"><p id="fn-d6e84"><sup><a href="#fnbck-d6e84">4</a></sup> Gli all. non sono pubblicati nella RU. Possono essere ottenuti presso l’Ufficio federale delle costruzioni e della logistica UFCL, Vendita di pubblicazioni federali, 3003 Berna, o consultati sul sito Internet del Segretariato di Stato dell’economia: www.seco.admin.ch&gt; Economie extérieure et Coopération économique &gt; Relations économiques&gt; Accords de libre-échange&gt; Partenaires de libre-échange de la Suisse &gt; Bassin méditerranéen&gt; Turquie</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Regole d’origine e cooperazione doganale</a>
</h6>
<div class="collapseable"> <p>Le regole d’origine e le disposizioni sulla cooperazione doganale stabilite nell’allegato I (Regole d’origine e metodi di cooperazione amministrativa) dell’Accordo di libero scambio<sup><a href="#fn-d6e97" id="fnbck-d6e97">5</a></sup> si applicano al presente Accordo, <i>mutatis mutandis</i>.</p>
<div class="footnotes"><p id="fn-d6e97"><sup><a href="#fnbck-d6e97">5</a></sup> <a href="https://fedlex.data.admin.ch/eli/cc/2021/559" target="_blank">RS <b>0.632.317.631</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Accordo sull’agricoltura dell’OMC</a>
</h6>
<div class="collapseable"> <p>Le Parti riaffermano i loro diritti e obblighi derivanti dall’Accordo dell’OMC sull’agricoltura<sup><a href="#fn-d6e116" id="fnbck-d6e116">6</a></sup>.</p>
<div class="footnotes"><p id="fn-d6e116"><sup><a href="#fnbck-d6e116">6</a></sup> <a href="https://fedlex.data.admin.ch/eli/cc/1995/2117_2117_2117" target="_blank">RS <b>0.632.20</b></a>, allegato 1A.3</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Dialogo</a>
</h6>
<div class="collapseable"> <p>Le Parti esaminano qualsiasi difficoltà che possa insorgere nel commercio reciproco di prodotti agricoli e si adoperano per trovare soluzioni adeguate.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Misure di salvaguardia</a>
</h6>
<div class="collapseable"> <p>1.  Ferme restando altre disposizioni del presente Accordo, data la particolare sensibilità del mercato agricolo, se le importazioni originarie di una delle Parti che sono oggetto delle concessioni accordate in virtù del presente Accordo causano un grave pregiudizio alla produzione nazionale dell’altra Parte, le due Parti avviano immediatamente consultazioni per trovare una soluzione adeguata. In attesa di una tale soluzione, la Parte importatrice può adottare adeguate misure conformemente al presente articolo.</p>
<p>2.  Una misura di salvaguardia può consistere unicamente:</p>
<dl>
<dt>(a) </dt>
<dd>nella sospensione parziale o totale di concessioni per i prodotti elencati dalle Parti nei pertinenti allegati del presente Accordo fino a un livello che non superi l’aliquota di dazio applicata alla NPF al momento in cui la misura è adottata; o</dd>
<dt>(b) </dt>
<dd>nell’introduzione di un contingente tariffario per scambi preferenziali basato sul volume degli scambi comprovato dei cinque anni precedenti, fatti salvi i previsti aumenti dei volumi d’importazione che hanno reso necessaria l’introduzione della misura di salvaguardia.</dd>
</dl>
<p>3.  Le misure di salvaguardia di cui al presente articolo non vanno oltre quanto necessario per porre rimedio a un pregiudizio e sono mantenute soltanto per il periodo necessario a porre rimedio al pregiudizio. Tale periodo non supera i due anni.</p>
<p>4.  La Parte intenzionata ad adottare una misura di salvaguardia per un prodotto lo notifica all’altra Parte immediatamente, e in ogni caso prima di adottare detta misura. Entro 30 giorni da tale notifica, la Parte notificante fornisce tutte le informazioni rilevanti sulla misura di salvaguardia.</p>
<p>5.  Entro cinque anni dall’entrata in vigore del presente Accordo, le Parti riesaminano il presente articolo e valutano se vi è la necessità di modificarlo.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b><inl>Art. 7</inl></b> <b><inl></inl></b>Disposizioni dell’Accordo di libero scambio</a>
</h6>
<div class="collapseable"> <p>Gli articoli 1.2 (Campo d’applicazione geografico), 1.3 (Relazioni economiche e commerciali disciplinate dal presente Accordo), 1.4 (Rapporto con altri accordi internazionali), 1.5 (Adempimento degli obblighi), 1.6 (Trasparenza), 2.2 (Commercio di prodotti agricoli di base) 2.5 (Dazi all’esportazione), 2.7 (Restrizioni quantitative), 2.8 (Spese e formalità), 2.9 (Imposizione fiscale e regolamentazioni nazionali), 2.10 (Pagamenti), 2.11 (Misure sanitarie e fitosanitarie), 2.12 (Regolamenti tecnici), 2.13 (Agevolazione degli scambi), 2.16 (Imprese commerciali di Stato), 2.18 (Antidumping), 2.20 (Eccezioni generali), 2.21 (Eccezioni in materia di sicurezza), 2.22 (Bilancia dei pagamenti), 10.1 (Emendamenti) e il capitolo 9 (Composizione delle controversie) dell’Accordo di libero scambio<sup><a href="#fn-d6e171" id="fnbck-d6e171">7</a></sup> si applicano al presente Accordo, <i>mutatis mutandis</i>.</p>
<div class="footnotes"><p id="fn-d6e171"><sup><a href="#fnbck-d6e171">7</a></sup> <a href="https://fedlex.data.admin.ch/eli/cc/2021/559" target="_blank">RS <b>0.632.317.631</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b><inl>Art. </inl></b><b>8</b><inl></inl> <tmp:inl name="w:u" id="d7e843" md="S" xmlns:tmp="urn:com:c-moria:legi4ch:xslt:temp"></tmp:inl><tmp:inl md="E" id="d7e843" xmlns:tmp="urn:com:c-moria:legi4ch:xslt:temp"></tmp:inl>Ulteriore liberalizzazione</a>
</h6>
<div class="collapseable"> <p>Le Parti si impegnano a promuovere un’ulteriore liberalizzazione del commercio reciproco di prodotti agricoli, tenendo conto della struttura delle loro relazioni commerciali in questo ambito, delle particolari sensibilità di tali prodotti e dello sviluppo della politica agricola di ciascuna Parte, nonché degli sviluppi a livello multilaterale.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b><inl>Art. </inl></b><b>9</b><inl></inl> <tmp:inl name="w:u" id="d7e880" md="S" xmlns:tmp="urn:com:c-moria:legi4ch:xslt:temp"></tmp:inl><tmp:inl md="E" id="d7e880" xmlns:tmp="urn:com:c-moria:legi4ch:xslt:temp"></tmp:inl>Entrata in vigore ed estinzione</a>
</h6>
<div class="collapseable"> <p>1.  Il presente Accordo entra in vigore alla stessa data in cui entra in vigore l’Accordo di libero scambio<sup><a href="#fn-d6e211" id="fnbck-d6e211">8</a></sup> tra la Svizzera e la Turchia. Esso rimane in vigore fino a quando rimane in vigore l’Accordo di libero scambio tra le suddette Parti.</p>
<p>2.  Il presente Accordo cessa di avere effetto se una Parte si ritira dall’Accordo di libero scambio, nel qual caso il presente Accordo cessa di essere applicabile lo stesso giorno in cui il ritiro dall’Accordo di libero scambio diviene effettivo.</p>
<div class="footnotes"><p id="fn-d6e211"><sup><a href="#fnbck-d6e211">8</a></sup> <a href="https://fedlex.data.admin.ch/eli/cc/2021/559" target="_blank">RS <b>0.632.317.631</b></a></p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b><inl>Art. </inl></b><b>10</b><inl></inl> <tmp:inl name="w:u" id="d7e960" md="S" xmlns:tmp="urn:com:c-moria:legi4ch:xslt:temp"></tmp:inl>Estinzione del precedente accordo agricolo<tmp:inl md="E" id="d7e960" xmlns:tmp="urn:com:c-moria:legi4ch:xslt:temp"></tmp:inl></a>
</h6>
<div class="collapseable"> <p>Con l’entrata in vigore del presente Accordo lo Scambio di lettere concernente l’Accordo bilaterale relativo al commercio dei prodotti agricoli, firmato dalle Parti a Ginevra il 10 dicembre 1991<sup><a href="#fn-d6e236" id="fnbck-d6e236">9</a></sup>, cessa di avere effetto.</p>
<div class="footnotes"><p id="fn-d6e236"><sup><a href="#fnbck-d6e236">9</a></sup> [<a href="https://fedlex.data.admin.ch/eli/oc/1993/171_171_170" target="_blank">RU <b>1993</b> 170</a>; <b></b><a href="https://fedlex.data.admin.ch/eli/oc/2020/222" target="_blank"><b>2020</b> 1189</a>]</p></div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che</i>, i sottoscritti, debitamente autorizzati a tale scopo, hanno firmato il presente Accordo.</p>
<p>Fatto a Sauðárkrókur il 25 giugno 2018 in due esemplari originali in lingua inglese.</p>
<p></p>
<div class="table"><table border="1"><tr>
<td>
<p>Per la Confederazione Svizzera:</p>
<p>Johann N. Schneider-Ammann</p>
</td>
<td>
<p>Per la Repubblica di Turchia:</p>
<p>Nihat Zeybekçi</p>
</td>
</tr></table></div>
<?del-struct abstand4pt>
</div></section></main><div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Indice <br></a>
</h1>
<div class="collapseable"><dl>
<dt>Art. 1 </dt>
<dd>Portata e campo d’applicazione</dd>
<dt>Art. 2 </dt>
<dd>Concessioni tariffarie</dd>
<dt>Art. 3 </dt>
<dd>Regole d’origine e cooperazione amministrativa</dd>
<dt>Art. 4 </dt>
<dd>Accordo sull’agricoltura dell’OMC</dd>
<dt>Art. 5 </dt>
<dd>Dialogo</dd>
<dt>Art. 6 </dt>
<dd>Misure di salvaguardia</dd>
<dt>Art. 7 </dt>
<dd>Disposizioni dell’Accordo di libero scambio</dd>
<dt>Art. 8 </dt>
<dd>Ulteriore liberalizzazione</dd>
<dt>Art. 9 </dt>
<dd>Entrata in vigore ed estinzione</dd>
<dt>Art. 10 </dt>
<dd>
<tmp:inl name="w:u" md="S" id="d7e1326" xmlns:tmp="urn:com:c-moria:legi4ch:xslt:temp"></tmp:inl>Estinzione del <tmp:inl md="E" id="d7e1326" xmlns:tmp="urn:com:c-moria:legi4ch:xslt:temp"></tmp:inl>precedente accordo agricolo</dd>
</dl></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Elenco degli allegati</a>
</h1>
<div class="collapseable">
<dl>
<dt><i>Allegato 1 </i></dt>
<dd>
<i></i>Conformemente all’articolo 2 – CONCESSIONI TURCHE ALLA SVIZZERA</dd>
<dt><i>Allegato 2 </i></dt>
<dd>
<i></i>Conformemente all’articolo 2 – CONCESSIONI SVIZZERE ALLA TURCHIA</dd>
</dl>
<p></p>
</div></section>
</div>
</div></body>
</html>
