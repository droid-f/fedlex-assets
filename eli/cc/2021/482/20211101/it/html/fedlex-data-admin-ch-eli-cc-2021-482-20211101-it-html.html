<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-482-20211101-it-docx</title>
</head>
<body><div id="lawcontent">
<div id="preface">
<!--414.138.2 --><p class="srnummer">414.138.2 </p>
<h1 class="erlasstitel">Ordinanza <br>del Politecnico federale di Losanna sui provvedimenti disciplinari</h1>
<h2 class="erlasskurztitel">(Ordinanza disciplinare del PFL)</h2>
<?del-struct abstand18pt><p>del 2 agosto 2021 (Stato 1° novembre 2021)</p>
</div>
<div id="preamble">
<p>La direzione del Politecnico federale di Losanna,</p>
<p>visto l’articolo 37<i>b</i> capoverso 2 della legge del 4 ottobre 1991<sup><a href="#fn-d1624e27">1</a></sup> sui PF,</p>
<p>ordina:</p>
<div class="footnotes"><p id="fn-d1624e27"><sup>1</sup>  <a href="https://fedlex.data.admin.ch/eli/cc/1993/210_210_210/20170501">RS <b>414.110</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Campo d’applicazione </a>
</h1>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p><sup>1</sup> La presente ordinanza si applica agli studenti, agli uditori, ai dottorandi e ai parte­cipanti al programma di formazione continua del Politecnico federale di Losanna (PFL).</p>
<p><sup>2</sup> Si applica inoltre alle persone che a seguito di un’infrazione disciplinare hanno richiesto l’exmatricolazione e nei cui confronti il PFL ha sempre intenzione di adottare un provve­dimento disciplinare.</p>
<p><sup>3</sup> Ai dottorandi che nei loro lavori di ricerca violano l’integrità si applica l’ordinanza del PFL del 23 marzo 2009<sup><a href="#fn-d1624e62">2</a></sup> sulla procedura da seguire in caso di comportamenti scientifici scorretti. </p>
<div class="footnotes"><p id="fn-d1624e62"><sup>2</sup>  LEX 3.3.3, disponibile in francese e in inglese al seguente indirizzo: www.epfl.ch &gt; À propos &gt; Présentation &gt; Règlements et directives &gt; Directives EPFL &gt; Index Polylex</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Infrazioni e provvedimenti disciplinari </a>
</h1>
<div class="collapseable"> <article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Infrazioni disciplinari accademiche </a>
</h6>
<div class="collapseable"> <p>Commette un’infrazione disciplinare accademica chi, nell’ambito di un lavoro di studio o durante una verifica delle prestazioni, si comporta in modo fraudolento, commette un tentativo di frode o è complice di una frode o di un tentativo di frode mediante:</p>
<dl>
<dt>a. </dt>
<dd>il possesso o l’utilizzo di mezzi non esplicitamente autorizzati;</dd>
<dt>b. </dt>
<dd>la mancata ottemperanza alle istruzioni generali o alle istruzioni particolari relative agli esami;</dd>
<dt>c.  </dt>
<dd>la presentazione di un lavoro il cui contenuto proviene in parte o interamente da lavori di terzi spacciato per proprio (plagio) o la presentazione come originale di un lavoro già presentato in un’altra occasione (auto-plagio).</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Altre infrazioni disciplinari </a>
</h6>
<div class="collapseable"> <p>Commette un’infrazione disciplinare chi:</p>
<dl>
<dt>a. </dt>
<dd>non ottempera a un ordine o infrange un divieto che gli è stato imposto o che è previsto da un regolamento del PFL;</dd>
<dt>b. </dt>
<dd>pregiudica il funzionamento del PFL, in particolare disturbando una lezione del PFL o una manifestazione organizzata presso il PFL;</dd>
<dt>c. </dt>
<dd>fa un uso improprio di un documento di legittimazione, di strumenti elettronici o di un privilegio legato alla sua appartenenza al PFL;</dd>
<dt>d. </dt>
<dd>danneggia beni di proprietà del PFL o che si trovano presso il PFL;</dd>
<dt>e. </dt>
<dd>danneggia membri, mandatari o visitatori del PFL, in particolare esercitando coercizione o tenendo un comportamento umiliante, discriminatorio, inopportuno o irrispettoso;</dd>
<dt>f. </dt>
<dd>commette un reato punibile ai sensi del diritto penale svizzero contro il PFL o contro persone nell’ambito delle loro attività legate al PFL; </dd>
<dt>g. </dt>
<dd>viola nell’ambito delle sue attività legate al PFL le regole della buona educazione;</dd>
<dt>h. </dt>
<dd>cerca di commettere un’infrazione disciplinare o è complice di un’infrazione disciplinare o di un tentativo di infrazione disciplinare.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Provvedimenti disciplinari </a>
</h6>
<div class="collapseable"> <p><sup>1</sup> Il PFL può adottare i seguenti provvedimenti disciplinari:</p>
<dl>
<dt>a. </dt>
<dd>nota di biasimo;</dd>
<dt>b. </dt>
<dd>attribuzione della nota 0 (zero) in un esame o del giudizio «NA» (non superato) in una materia o in un gruppo di materie; questo provvedimento riguarda esclusivamente le infrazioni descritte all’articolo 2;</dd>
<dt>c. </dt>
<dd>divieto temporaneo di assistere alle lezioni o ad altre manifestazioni;</dd>
<dt>d. </dt>
<dd>minaccia di espulsione temporanea o definitiva dal PFL;</dd>
<dt>e </dt>
<dd>rifiuto dell’ammissione a un ciclo di studio del PFL;</dd>
<dt>f. </dt>
<dd>espulsione temporanea dal PFL, eventualmente associata al divieto di accedere all’area del PFL;</dd>
<dt>g. </dt>
<dd>espulsione definitiva dal PFL.</dd>
</dl>
<p><sup>2</sup> La natura e l’entità del provvedimento dipendono dalla gravità dell’infrazione commessa, dal movente della persona, dal suo comportamento precedente, dalle ripercussioni del provvedimento sui suoi studi nonché dal valore degli interessi o dei beni danneggiati o messi in pericolo. Il provvedimento può essere attenuato se la persona si mostra pentita e risarcisce spontaneamente il danno arrecato, oppure può essere inasprito se durante l’inchiesta la persona non collabora all’accertamento dei fatti.</p>
<p><sup>3</sup> In caso di infrazioni disciplinari particolarmente lievi, o per motivi di opportunità, il PFL può rinunciare ad avviare una procedura disciplinare o decidere di archiviarla. Inoltre, se una procedura disciplinare non è opportuna, un delegato del vicepre­sidente per gli affari accademici può emettere un avvertimento nei confronti della persona. </p>
<p><sup>4</sup> Un’espulsione pronunciata dal Politecnico federale di Zurigo per una grave infrazione disciplinare può determinare il rifiuto della domanda di ammissione al PFL.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Provvedimenti cautelari </a>
</h6>
<div class="collapseable"> <p>In caso di infrazioni disciplinari gravi o per motivi di mantenimento dell’ordine, dopo aver sentito la persona il PFL può escluderla dalla scuola fino alla conclusione della procedura disciplinare e vietarle l’accesso all’area della scuola. </p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Prescrizione </a>
</h6>
<div class="collapseable"> <p><sup>1</sup> Le infrazioni disciplinari si prescrivono sei mesi dopo che il PFL è venuto a conoscenza dei fatti. Il termine di prescrizione è interrotto dall’avvio di una procedura disciplinare o sospeso dall’avvio di una procedura penale per la stessa fattispecie. </p>
<dl>
<dt>
<sup>2</sup> Le infrazioni disciplinari si prescrivono in ogni caso dopo due anni a decorrere dal giorno in cui sono state commesse, a meno che non siano soggette anche al diritto penale; in questo caso, se più lungo, si applica per analogia il termine previsto dal diritto penale. </dt>
<dd></dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Organi disciplinari e competenze </a>
</h1>
<div class="collapseable"> <article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Organi disciplinari </a>
</h6>
<div class="collapseable"> <p>Gli organi disciplinari del PFL sono:</p>
<dl>
<dt>a. </dt>
<dd>l’organo d’inchiesta;</dd>
<dt>b. </dt>
<dd>il vicepresidente per gli affari accademici;</dd>
<dt>c. </dt>
<dd>la commissione disciplinare.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Organo d’inchiesta </a>
</h6>
<div class="collapseable"> <p><sup>1</sup> L’organo d’inchiesta si compone di:</p>
<dl>
<dt>a. </dt>
<dd>una persona responsabile dell’inchiesta;</dd>
<dt>b. </dt>
<dd>un rappresentante del vicepresidente per gli affari accademici;</dd>
<dt>c. </dt>
<dd>uno studente o un dottorando, a seconda che la persona oggetto della procedura disciplinare sia uno studente o un dottorando.</dd>
</dl>
<p><sup>2</sup> I membri sono designati dal vicepresidente per gli affari accademici. Lo studente o il dottorando è eletto dal rispettivo corpo di appartenenza.</p>
<p><sup>3</sup> L’organo d’inchiesta si consulta con il vicepresidente per gli affari accademici e gli sottopone una proposta di decisione.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Vicepresidente per gli affari accademici </a>
</h6>
<div class="collapseable"> <p><sup>1</sup> Il vicepresidente per gli affari accademici può adottare i provvedimenti di cui all’articolo 4 capoverso 1 lettere a–d. </p>
<p><sup>2</sup> Emana la decisione disciplinare che ritiene adeguata in base alla proposta sottopostagli dall’organo d’inchiesta.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Commissione disciplinare: composizione </a>
</h6>
<div class="collapseable"> <p><sup>1</sup> La commissione disciplinare è una commissione ad hoc e si compone di:</p>
<dl>
<dt>a. </dt>
<dd>un giurista esterno al PFL, che presiede la commissione;</dd>
<dt>b. </dt>
<dd>due membri del corpo docente, di cui almeno uno con il titolo di professore;</dd>
<dt>c. </dt>
<dd>due studenti o dottorandi;</dd>
<dt>d. </dt>
<dd>la persona incaricata dell’inchiesta.</dd>
</dl>
<p><sup>2</sup> Se la persona oggetto della procedura disciplinare è un dottorando, entrambi i membri del corpo docente devono essere autorizzati alla supervisione delle tesi di dottorato presso il PFL ed entrambe le persone di cui al capoverso 1 lettera c devono essere dottorandi.</p>
<p><sup>3</sup> I membri della commissione disciplinare e i loro sostituti sono designati dal vicepresidente per gli affari accademici del PFL tra i candidati proposti dai rispettivi corpi di appartenenza.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Commissione disciplinare: competenze e decisioni </a>
</h6>
<div class="collapseable"> <p><sup>1</sup> La commissione disciplinare può adottare i provvedimenti previsti all’articolo 4 capoverso 1.</p>
<p><sup>2</sup> Delibera in sedute non pubbliche. Se le circostanze lo consentono, può decidere anche per circolazione degli atti.</p>
<p><sup>3</sup> Può deliberare e decidere validamente solo se alla seduta sono presenti il presidente e almeno un membro di ciascuno dei corpi menzionati all’articolo 10 capoverso 1 lettere b e c. </p>
<p><sup>4</sup> Le decisioni richiedono la maggioranza assoluta dei membri partecipanti alla seduta o alla procedura di circolazione degli atti. In caso di parità, decide il voto del presidente.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Procedura disciplinare </a>
</h1>
<div class="collapseable"> <article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Inchiesta disciplinare </a>
</h6>
<div class="collapseable"> <p><sup>1 </sup>Chiunque constati un fatto che potrebbe costituire un’infrazione disciplinare deve raccogliere eventuali indizi e informare immediatamente l’organo d’inchiesta. </p>
<p><sup>2 </sup>L’organo d’inchiesta accerta i fatti in base agli indizi e ai mezzi di prova nonché ai rapporti ricevuti.</p>
<p><sup>3 </sup>Se nel corso dell’inchiesta o alla sua conclusione risulta che l’infrazione disciplinare potrebbe giustificare un provvedimento disciplinare di cui all’articolo 4 capoverso 1 lettera e, f o g, il vicepresidente per gli affari accademici convoca la commissione disciplinare.</p>
<p><sup>4</sup> Il presidente della commissione disciplinare può disporre ulteriori provvedimenti d’inchiesta.</p>
<p><sup>5</sup> Qualora sia avviato un procedimento penale per lo stesso fatto, l’organo disciplinare decide se la procedura disciplinare deve essere sospesa finché i fatti non sono accertati all’interno di tale procedimento. La decisione non è impugnabile.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Diritto della persona di essere sentita </a>
</h6>
<div class="collapseable"> <p><sup>1</sup> La persona è informata dell’avvio della procedura disciplinare e dei fatti che le sono contestati. </p>
<p><sup>2 </sup>È invitata a pronunciarsi sui fatti che le sono contestati entro un determinato termine e, a tal fine, è autorizzata a consultare gli atti. </p>
<p><sup>3</sup> Può essere convocata e interrogata oralmente ai fini dell’inchiesta. In questo caso le sue dichiarazioni sono trascritte in un verbale che le viene sottoposto da firmare. Può farsi accompagnare da una persona di sua scelta.</p>
<p><sup>4 </sup>Se agli atti si aggiungono nuovi documenti, la persona è invitata a pronunciarsi nuovamente.</p>
<p><sup>5</sup> Se la persona non ottempera alle richieste di pronunciarsi o alle convocazioni, la decisione è presa sulla base degli atti.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Decisione disciplinare, rimedi giuridici e diritto applicabile </a>
</h6>
<div class="collapseable"> <p><sup>1</sup> La decisione disciplinare è notificata alla persona per posta o per via elettronica. Contiene la descrizione dei fatti e delle motivazioni, le basi legali applicabili e l’indicazione dei rimedi giuridici. Disciplina la questione del ritiro dell’effetto sospensivo in caso di ricorso.</p>
<p><sup>2</sup> La procedura di ricorso è retta dall’articolo 37 capoverso 3 della legge del 4 ottobre 1991 sui PF.</p>
<p><sup>3</sup> Per il resto la procedura disciplinare è retta dalla legge federale del 20 dicembre 1968<sup><a href="#fn-d1624e465">3</a></sup> sulla procedura amministrativa.</p>
<div class="footnotes"><p id="fn-d1624e465"><sup>3</sup> <a href="https://fedlex.data.admin.ch/eli/cc/1969/737_757_755/20200401">RS <b>172.021</b></a></p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali </a>
</h1>
<div class="collapseable"> <article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Abrogazione di un altro atto normativo </a>
</h6>
<div class="collapseable"> <p>Il regolamento disciplinare del 15 dicembre 2008<sup><a href="#fn-d1624e488">4</a></sup> concernente gli studenti del Politecnico federale di Losanna è abrogato.</p>
<div class="footnotes"><p id="fn-d1624e488"><sup>4</sup>  [<a href="https://fedlex.data.admin.ch/eli/oc/2009/136">RU <b>2009</b> 825</a>]</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Modifica di un altro atto normativo </a>
</h6>
<div class="collapseable"> <p>...<sup><a href="#fn-d1624e511">5</a></sup></p>
<div class="footnotes"><p id="fn-d1624e511"><sup>5</sup> La mod. può essere consultata alla <i>RU <b>2021</b> 482</i>.</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> <b></b>Entrata in vigore </a>
</h6>
<div class="collapseable"> <p>La presente ordinanza entra in vigore il 1° novembre 2021.</p>
</div></article>
</div></section></main>
</div></body>
</html>
