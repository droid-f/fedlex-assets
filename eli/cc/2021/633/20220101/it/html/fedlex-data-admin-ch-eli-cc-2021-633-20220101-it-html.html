<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-633-20220101-it-docx</title>
</head>
<body><div id="lawcontent">
<div id="preface">
<!--814.620 --><p class="srnummer">814.620 </p>
<h1 class="erlasstitel">Ordinanza<br>concernente la restituzione, la ripresa e lo smaltimento degli apparecchi elettrici ed elettronici</h1>
<h2 class="erlasskurztitel">(ORSAE)</h2>
<?del-struct abstand18pt><p>del 20 ottobre 2021 (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 30<i>b </i>capoversi 1 e 2 lettera a, 30<i>c </i>capoverso 3, 30<i>d </i>lettera a, <br>39 capoverso 1 e 46 capoverso 2 della legge federale del 7 ottobre 1983<sup><a href="#fn-d2269e35">1</a></sup> <br>sulla protezione dell’ambiente,</p>
<p>ordina:</p>
<div class="footnotes"><p id="fn-d2269e35"><sup>1</sup>  <i>RS <b>814.01</b></i></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Condizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo </a>
</h6>
<div class="collapseable"> <p><sup>1</sup> La presente ordinanza ha lo scopo di garantire che gli apparecchi elettrici ed elettronici nonché i loro componenti siano smaltiti in modo rispettoso dell’ambiente e secondo lo stato della tecnica.</p>
<p><sup>2</sup> Gli apparecchi e i componenti da smaltire devono essere raccolti separatamente dagli altri rifiuti e le sostanze riciclabili contenute in tali apparecchi e componenti devono essere recuperate, nella misura in cui ciò sia tecnicamente possibile, economicamente sopportabile ed ecologicamente ragionevole.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Oggetto e campo d’applicazione </a>
</h6>
<div class="collapseable"> <p><sup>1</sup> La presente ordinanza regola la restituzione, la ripresa e lo smaltimento degli apparecchi elettrici ed elettronici nonché dei loro componenti.</p>
<p><sup>2</sup> La presente ordinanza si applica agli apparecchi e componenti incorporati in costruzioni, veicoli o altri oggetti soltanto se la loro estrazione è possibile con un onere proporzionato e il loro riciclaggio è opportuno secondo lo stato della tecnica.</p>
<p><sup>3</sup> Agli apparecchi e ai componenti concepiti esclusivamente per l’uso professionale o commerciale si applicano soltanto le disposizioni sullo smaltimento di cui all’articolo 10 nonché quelle sulla registrazione dei dati secondo l’articolo 12.</p>
<p><sup>4</sup> Il Dipartimento federale dell’ambiente, dei trasporti, dell’energia e delle comunicazioni (DATEC) definisce gli apparecchi e i componenti secondo i capoversi 1–3.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Definizioni </a>
</h6>
<div class="collapseable"> <p>Nella presente ordinanza s’intende per:</p>
<dl>
<dt>a. </dt>
<dd>
<i>apparecchi</i>: gli apparecchi elettrici o elettronici che utilizzano, per un corretto funzionamento, energia elettrica e sono impiegati nelle economie domestiche oppure a titolo professionale o commerciale; </dd>
<dt>b. </dt>
<dd>
<i>componenti</i>: le parti elettriche o elettroniche di apparecchi indispensabili per il funzionamento degli stessi;</dd>
<dt>c. </dt>
<dd>
<i>fabbricanti</i>: le persone fisiche o giuridiche che fabbricano apparecchi o componenti a titolo professionale o commerciale o che li importano in Svizzera per la fornitura a titolo commerciale;</dd>
<dt>d. </dt>
<dd>
<i>commercianti</i>: le persone fisiche o giuridiche che acquistano apparecchi o componenti e li forniscono in Svizzera a titolo commerciale;</dd>
<dt>e. </dt>
<dd>
<i>commercianti al dettaglio</i>: i commercianti che forniscono apparecchi o componenti esclusivamente all’utente finale;</dd>
<dt>f. </dt>
<dd>
<i>centri pubblici di raccolta</i>: i centri o gli eventi di raccolta gestiti dalla collettività o da privati per conto della collettività;</dd>
<dt>g. </dt>
<dd>
<i>imprese di smaltimento</i>: le imprese che prendono in consegna apparecchi e componenti a scopo di smaltimento ad eccezione dei centri pubblici di raccolta, dei trasportatori e di chi è soggetto all’obbligo di ripresa;</dd>
<dt>h. </dt>
<dd>
<i>stato della tecnica</i>: l’attuale stato d’avanzamento di procedure, installazioni e modalità d’esercizio che:<dl>
<dt>1. </dt>
<dd>è stato sperimentato con successo su attività o impianti comparabili in Svizzera o all’estero oppure è stato impiegato con successo in via sperimentale e può, secondo le regole della tecnica, essere applicato ad altri impianti o attività, e</dd>
<dt>2. </dt>
<dd>un’azienda media ed economicamente sana del ramo in questione può sostenere sotto il profilo economico.</dd>
</dl>
</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Informazione, restituzione, ripresa e smaltimento </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Obbligo di etichettatura  </a>
</h6>
<div class="collapseable"> <p><sup>1</sup> I fabbricanti devono garantire che sugli apparecchi venga apposto, in modo visibile, leggibile e duraturo, quale indicazione relativa allo smaltimento attraverso la raccolta differenziata, il simbolo seguente:</p>
<p><img src="image/image1.png"></p>
<p><sup>2</sup> Sono esclusi dall’obbligo di cui al capoverso 1 i fabbricanti di apparecchi secondo l’articolo 2 capoverso 2.</p>
<p><sup>3</sup> In deroga al capoverso 1, se necessario a causa delle dimensioni o della funzione del prodotto i fabbricanti possono eccezionalmente apporre il simbolo sull’imballaggio o sulle istruzioni per l’uso dell’apparecchio invece che su quest’ultimo.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Obbligo di restituzione </a>
</h6>
<div class="collapseable"> <p>Chi intende disfarsi di un apparecchio o di un componente deve restituirlo a un commerciante, a un fabbricante o a un’impresa di smaltimento. È ammessa anche la restituzione ai centri pubblici di raccolta che offrono questo servizio per gli apparecchi o per i loro componenti.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Obbligo di ripresa </a>
</h6>
<div class="collapseable"> <p><sup>1</sup> I fabbricanti devono riprendere gratuitamente gli apparecchi e i componenti appartenenti alle marche da loro fabbricate o importate. </p>
<p><sup>2</sup> I commercianti devono riprendere gratuitamente i tipi di apparecchi e componenti che hanno nell’assortimento. </p>
<p><sup>3</sup> I commercianti al dettaglio e i fabbricanti che forniscono apparecchi e componenti agli utenti finali devono riprendere gratuitamente nei loro punti di vendita durante l’orario di apertura gli apparecchi e i componenti del tipo che figura nel loro assortimento.</p>
<p><sup>4</sup> L’obbligo di ripresa gratuita dei componenti secondo i capoversi 1–3 sussiste soltanto nei confronti degli utenti finali. Chi è soggetto all’obbligo di ripresa può negare la ripresa gratuita di componenti che provengono dallo smontaggio di apparecchi a titolo commerciale.</p>
<p><sup>5</sup> I commercianti e i fabbricanti che forniscono apparecchi e componenti soltanto a commercianti possono affidare la ripresa a terzi.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Obbligo d’informazione  </a>
</h6>
<div class="collapseable"> <p>Chi è soggetto all’obbligo di ripresa deve indicare che gli apparecchi e i componenti vengono ripresi gratuitamente. È escluso da questo obbligo chi è soggetto all’obbligo di ripresa di apparecchi secondo l’articolo 2 capoverso 2.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Protezione dei dati  </a>
</h6>
<div class="collapseable"> <p>Chi è soggetto all’obbligo di ripresa, i gestori di centri pubblici di raccolta nonché le imprese di smaltimento devono, per i dispositivi di archiviazione a loro consegnati nei quali sono salvati dati personali, rispettare le disposizioni della legge federale del 19 giugno 1992<sup><a href="#fn-d2269e266">2</a></sup> sulla protezione dei dati o le rispettive disposizioni cantonali.</p>
<div class="footnotes"><p id="fn-d2269e266"><sup>2</sup>  <a href="https://fedlex.data.admin.ch/eli/cc/1993/1945_1945_1945/20190301">RS <b>235.1</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Obbligo di smaltimento </a>
</h6>
<div class="collapseable"> <p><sup>1</sup> Chi è soggetto all’obbligo di ripresa deve smaltire gli apparecchi e i componenti che non utilizza più e che non consegna ad altri soggetti all’obbligo di ripresa. Può affidare tale incarico a terzi. </p>
<p><sup>2</sup> I gestori di centri pubblici di raccolta e le imprese di smaltimento devono smaltire gli apparecchi e i componenti che hanno ripreso o cederli a chi è soggetto all’obbligo di ripresa. </p>
<p><sup>3</sup> I detentori di apparecchi e componenti che non possono essere consegnati a chi è soggetto all’obbligo di ripresa, a centri pubblici di raccolta o a imprese di smaltimento devono smaltirli o farli smaltire a proprie spese conformemente ai requisiti di cui all’articolo 10.</p>
<p><sup>4</sup> Se non versa contributi finanziari a organizzazioni settoriali per assicurare lo smaltimento degli apparecchi e dei componenti, chi è soggetto all’obbligo di ripresa deve:</p>
<dl>
<dt>a. </dt>
<dd>fare smaltire a proprie spese gli apparecchi e i componenti ripresi; e</dd>
<dt>b. </dt>
<dd>registrare la quantità di apparecchi e componenti venduti e ripresi e conservare i documenti comprovanti che gli apparecchi e i componenti ripresi sono stati ceduti in vista dello smaltimento; su richiesta, l’Ufficio federale dell’ambiente (UFAM) e i Cantoni possono consultare la documentazione degli ultimi cinque anni.</dd>
</dl>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Requisiti per lo smaltimento </a>
</h6>
<div class="collapseable"> <p><sup>1</sup> Chi si occupa dello smaltimento di apparecchi e di componenti deve garantire che ciò avvenga in modo rispettoso dell’ambiente e secondo lo stato della tecnica; occorre in particolare rispettare i requisiti seguenti:</p>
<dl>
<dt>a. </dt>
<dd>gli apparecchi e i componenti che presentano un rischio particolare per l’uomo e per l’ambiente, come il pericolo di incendio o di esplosione o l’emissione di sostanze pericolose, devono essere smaltiti separatamente nel rispetto delle prescrizioni di sicurezza giuridiche e aziendali; </dd>
<dt>b. </dt>
<dd>i componenti che contengono sostanze particolarmente nocive secondo l’ordinanza del 18 maggio 2005<sup><a href="#fn-d2269e335">3</a></sup> sulla riduzione dei rischi inerenti ai prodotti chimici devono essere rimossi nelle prime fasi del processo di trattamento e smaltiti separatamente, al fine di prevenire la diffusione di sostanze nocive; in particolare si intendono:<dl>
<dt>1. </dt>
<dd>i componenti contenenti cadmio e mercurio,</dd>
<dt>2. </dt>
<dd>i gas climalteranti e i gas che impoveriscono lo strato di ozono,</dd>
<dt>3. </dt>
<dd>le materie plastiche contenenti sostanze ignifughe vietate o metalli pesanti,</dd>
<dt>4. </dt>
<dd>il vetro di tubi catodici, le batterie e i condensatori contenenti sostanze pericolose, e</dd>
<dt>5. </dt>
<dd>gli apparecchi e i componenti contenenti amianto nonché gli apparecchi e i componenti radioattivi;</dd>
</dl>
</dd>
<dt>c. </dt>
<dd>i componenti in materiali riciclabili, come ferro, metalli di base e metalli preziosi nonché materie plastiche e vetri, devono essere riciclati adeguatamente;</dd>
<dt>d. </dt>
<dd>i metalli tecnologici rari, come indio, gallio, germanio, neodimio e tantalio, devono essere riciclati nella misura in cui esistono a tal fine procedure o impianti adeguati;</dd>
<dt>e. </dt>
<dd>i componenti in materiali non riciclabili, come materie plastiche e vetri contenenti sostanze nocive, devono essere termicamente riciclati, termicamente eliminati o, se del caso, depositati.</dd>
</dl>
<p><sup>2</sup> Nella misura in cui è necessario per garantire il rispetto dei requisiti di cui al capoverso 1, singoli generi di apparecchi e componenti devono essere raccolti in modo differenziato e immagazzinati separatamente in un deposito intermedio.</p>
<div class="footnotes"><p id="fn-d2269e335"><sup>3</sup>  <a href="https://fedlex.data.admin.ch/eli/cc/2005/478/20200623">RS <b>814.81</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni finali </a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Esecuzione </a>
</h6>
<div class="collapseable"> <p>I Cantoni eseguono la presente ordinanza ad eccezione dei compiti da essa attribuiti alla Confederazione. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Registrazione dei dati  </a>
</h6>
<div class="collapseable"> <p>Chi è soggetto all’obbligo di ripresa, i centri pubblici di raccolta e le imprese di smaltimento devono sottoporre all’UFAM su sua richiesta e secondo le sue indicazioni i dati sugli apparecchi e i componenti smaltiti necessari all’esecuzione.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Aiuto all’esecuzione dell’UFAM  </a>
</h6>
<div class="collapseable"> <p>L’UFAM elabora un aiuto all’esecuzione per l’applicazione della presente ordinanza, in particolare riguardo allo stato della tecnica. A questo scopo collabora con gli uffici federali, i Cantoni e le organizzazioni economiche interessate e tiene conto delle normative internazionali, degli accordi settoriali e dei marchi pertinenti.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Abrogazione e modifica di altri atti normativi </a>
</h6>
<div class="collapseable"> <p>L’abrogazione e la modifica di altri atti normativi sono disciplinati nell’allegato.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Disposizioni transitorie  </a>
</h6>
<div class="collapseable"> <p>Fino all’entrata delle disposizioni di esecuzione del DATEC secondo l’articolo 2 capoverso 4 gli apparecchi e i componenti delle seguenti categorie rientrano nel settore di applicazione della presente ordinanza: </p>
<dl>
<dt>a. </dt>
<dd>gli apparecchi dell’elettronica d’intrattenimento;</dd>
<dt>b. </dt>
<dd>gli apparecchi della burotica, dell’informazione e della comunicazione;</dd>
<dt>c. </dt>
<dd>gli elettrodomestici;</dd>
<dt>d. </dt>
<dd>i dispositivi d’illuminazione;</dd>
<dt>e. </dt>
<dd>le lampade (salvo le lampade a incandescenza);</dd>
<dt>f. </dt>
<dd>gli strumenti (salvo gli utensili industriali fissi di grandi dimensioni); </dd>
<dt>g. </dt>
<dd>le apparecchiature per lo sport e il tempo libero nonché i giocattoli.</dd>
</dl>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 2022.</p>
</div></article>
</div></section></main><div id="annex"><section id="lvl_d867e23"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d867e23">Allegato </a>
</h1>
<div class="collapseable">
<p>(art. 14)</p>
<section id="lvl_d867e23/lvl_d867e24"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d867e23/lvl_d867e24">Abrogazione e modifica di altri atti normativi </a>
</h2>
<div class="collapseable">
<section id="lvl_d867e23/lvl_d867e24/lvl_I"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_d867e23/lvl_d867e24/lvl_I">I </a>
</h3>
<div class="collapseable">
<p>L’ordinanza del 14 gennaio 1998<sup><a href="#fn-d2269e510">4</a></sup> concernente la restituzione, la ripresa e lo smaltimento degli apparecchi elettrici ed elettronici è abrogata.</p>
<div class="footnotes"><p id="fn-d2269e510"><sup>4</sup>  [<a href="https://fedlex.data.admin.ch/eli/oc/1998/827_827_827">RU <b>1998</b> 827</a>; <b></b><a href="https://fedlex.data.admin.ch/eli/oc/1999/207"><b>1999</b> 1408</a>; <b></b><a href="https://fedlex.data.admin.ch/eli/oc/2000/121"><b>2000</b> 703 </a>n. II 10; <b></b><a href="https://fedlex.data.admin.ch/eli/oc/2004/475"><b>2004</b> 3529</a>; <b></b><a href="https://fedlex.data.admin.ch/eli/oc/2005/551"><b>2005</b> 4199 </a>all. 3 n. II 7]</p></div>
</div></section><section id="lvl_d867e23/lvl_d867e24/lvl_I_I"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_d867e23/lvl_d867e24/lvl_I_I">II </a>
</h3>
<div class="collapseable">
<p>Gli atti normativi qui appresso sono modificati come segue:</p>
<p>....<sup><a href="#fn-d2269e553">5</a></sup></p>
<p></p>
<div class="footnotes"><p id="fn-d2269e553"><sup>5</sup> Le mod. possono essere consultate alla <i>RU <b>2021</b> 633</i>.</p></div>
</div></section>
</div></section>
</div></section></div>
</div></body>
</html>
