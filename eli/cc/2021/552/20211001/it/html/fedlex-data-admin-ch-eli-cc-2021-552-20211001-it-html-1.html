<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-552-20211001-it-docx</title>
</head>
<body><div id="lawcontent">
<div id="preface">
<!--956.126 --><p class="srnummer ">956.126 </p>
<h1 class="erlasstitel botschafttitel ">Ordinanza della FINMA<br>sulla protezione dei dati personali del suo personale</h1>
<h2 class="erlasskurztitel ">(Ordinanza FINMA sui dati del personale)</h2>
<p>del 25 agosto 2021 (Stato 1° ottobre 2021)</p>
</div>
<div id="preamble">
<p>Il Consiglio di amministrazione dell’Autorità federale di vigilanza sui mercati finanziari (FINMA),</p>
<p>visto l’articolo 13<i>a</i> capoverso 3 della legge del 22 giugno 2007<sup><a href="#fn-d6e23" id="fnbck-d6e23">1</a></sup> sulla vigilanza dei mercati finanziari,</p>
<p>ordina:</p>
<div class="footnotes"><p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/2008/736" target="_blank">RS<b> 956.1</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable"> <p>La presente ordinanza disciplina il trattamento da parte della FINMA dei dati personali dei candidati, degli impiegati e degli ex impiegati, nonché delle persone in formazione (dati del personale). </p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Competenze</a>
</h6>
<div class="collapseable"> <p><sup>1</sup> La sezione Risorse umane è responsabile dei dati del personale e del loro trattamento.</p>
<p><sup>2</sup> La sezione Tecnologie dell’informazione e della comunicazione garantisce la gestione tecnica dei sistemi d’informazione.</p>
<p><sup>3</sup> La direzione della FINMA disciplina in un regolamento per il trattamento dei dati:</p>
<dl>
<dt>a. </dt>
<dd>le misure organizzative e tecniche per la garanzia della sicurezza dei dati;</dd>
<dt>b. </dt>
<dd>il controllo del trattamento dei dati; e</dd>
<dt>c. </dt>
<dd>i diritti di accesso e di consultazione delle singole categorie di collaboratori della FINMA.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Sicurezza dei dati</a>
</h6>
<div class="collapseable"> <p><sup>1</sup> I dati del personale su supporto cartaceo sono conservati sotto chiave.</p>
<p><sup>2</sup> I collaboratori della FINMA competenti per il trattamento dei dati adottano nel proprio ambito misure organizzative e tecniche adeguate per garantire la sicurezza dei dati del personale.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Diritto d’accesso, di rettifica e di cancellazione</a>
</h6>
<div class="collapseable"> <p>Le persone interessate possono far valere il proprio diritto d’accesso alle informazioni, di rettifica e di cancellazione dei dati presso la sezione Risorse umane.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Pubblicazione e comunicazione a terzi</a>
</h6>
<div class="collapseable"> <p><sup>1</sup> La sezione Risorse umane informa i collaboratori prima che i loro dati relativi all’attività professionale vengano pubblicati in Intranet, in un organo di pubblicazione interno o su un albo. I dati personali degni di particolare protezione non vengono pubblicati. </p>
<p><sup>2</sup> L’informazione indica la forma della pubblicazione prevista e menziona che gli impiegati che si oppongono alla pubblicazione possono segnalarlo per scritto in qualsiasi momento. </p>
<p><sup>3</sup> I dati del personale possono essere comunicati a terzi, in particolare ai nuovi datori di lavoro, soltanto previo consenso scritto della persona interessata oppure se sussiste una base legale. </p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Dossier di candidatura</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Candidatura</a>
</h6>
<div class="collapseable"> <p>I candidati presentano la loro candidatura in forma elettronica.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Contenuto</a>
</h6>
<div class="collapseable"> <p>Il dossier di candidatura può contenere i dati elencati nell’allegato 1.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Trattamento dei dati</a>
</h6>
<div class="collapseable"> <p><sup>1</sup> La sezione Risorse umane e le persone responsabili della selezione dei candidati elaborano i dati dei dossier di candidatura, per quanto sia necessario allo svolgimento della procedura di candidatura.</p>
<p><sup>2</sup> Al termine della procedura di candidatura, i dati dei candidati assunti sono trasferiti nel dossier personale e nel sistema d’informazione per la gestione dei dati del personale.</p>
<p><sup>3</sup> I dati dei candidati non assunti dalla FINMA sono distrutti entro tre mesi dal termine della procedura di candidatura. La durata di conservazione può essere prorogata se i dati sono necessari per il trattamento di un ricorso secondo l’articolo 13 capoverso 2 della legge federale del 24 marzo 1995<sup><a href="#fn-d6e145" id="fnbck-d6e145">2</a></sup> sulla parità dei sessi. Sono fatti salvi accordi particolari con i candidati.</p>
<div class="footnotes"><p id="fn-d6e145"><sup><a href="#fnbck-d6e145">2</a></sup> <a href="https://fedlex.data.admin.ch/eli/cc/1996/1498_1498_1498" target="_blank">RS <b>151.1</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Test della personalità e dell’integrità</a>
</h6>
<div class="collapseable"> <p><sup>1</sup> Il consenso esplicito dei candidati è necessario per i seguenti accertamenti:</p>
<dl>
<dt>a. </dt>
<dd>l’esecuzione di test della personalità e dell’integrità;</dd>
<dt>b. </dt>
<dd>la richiesta di referenze.</dd>
</dl>
<p><sup>2</sup> Prima dell’esecuzione dei test della personalità e dell’integrità i candidati devono essere informati su:</p>
<dl>
<dt>a. </dt>
<dd>lo scopo dei test;</dd>
<dt>b. </dt>
<dd>l’utilizzazione dei risultati dei test;</dd>
<dt>c. </dt>
<dd>la cerchia di persone che viene informata su questi risultati.</dd>
</dl>
<p><sup>3</sup> I test dell’integrità vengono svolti solo se ciò è necessario per tutelare gli interessi della FINMA. </p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Sistema d’informazione per il reclutamento di collaboratori</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Scopo</a>
</h6>
<div class="collapseable"> <p>Il sistema d’informazione per il reclutamento di collaboratori (sistema di reclutamento elettronico) serve a mettere a concorso i posti di lavoro e a svolgere in via elettronica la procedura di candidatura.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Contenuto</a>
</h6>
<div class="collapseable"> <p>Il sistema di reclutamento elettronico contiene i posti da mettere a concorso, con le informazioni necessarie, e i dati dei dossier di candidatura di cui all’allegato 1. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Diritti d’accesso</a>
</h6>
<div class="collapseable"> <p>La sezione Risorse umane accorda per ogni singolo caso i diritti d’accesso alle persone responsabili della selezione dei candidati.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Dossier personale</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Contenuto</a>
</h6>
<div class="collapseable"> <p>Il dossier personale può contenere i dati elencati nell’allegato 2.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Trattamento dei dati</a>
</h6>
<div class="collapseable"> <p><sup>1</sup> La sezione Risorse umane e i superiori elaborano i dati del dossier personale, per quanto sia necessario all’adempimento dei loro compiti.</p>
<p><sup>2</sup> Le sezioni Revisione interna e Diritto e compliance elaborano i dati in relazione a casi specifici, per quanto sia necessario all’adempimento dei loro compiti. La sezione Risorse umane accorda nel singolo caso l’accesso ai dati.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Conservazione e distruzione</a>
</h6>
<div class="collapseable"> <p><sup>1</sup> I dati del dossier personale sono conservati per un periodo di dieci anni dopo la cessazione del rapporto di lavoro e poi distrutti. </p>
<p><sup>2</sup> I risultati dei test della personalità e dell’integrità e delle valutazioni delle potenzialità sono conservati per cinque anni dopo il rilevamento dei dati e poi distrutti.</p>
<p><sup>3</sup> Le valutazioni delle prestazioni e le decisioni basate su una valutazione, come pure i dati sulla salute, sulle misure sociali, amministrative, di diritto delle esecuzioni e di diritto penale sono conservati per un periodo di cinque anni al massimo dopo la cessazione del rapporto di lavoro e poi distrutti.</p>
<p><sup>4</sup> I dati di cui al capoverso 3 possono essere conservati eccezionalmente più a lungo se una controversia concernente pretese derivanti dal rapporto di lavoro lo giustifica. In un simile caso sono conservati al più tardi fino alla conclusione della procedura e poi distrutti.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Sistema d’informazione per i dossier personali</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Scopo</a>
</h6>
<div class="collapseable"> <p>Il sistema d’informazione per i dossier personali (sistema d’informazione dossier personale elettronico) serve ad amministrare, gestire e archiviare elettronicamente i dati del personale.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Interfacce</a>
</h6>
<div class="collapseable"> <p>I dati del personale possono essere trasferiti automaticamente tramite interfacce dai sistemi d’informazione per la gestione dei dati del personale nel sistema d’informazione dossier personale elettronico.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Diritti d’accesso</a>
</h6>
<div class="collapseable"> <p>Hanno accesso:</p>
<dl>
<dt>a. </dt>
<dd>la sezione Risorse umane: a tutti i dossier personali;</dd>
<dt>b. </dt>
<dd>i collaboratori: al proprio dossier personale;</dd>
<dt>c. </dt>
<dd>i superiori: ai dati dei dossier personali dei loro collaboratori, per quanto sia necessario all’adempimento dei loro compiti.</dd>
</dl>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Sistemi d’informazione per la gestione dei dati del personale</a>
</h1>
<div class="collapseable">
<article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Scopo</a>
</h6>
<div class="collapseable"> <p>I sistemi d’informazione per la gestione dei dati del personale servono ad amministrare e gestire i dati del personale nei seguenti ambiti:</p>
<dl>
<dt>a. </dt>
<dd>reclutamento del personale; </dd>
<dt>b. </dt>
<dd>impiego e fidelizzazione del personale;</dd>
<dt>c. </dt>
<dd>sviluppo del personale e dell’organizzazione;</dd>
<dt>d. </dt>
<dd>pianificazione del personale;</dd>
<dt>e. </dt>
<dd>controllo della gestione del personale;</dd>
<dt>f. </dt>
<dd>amministrazione del personale e degli stipendi;</dd>
<dt>g. </dt>
<dd>risoluzione del rapporto di lavoro.</dd>
</dl>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Contenuto</a>
</h6>
<div class="collapseable"> <p>I sistemi d’informazione per la gestione dei dati del personale possono contenere i dati elencati nell’allegato 3.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Trattamento dei dati</a>
</h6>
<div class="collapseable"> <p>Le sezioni Risorse umane, Finanze e Revisione interna come pure i superiori elaborano i dati ripresi dai sistemi d’informazione per la gestione dei dati del personale, per quanto sia necessario all’adempimento dei loro compiti.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Interfacce</a>
</h6>
<div class="collapseable"> <p>I dati del personale possono essere trasferiti automaticamente tramite interfacce all’interno dei sistemi d’informazione per la gestione dei dati del personale nonché nel sistema d’informazione dossier personale elettronico.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Diritti d’accesso</a>
</h6>
<div class="collapseable"> <p><sup>1</sup> Hanno accesso:</p>
<dl>
<dt>a. </dt>
<dd>la sezione Risorse umane: a tutti i dati;</dd>
<dt>b. </dt>
<dd>la sezione Finanze: ai dati nell’ambito del controllo della gestione del personale e della pianificazione del personale;</dd>
<dt>c. </dt>
<dd>i collaboratori: ai propri dati riferiti agli orari di presenza, allo stipendio e alle spese, nonché ai propri dati concernenti le valutazioni delle prestazioni e lo sviluppo del personale;</dd>
<dt>d. </dt>
<dd>i superiori: ai dati riferiti agli orari di presenza, allo stipendio e alle spese dei propri collaboratori e ai loro dati concernenti le valutazioni delle prestazioni e lo sviluppo del personale. </dd>
</dl>
<p><sup>2</sup> La sezione Risorse umane accorda nel singolo caso alla sezione Revisione interna un diritto d’accesso, limitato nel tempo, ai dati necessari per l’adempimento dei suoi compiti. </p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Comunicazione dei dati</a>
</h6>
<div class="collapseable"> <p>I dati del personale possono essere trasmessi automaticamente tramite interfacce all’interno dei sistemi d’informazione per la gestione dei dati del personale al fine di adempiere gli obblighi legali, in particolare:</p>
<dl>
<dt>a. </dt>
<dd>all’Ufficio centrale di compensazione della Confederazione per la verifica, la determinazione e il conteggio dei diritti in materia di assicurazioni sociali derivanti dall’assicurazione per la vecchiaia e per i superstiti, dall’assicurazione per l’invalidità e dall’indennità di perdita di guadagno;</dd>
<dt>b. </dt>
<dd>alla Cassa pensioni della Confederazione per la comunicazione, l’amministrazione e il conteggio dei contributi previdenziali;</dd>
<dt>c. </dt>
<dd>all’Istituto nazionale svizzero di assicurazione contro gli infortuni per la comunicazione, l’amministrazione e il conteggio dei diritti derivanti da infortuni;</dd>
<dt>d. </dt>
<dd>alle competenti autorità fiscali per l’adempimento degli obblighi di notifica a fini fiscali cui sono tenuti i datori di lavoro;</dd>
<dt>e. </dt>
<dd>all’Ufficio federale di statistica per l’adempimento degli obblighi di fornire informazioni statistiche cui sono tenuti i datori di lavoro.</dd>
</dl>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Conservazione e distruzione</a>
</h6>
<div class="collapseable"> <p>I dati sono conservati nei sistemi d’informazione per la gestione dei dati del personale per un periodo di dieci anni dopo la cessazione del rapporto di lavoro e poi distrutti.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Entrata in vigore</a>
</h1>
<div class="collapseable"><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a>
</h6>
<div class="collapseable"><p>La presente ordinanza entra in vigore il 1° ottobre 2021.</p></div></article></div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p>(art. 7)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Dati del dossier di candidatura</a>
</h2>
<div class="collapseable">
<p>Intestazione</p>
<p>Titolo</p>
<p>Nome</p>
<p>Cognome</p>
<p>Data di nascita</p>
<p>Cittadinanza</p>
<p>Via</p>
<p>NPA</p>
<p>Luogo</p>
<p>Paese</p>
<p>Indirizzo e-mail</p>
<p>Telefono</p>
<p>Lingua per la corrispondenza</p>
<p>Fotografia</p>
<p>Lettera di candidatura</p>
<p>Curriculum vitae</p>
<p>Attestati</p>
<p>Diplomi</p>
<p>Informazioni sul canale mediante il quale il candidato è venuto a conoscenza del posto vacante</p>
<p>Informazioni sul termine di disdetta presso l’ex datore di lavoro</p>
<p>Informazioni sulle aspettative di retribuzione</p>
<p>Informazioni concernenti procedimenti penali e procedure di esecuzione e di fallimento che potrebbero essere rilevanti ai fini dell’idoneità per il posto messo a concorso </p>
<p>Informazioni concernenti procedimenti o accertamenti della FINMA</p>
<p>Consenso ai test della personalità e dell’integrità</p>
<p>Risultati dei test della personalità e dell’integrità</p>
<p>Altri dati e documenti che il candidato mette a disposizione della FINMA</p>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a>
</h1>
<div class="collapseable">
<p>(art. 13)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Dati del dossier personale</a>
</h2>
<div class="collapseable">
<section id="annex_2/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_1">1 Reclutamento del personale</a>
</h3>
<div class="collapseable"> <dl>
<dt>1.1  </dt>
<dd>Dati del dossier di candidatura di cui all’allegato 1</dd>
<dt>1.2  </dt>
<dd>Contratto di lavoro e documentazione di assunzione</dd>
<dt>1.3  </dt>
<dd>Documenti rilevanti ai fini della sicurezza</dd>
</dl>
</div></section><section id="annex_2/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_2">2 Gestione del personale</a>
</h3>
<div class="collapseable"> <dl>
<dt>2.1  </dt>
<dd>Dati personali e dati relativi alla famiglia e ai congiunti</dd>
<dt>2.2  </dt>
<dd>Copia del documento d’identità </dd>
<dt>2.3  </dt>
<dd>Descrizioni dei posti/delle funzioni</dd>
<dt>2.4  </dt>
<dd>Valutazioni delle prestazioni</dd>
<dt>2.5  </dt>
<dd>Convenzioni sugli obiettivi</dd>
<dt>2.6  </dt>
<dd>Certificati</dd>
<dt>2.7  </dt>
<dd>Orario di lavoro</dd>
<dt>2.8  </dt>
<dd>Impiego del personale</dd>
<dt>2.9  </dt>
<dd>Atti disciplinari</dd>
<dt>2.10 </dt>
<dd>Autorizzazioni</dd>
<dt>2.11 </dt>
<dd>Cariche pubbliche e occupazioni accessorie</dd>
</dl>
</div></section><section id="annex_2/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_3">3 Retribuzione del personale</a>
</h3>
<div class="collapseable"> <dl>
<dt>3.1 </dt>
<dd>Stipendio / assegni</dd>
<dt>3.2  </dt>
<dd>Spese</dd>
<dt>3.3  </dt>
<dd>Premi spontanei</dd>
<dt>3.4  </dt>
<dd>Prestazioni accessorie allo stipendio / agevolazioni</dd>
<dt>3.5  </dt>
<dd>Custodia di bambini complementare alla famiglia</dd>
<dt>3.6  </dt>
<dd>Imposta alla fonte</dd>
<dt>3.7  </dt>
<dd>Coordinate bancarie</dd>
</dl>
</div></section><section id="annex_2/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_4">4 Assicurazioni sociali</a>
</h3>
<div class="collapseable"> <dl>
<dt>4.1  </dt>
<dd>Assicurazione vecchiaia e superstiti / assicurazione per l’invalidità / indennità di perdita di guadagno / assicurazione contro la disoccupazione</dd>
<dt>4.2 </dt>
<dd>Istituto nazionale svizzero di assicurazione contro gli infortuni / assicurazione contro gli infortuni</dd>
<dt>4.3  </dt>
<dd>Assegni familiari</dd>
<dt>4.4  </dt>
<dd>Cassa pensioni della Confederazione PUBLICA</dd>
<dt>4.5  </dt>
<dd>Assicurazione militare</dd>
</dl>
</div></section><section id="annex_2/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_5">5 Salute e case management</a>
</h3>
<div class="collapseable"> <dl>
<dt>5.1  </dt>
<dd>Certificati medici</dd>
<dt>5.2  </dt>
<dd>Svincolo dall’obbligo di serbare il segreto per medici e assicurazioni</dd>
<dt>5.3  </dt>
<dd>Richieste / pareri del servizio medico</dd>
<dt>5.4  </dt>
<dd>Durata delle assenze dovute a malattia e infortunio</dd>
<dt>5.5 </dt>
<dd>Dati sulle misure sociali</dd>
<dt>5.6 </dt>
<dd>Dati sulle misure amministrative, di diritto delle esecuzioni e di diritto penale</dd>
</dl>
</div></section><section id="annex_2/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_6">6 Assicurazioni in generale</a>
</h3>
<div class="collapseable"> <dl>
<dt>6.1  </dt>
<dd>Documentazione su casi di responsabilità civile</dd>
<dt>6.2  </dt>
<dd>Danni agli effetti personali</dd>
</dl>
</div></section><section id="annex_2/lvl_u1/lvl_7"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_7">7 Sviluppo del personale</a>
</h3>
<div class="collapseable"> <dl>
<dt>7.1  </dt>
<dd>Formazione e formazione continua</dd>
<dt>7.2  </dt>
<dd>Misure di sviluppo</dd>
<dt>7.3  </dt>
<dd>Qualifiche</dd>
<dt>7.4  </dt>
<dd>Competenze sociali e professionali</dd>
<dt>7.5  </dt>
<dd>Risultati dei test della personalità e delle valutazioni delle potenzialità</dd>
<dt>7.6  </dt>
<dd>Sviluppo dei quadri</dd>
<dt>7.7  </dt>
<dd>Formazione professionale di base</dd>
</dl>
</div></section><section id="annex_2/lvl_u1/lvl_8"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_8">8 Uscita</a>
</h3>
<div class="collapseable"> <dl>
<dt>8.1  </dt>
<dd>Disdetta da parte del datore di lavoro</dd>
<dt>8.2  </dt>
<dd>Disdetta da parte del collaboratore</dd>
<dt>8.3  </dt>
<dd>Pensionamento</dd>
<dt>8.4  </dt>
<dd>Decesso</dd>
<dt>8.5  </dt>
<dd>Formalità d’uscita</dd>
</dl>
</div></section><section id="annex_2/lvl_u1/lvl_9"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_9">9 Altri dati necessari per la gestione del rapporto di lavoro</a>
</h3>
<div class="collapseable"> </div></section>
</div></section>
</div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable">
<p>(art. 20)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Dati nei sistemi d’informazione per la gestione dei dati del personale</a>
</h2>
<div class="collapseable">
<section id="annex_3/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_1">1 Reclutamento del personale </a>
</h3>
<div class="collapseable"> <p>Dati che motivano il rapporto di lavoro</p>
</div></section><section id="annex_3/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_2">2 Impiego e fidelizzazione del personale </a>
</h3>
<div class="collapseable"> <p>Dati per l’esecuzione del rapporto di lavoro </p>
<p>Indicazioni sulle prestazioni e sulle competenze </p>
<p>Valutazioni e rapporti concernenti il rapporto di lavoro</p>
<p>Atti procedurali e decisioni di autorità attinenti al lavoro</p>
<p>Dati sullo stato di salute con riferimento alla capacità al lavoro</p>
<p>Dati sulla gestione delle assenze e sul case management, incluse le annotazioni e i verbali</p>
</div></section><section id="annex_3/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_3">3 Sviluppo del personale e dell’organizzazione</a>
</h3>
<div class="collapseable"> <p>Indicazioni sul potenziale, sulle qualifiche e sulla pianificazione dello sviluppo </p>
<p>Misure di sviluppo, comprese formazioni e formazioni continue</p>
</div></section><section id="annex_3/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_4">4 Pianificazione del personale, gestione del personale, amministrazione del personale e degli stipendi</a>
</h3>
<div class="collapseable"> <p>Indicazioni sulla pianificazione e l’attribuzione organizzativa </p>
<p>Indicazioni sulla persona, la sua famiglia e i suoi congiunti</p>
<p>Indicazioni sullo stipendio, sulle imposte e sulla previdenza professionale</p>
<p>Dati sulla gestione del tempo, inclusi il tempo di lavoro e le assenze</p>
<p>Dati necessari per l’applicazione del diritto delle assicurazioni sociali</p>
</div></section><section id="annex_3/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_5">5 Risoluzione del rapporto di lavoro</a>
</h3>
<div class="collapseable"> <p>Dati sulla cessazione del rapporto di lavoro</p>
</div></section><section id="annex_3/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_6">6 Altri dati necessari per la gestione del rapporto di lavoro</a>
</h3>
<div class="collapseable"> </div></section>
</div></section>
</div></section>
</div>
</div></body>
</html>
