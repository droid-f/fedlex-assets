<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.420.514.1 --><p class="srnummer ">0.420.514.1 </p>
<p class="ref "><sup><inl> </inl></sup>RU <b>2021</b> <sup><inl>1</inl></sup>07</p>
<p class="absatz09pt "><i>Traduzione</i></p>
<h1 class="erlasstitel botschafttitel ">Accordo<br>tra il Consiglio federale svizzero <br>e il Governo del Principato del Liechtenstein sulla promozione dell’innovazione fondata sulla scienza</h1>
<p class="erlasssubtitel ">Concluso il 26 gennaio 2021</p>
<p class="erlasssubtitel ">Entrato in vigore il 1° marzo 2021</p>
<p class="erlassdatum "> (Stato 1° marzo 2021)</p>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo del Principato del Liechtenstein,</p>
<p class="absatz ">nell’intento,</p>
<p class="absatz ">di consolidare le relazioni amichevoli tra i due Stati limitrofi nel settore della promozione dell’innovazione fondata sulla scienza; e</p>
<p class="absatz ">di rafforzare i rapporti, già stretti, tra i centri di ricerca e i partner attuatori nel settore dell’innovazione svizzeri e del Liechtenstein,</p>
<p class="man-template-verb ">hanno convenuto quanto segue:</p>
</div></div>
<main id="maintext"><section id="lvl_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_1">1 Scopo dell’Accordo</a>
</h1>
<div class="collapseable"><p class="absatz ">Il presente Accordo disciplina la collaborazione tra la Confederazione Svizzera e il Principato del Liechtenstein nel settore della promozione dell’innovazione, allo scopo di favorire, nell’interesse dell’economia e della società dei due Stati limitrofi, l’innovazione fondata sulla scienza. I partner attuatori svizzeri e del Liechtenstein devono poter cooperare, indipendentemente dalla loro provenienza, con i centri di ricerca di entrambi i Paesi che sono maggiormente qualificati per la realizzazione dei rispettivi progetti. Inoltre, i giovani imprenditori in Svizzera e nel Liechtenstein devono poter beneficiare di prestazioni di accompagnamento operativo (di seguito «coaching»).</p></div></section><section id="lvl_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_2">2 Competenze</a>
</h1>
<div class="collapseable">
<p class="absatz ">Gli organi incaricati dell’attuazione del presente Accordo sono:</p>
<dl>
<dt>– </dt>
<dd>in Svizzera, l’Agenzia svizzera per la promozione dell’innovazione Innosuisse (di seguito «Innosuisse»); </dd>
<dt>– </dt>
<dd>nel Principato del Liechtenstein, l’Ufficio dell’economia pubblica (<i>Amt für Volkswirtschaft</i>, di seguito «AVW»).</dd>
</dl>
<p class="absatz ">I due organi comunicano direttamente tra loro. A tal fine designano un interlocutore e si informano reciprocamente se tale persona dovesse cambiare.</p>
</div></section><section id="lvl_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_3">3 Prestazioni di Innosuisse</a>
</h1>
<div class="collapseable">
<section id="lvl_3/lvl_3_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_1">3.1 Valutazione delle domande di sussidio per progetti d’innovazione</a>
</h2>
<div class="collapseable">
<p class="absatz ">Innosuisse valuta le domande di sussidio per progetti d’innovazione presentate tramite la sua piattaforma elettronica dai seguenti partner: </p>
<dl>
<dt>a. </dt>
<dd>centri di ricerca del Liechtenstein e partner attuatori del Liechtenstein;</dd>
<dt>b. </dt>
<dd>centri di ricerca del Liechtenstein e partner attuatori svizzeri; e</dd>
<dt>c. </dt>
<dd>centri di ricerca svizzeri e partner attuatori del Liechtenstein.</dd>
</dl>
<p class="absatz ">Innosuisse valuta le domande sulla base del diritto svizzero.</p>
<p class="absatz man-text-align-left ">Nel caso di partenariati di progetto secondo le lettere a e b, Innosuisse trasmette il risultato della valutazione all’AVW. L’AVW avvia la procedura relativa al finanziamento sotto la sua responsabilità sulla base del diritto del Liechtenstein.</p>
<p class="absatz ">Nei casi di cui alla lettera c, Innosuisse può assumere il finanziamento dei progetti se una parte importante dei vantaggi economici è a favore della Svizzera. Negli altri casi trasmette il risultato della valutazione all’AVW, che successivamente avvia la procedura relativa al finanziamento sulla base del diritto del Liechtenstein.</p>
</div></section><section id="lvl_3/lvl_3_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_2">3.2 Assistenza scientifica a progetti d’innovazione</a>
</h2>
<div class="collapseable"><p class="absatz ">Innosuisse garantisce sulla base del diritto svizzero l’assistenza scientifica ai progetti di cui al numero 3.1 lettere a–c promossi dall’AVW e ne rende conto all’AVW.</p></div></section><section id="lvl_3/lvl_3_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_3">3.3 Valutazione delle domande di prestazioni <br>di coaching</a>
</h2>
<div class="collapseable">
<p class="absatz ">Innosuisse valuta le domande di prestazioni di coaching presentate tramite la sua piattaforma elettronica da giovani imprenditori del Liechtenstein.</p>
<p class="absatz ">Innosuisse valuta tali domande sulla base del diritto svizzero.</p>
<p class="absatz ">Innosuisse trasmette il risultato delle sue valutazioni all’AVW. L’AVW decide in merito alla concessione di prestazioni di coaching sulla base del diritto del Liechtenstein.</p>
</div></section><section id="lvl_3/lvl_3_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_3/lvl_3_4">3.4 Ricorso a prestazioni di coaching e di assistenza scientifica</a>
</h2>
<div class="collapseable">
<p class="absatz ">Ai giovani imprenditori del Liechtenstein che hanno ottenuto dall’AVW un accredito per il ricorso a prestazioni di coaching, Innosuisse mette a disposizione la propria lista di consulenti qualificati per l’accompagnamento operativo (di seguito «coach») su una piattaforma elettronica e provvede, per l’AVW, a coprire le spese dei coach nei limiti dell’accredito concesso. Nel farlo si basa sul diritto svizzero.</p>
<p class="absatz ">Innosuisse garantisce sulla base del diritto svizzero l’assistenza scientifica ai coaching autorizzati e ne rende conto all’AVW.</p>
</div></section>
</div></section><section id="lvl_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_4">4 Prestazioni dell’AVW</a>
</h1>
<div class="collapseable">
<p class="absatz ">L’AVW informa i giovani imprenditori del Liechtenstein che le domande di sussidi per progetti d’innovazione e per prestazioni di coaching devono essere presentate tramite la piattaforma elettronica di Innosuisse.</p>
<p class="absatz ">L’AVW conclude secondo il diritto del Liechtenstein i contratti di finanziamento con i rispettivi richiedenti ed emana nei loro confronti le dovute decisioni. L’AVW informa Innosuisse su tutte le decisioni riguardanti le domande di prestazioni di coaching.</p>
<p class="absatz ">Dopo la fatturazione da parte di Innosuisse, l’AVW rimborsa a Innosuisse le spese di valutazione e di assistenza alla fine dell’anno civile in cui è avvenuta la valutazione con i seguenti importi forfettari per tipologia d’intervento: </p>
<dl>
<dt>a. </dt>
<dd>4000 franchi per la valutazione di una domanda di sussidio per un progetto d’innovazione di cui al numero 3.1;</dd>
<dt>b. </dt>
<dd>1250 franchi per l’assistenza scientifica a un progetto d’innovazione di cui al numero 3.2;</dd>
<dt>c. </dt>
<dd>500 franchi per la valutazione di una domanda di prestazioni di coaching di cui al numero 3.3 se tali prestazioni sono incentrate unicamente sull’esame e lo sviluppo di un progetto commerciale sotto il profilo dell’attuabilità e della possibilità di affermazione sul mercato;</dd>
<dt>d. </dt>
<dd>2300 franchi per la valutazione di una domanda di prestazioni di coaching di cui al numero 3.3 che non rientra nella tipologia di cui alla lettera c;</dd>
<dt>e. </dt>
<dd>800 franchi per l’assistenza scientifica a un coaching autorizzato di cui al numero 3.4.</dd>
</dl>
<p class="absatz ">Per le domande di sussidio di cui al numero 3.1 lettera c, le prestazioni sono fatturate soltanto se l’AVW assume il finanziamento del progetto.</p>
<p class="absatz ">L’AVW rimborsa a Innosuisse le indennità che quest’ultima ha versato in un anno civile secondo il numero 3.4 a copertura delle spese sostenute dai coach nell’accompagnare i giovani imprenditori del Liechtenstein beneficiari di un accredito dell’AVW. A tal fine Innosuisse presenta una fattura all’AVW entro il 10 gennaio dell’anno successivo.</p>
</div></section><section id="lvl_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_5">5 Protezione dei dati</a>
</h1>
<div class="collapseable"><p class="absatz ">La collaborazione nel quadro del presente Accordo è soggetta alle pertinenti disposizioni nazionali in materia di protezione dei dati.</p></div></section><section id="lvl_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_6">6 Entrata in vigore, durata e disdetta</a>
</h1>
<div class="collapseable">
<p class="absatz ">Il presente Accordo entra in vigore il 1° marzo 2021.</p>
<p class="absatz ">Il presente Accordo è concluso per un periodo di quattro anni. Le Parti verificano l’Accordo dopo due anni dall’entrata in vigore.</p>
<p class="absatz ">Il presente Accordo può essere disdetto da entrambe le Parti contraenti per la fine dell’anno, rispettando un preavviso di un anno.</p>
</div></section><section id="lvl_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_7">7 Composizione delle controversie</a>
</h1>
<div class="collapseable">
<p class="absatz ">Le questioni inerenti all’interpretazione e all’applicazione dell’Accordo sono composte in via amichevole mediante negoziati. </p>
<p class="absatz ">Fatto a Berna il 26 gennaio 2021, in doppio esemplare originale in lingua tedesca.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero:</p>
<p class="unterschriftenfi ">Martina Hirayama</p>
</td>
<td>
<p class="unterschriftenfi1 ">Per il <br>Governo del Principato del Liechtenstein:</p>
<p class="unterschriftenfi ">Doris Frick</p>
</td>
</tr></table></div>
</div></section></main>
</div></body>
</html>
