<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-518-20210824-it-docx</title>
</head>
<body><div id="lawcontent">
<div id="preface">
<!--0.362.381.004 --><p class="srnummer">0.362.381.004 </p>
<p><inl>RU </inl><b>2021</b> 518 </p>
<h1 class="erlasstitel">Scambio di note del 24 agosto 2021</h1>
<p>tra la Svizzera e l’Unione europea concernente il recepimento del regolamento di esecuzione (UE) 2021/1224 relativo alle norme dettagliate concernenti le condizioni per il funzionamento del servizio web e alle norme per la protezione dei dati e la sicurezza applicabili al servizio web, nonché alle misure per lo sviluppo e la realizzazione tecnica del servizio web di cui al regolamento (UE) 2017/2226, <br>e che abroga la decisione di esecuzione C(2019)1230</p>
<h2 class="erlasskurztitel">(Sviluppo dell’acquis di Schengen)</h2>
<?del-struct abstand18pt><p>Entrato in vigore il 24 agosto 2021</p>
<p> (Stato 24  agosto 2021)</p>
</div>
<div id="preamble">
<p>Traduzione</p>
<p></p>
<div class="table"><table border="1"><tr>
<td><p>Missione della Svizzera <br>presso l’Unione europea</p></td>
<td>
<p>Bruxelles, 24 agosto 2021</p>
<p></p>
<p>Commissione europea</p>
<p>Segretariato generale, SG.B.2</p>
<p>Bruxelles</p>
</td>
</tr></table></div>
<p>La Missione della Svizzera presso l’Unione europea porge i complimenti al Segretariato generale della Commissione europea e ha l’onore di accusare ricezione della notifica della Commissione del 28 luglio 2021, emessa in virtù dell’articolo 7 paragrafo 2 lettera a primo periodo dell’Accordo tra la Confederazione svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d960e52">1</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<dl>
<dt></dt>
<dd>«Regolamento di esecuzione (UE) 2021/1224 della Commissione [del 27 luglio 2021] relativo alle norme dettagliate concernenti le condizioni per il funzionamento del servizio web e alle norme per la protezione dei dati e la sicurezza applicabili al servizio web, nonché alle misure per lo sviluppo e la realizzazione tecnica del servizio web di cui al regolamento (UE) 2017/2226 del Parlamento europeo e del Consiglio, e che abroga la decisione di esecuzione C(2019)1230 della Commissione»<sup><a href="#fn-d960e66">2</a></sup>.</dd>
</dl>
<p>Detto regolamento di esecuzione è stato notificato alla Svizzera con il nume­ro C(2021)4901 definitivo.</p>
<p>Conformemente all’articolo 7 paragrafo 2 lettera a secondo periodo dell’Accordo di associazione, la Missione della Svizzera presso l’Unione europea informa il Segretariato generale della Commissione europea che la Svizzera accetta il contenuto dell’atto annesso alla notifica della Commissione. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 3 dell’Accordo di associazione, la notifica della Commissione europea del 28 luglio 2021 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p>Il presente accordo entra in vigore alla data della presente nota di risposta. Si applica simultaneamente con e allo stesso modo dello scambio di note del 14 febbraio 2018<sup><a href="#fn-d960e79">3</a></sup> tra la Svizzera e l’Unione europea concernente il recepimento del regolamento (UE) 2017/2226 che istituisce un sistema di ingressi/uscite (EES) e che modifica la Convenzione di applicazione dell’Accordo di Schengen e i regolamenti (CE) n. 767/2008 e (UE) n. 1077/2011. Il presente accordo può essere denunciato alle condizioni contenute negli articoli 7 e 17 dell’Accordo di associazione.</p>
<p>Con l’entrata in vigore del presente accordo, lo scambio di note del 27 marzo 2019<sup><a href="#fn-d960e90">4</a></sup> tra la Svizzera e l’Unione europea concernente il recepimento della decisione di esecuzione C(2019) 1230 che stabilisce le specifiche e le condizioni per il servizio web del sistema di ingressi/uscite (EES), comprese le disposizioni specifiche per la protezione dei dati qualora siano forniti dai o ai vettori, si estingue.</p>
<p>Una copia della presente nota è trasmessa al Segretariato generale del Consiglio dell’Unione europea, Direzione generale, Giustizia e affari interni, Bruxelles.</p>
<p>La Missione della Svizzera presso l’Unione europea coglie l’occasione per rinnovare al Segretariato generale della Commissione europea le assicurazioni della più alta considerazione.</p>
<div class="footnotes">
<p id="fn-d960e52"><sup>1</sup> <a href="https://fedlex.data.admin.ch/eli/cc/2008/113/20191105">RS <b>0.362.31</b></a></p>
<p id="fn-d960e66"><sup>2</sup> Regolamento di esecuzione (UE) 2021/1224 della Commissione, del 27 luglio 2021, relativo alle norme dettagliate concernenti le condizioni per il funzionamento del servizio web e alle norme per la protezione dei dati e la sicurezza applicabili al servizio web, nonché alle misure per lo sviluppo e la realizzazione tecnica del servizio web di cui  al regolamento (UE) 2017/2226 del Parlamento europeo e del Consiglio, e che abroga  la decisione di esecuzione C(2019)1230 della Commissione, versione della GU L 269  del 28.7.2021, pag. 46.</p>
<p id="fn-d960e79"><sup>3</sup> <a href="https://fedlex.data.admin.ch/eli/cc/2020/266/20191107">RS <b>0.362.380.088</b></a></p>
<p id="fn-d960e90"><sup>4</sup>  Non pubblicato nella RU.</p>
</div>
</div>
</div></body>
</html>
