<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--824.02 --><p class="srnummer ">824.02 </p>
<h1 class="erlasstitel botschafttitel ">Ordinanza<br>sui test pilota nell’ambito del servizio civile</h1>
<h2 class="erlasskurztitel ">(OTPSC)</h2>
<p class="erlassdatum ">del 27 ottobre 2021 (Stato 1° dicembre 2021)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 79 capoverso 1 della legge del 6 ottobre 1995<sup><a href="#fn-d7e21" id="fnbck-d7e21">1</a></sup><sup><inl> </inl></sup><br>sul servizio civile (LSC),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1996/1445_1445_1445" target="_blank">RS <b>824.0</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina l’esecuzione di test pilota nel quadro del servizio civile al fine di determinare se nell’ambito di attività dei servizi sociali di cui all’articolo 4 capoverso 1 lettera b LSC esistono altre forme d’impiego idonee al servizio civile.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Portata e scopo dei test pilota </a>
</h6>
<div class="collapseable">
<p class="absatz "><sup>1</sup> L’Ufficio federale del servizio civile (CIVI) svolge i test pilota con un massimo di 80 istituti d’impiego e di 160 persone che devono prestare servizio civile.</p>
<p class="absatz "><sup>2</sup> I test pilota hanno segnatamente lo scopo di determinare:</p>
<dl>
<dt>a. </dt>
<dd>gli enti adeguati quali istituti d’impiego del servizio civile;</dd>
<dt>b. </dt>
<dd>i possibili modelli d’impiego;</dd>
<dt>c. </dt>
<dd>lo statuto delle persone che devono prestare servizio civile e le prestazioni di servizio civile da parte delle stesse.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni</a>
</h6>
<div class="collapseable">
<p class="absatz ">Nella presente ordinanza si intende per:</p>
<dl>
<dt>a. </dt>
<dd>
<i>prestazione</i> <i>stazionaria:</i> attività che la persona che presta servizio civile svolge presso l’istituto d’impiego, per quest’ultimo o a sostegno di persone che assistono un familiare.</dd>
<dt>b. </dt>
<dd>
<i>prestazione</i> <i>a domicilio:</i> attività che la persona che presta servizio civile svolge al di fuori dell’istituto d’impiego, su incarico di quest’ultimo o a sostegno di persone che assistono un familiare.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Riconoscimento quale istituto d’impiego e criterio della particolare importanza per la rinuncia alla riscossione del tributo</a>
</h6>
<div class="collapseable">
<p class="absatz "><sup>1</sup> Per la durata dei test pilota, il CIVI può riconoscere quale istituto d’impiego un ente con fine di lucro a condizione che le prestazioni che fornisce siano d’interesse pubblico.</p>
<p class="absatz "><sup>2</sup> La partecipazione dell’istituto d’impiego è considerata di particolare importanza secondo l’articolo 46 capoverso 3 LSC in particolare quando l’istituto d’impiego impiega la persona che presta servizio civile per almeno il 30 per cento per prestazioni a domicilio.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Superamento del numero massimo di persone</a>
</h6>
<div class="collapseable">
<p class="absatz ">Il numero massimo di persone che prestano servizio civile in un istituto d’impiego conformemente all’appendice 1 numero 1 dell’ordinanza dell’11 settembre 1996<sup><a href="#fn-d7e109" id="fnbck-d7e109">2</a></sup> sul servizio civile (OSCi) può essere superato se l’istituto d’impiego dimostra di fornire alle persone che prestano servizio civile un’assistenza e un’occupazione sufficienti e se tale superamento non ha alcuna incidenza sul mercato del lavoro.</p>
<div class="footnotes"><p id="fn-d7e109"><sup><a href="#fnbck-d7e109">2</a></sup><sup></sup> <a href="https://fedlex.data.admin.ch/eli/cc/1996/2685_2685_2685" target="_blank">RS <b>824.01</b></a></p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Base volontaria</a>
</h6>
<div class="collapseable"><p class="absatz ">Le prestazioni di servizio civile nell’ambito dei test pilota avvengono su base volontaria.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Grado di occupazione e periodo d’impiego di lunga durata</a>
</h6>
<div class="collapseable">
<p class="absatz "><sup>1</sup> In deroga all’articolo 35 capoverso 4 OSCi<sup><a href="#fn-d7e135" id="fnbck-d7e135">3</a></sup> la persona che deve prestare servizio civile può svolgere le prestazioni di servizio civile come segue:</p>
<dl>
<dt>a. </dt>
<dd>a tempo pieno o a tempo parziale al 50, 60, 70, 80 o 90 per cento;</dd>
<dt>b. </dt>
<dd>su base oraria, d’intesa con l’istituto d’impiego.</dd>
</dl>
<p class="absatz "><sup>2</sup> Le prestazioni di servizio civile di cui al capoverso 1 lettera a possono essere fornite nel quadro di prestazioni stazionarie e a domicilio oppure esclusivamente nel quadro di prestazioni a domicilio. Le prestazioni di servizio civile di cui al capoverso 1 lettera b possono essere fornite esclusivamente nel quadro di prestazioni a domicilio.</p>
<p class="absatz "><sup>3</sup> In deroga all’articolo 37 capoverso 4 OSCi, il periodo d’impiego di lunga durata non deve obbligatoriamente essere svolto in un unico istituto d’impiego. </p>
<div class="footnotes"><p id="fn-d7e135"><sup><a href="#fnbck-d7e135">3</a></sup><sup></sup> <a href="https://fedlex.data.admin.ch/eli/cc/1996/2685_2685_2685" target="_blank">RS <b>824.01</b></a></p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Prestazioni di servizio civile a tempo parziale</a>
</h6>
<div class="collapseable">
<p class="absatz "><sup>1</sup> Se la persona che presta servizio civile svolge le prestazioni di servizio civile a tempo parziale, alla fine di ogni mese il suo grado di occupazione è convertito in giorni interi; tali giorni sono computati come giorni di servizio prestati. Le frazioni di giorni di servizio rimanenti sono riportate al mese successivo; se alla fine dell’impiego il saldo è di almeno cinque ore è computato un giorno di servizio.</p>
<p class="absatz "><sup>2</sup> I giorni di vacanza secondo l’articolo 72 OSCi<sup><a href="#fn-d7e169" id="fnbck-d7e169">4</a></sup> e il numero di giorni computabili d’assenza per malattia o infortunio secondo l’articolo 54 OSCi sono adeguati in base al grado di occupazione.</p>
<p class="absatz "><sup>3</sup> La persona che presta servizio civile a tempo parziale sottostà all’assicurazione militare secondo l’articolo 40 LSC soltanto per la durata delle rispettive prestazioni. </p>
<div class="footnotes"><p id="fn-d7e169"><sup><a href="#fnbck-d7e169">4</a></sup><sup></sup> <a href="https://fedlex.data.admin.ch/eli/cc/1996/2685_2685_2685" target="_blank">RS <b>824.01</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Prestazioni di servizio civile su base oraria</a>
</h6>
<div class="collapseable">
<p class="absatz "><sup>1</sup> Se la persona che presta servizio civile svolge le prestazioni di servizio civile su base oraria, alla fine di ogni mese è computato un giorno di servizio ogni otto ore. Le frazioni di giorni di servizio rimanenti sono riportate al mese successivo; se alla fine dell’impiego il saldo è di almeno cinque ore è computato un giorno di servizio.</p>
<p class="absatz "><sup>2</sup> Non sussiste alcun diritto a giorni di vacanza. In caso di malattia o infortunio sono computate le ore concordate tra l’istituto d’impiego e la persona che presta servizio civile prima della malattia o dell’infortunio; quest’ultima deve presentare un certificato medico. </p>
<p class="absatz "><sup>3</sup> La persona che presta servizio civile su base oraria sottostà all’assicurazione militare secondo l’articolo 40 LSC soltanto per la durata delle rispettive prestazioni fornite su base oraria. </p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Picchetto</a>
</h6>
<div class="collapseable">
<p class="absatz "><sup>1</sup> Se la persona che presta servizio civile svolge le prestazioni di servizio civile a tempo pieno o a tempo parziale, a settimana può essere impiegata nel servizio di picchetto al massimo una mezza giornata di servizio computabile.</p>
<p class="absatz "><sup>2</sup> Se la persona che presta servizio civile svolge le prestazioni di servizio civile su base oraria, a settimana può essere impiegata nel servizio di picchetto al massimo a quattro ore di servizio computabili.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Durata minima degli impieghi</a>
</h6>
<div class="collapseable">
<p class="absatz "><sup>1</sup> In deroga all’articolo 37 capoverso 1 OSCi<sup><a href="#fn-d7e217" id="fnbck-d7e217">5</a></sup>, l’obbligo della persona che presta servizio civile di compiere un periodo d’impiego di lunga durata è considerato adempiuto se entro la fine dell’impiego possono essere computati almeno 90 giorni. </p>
<p class="absatz "><sup>2</sup> In deroga all’articolo 39<i>a</i> capoverso 1 OSCi, la durata minima delle prestazioni di servizio civile annuale può essere inferiore a 26 giorni. </p>
<div class="footnotes"><p id="fn-d7e217"><sup><a href="#fnbck-d7e217">5</a></sup><sup></sup> <a href="https://fedlex.data.admin.ch/eli/cc/1996/2685_2685_2685" target="_blank">RS <b>824.01</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Periodi d’impiego a titolo di prova e corsi di formazione</a>
</h6>
<div class="collapseable">
<p class="absatz "><sup>1</sup> I singoli giorni di un periodo d’impiego a titolo di prova secondo l’articolo 33 OSCi<sup><a href="#fn-d7e241" id="fnbck-d7e241">6</a></sup> devono essere prestati entro 14 giorni dall’inizio dell’impiego. Se in determinati giorni il periodo d’impiego a titolo di prova si svolge su base oraria, è computato un giorno di servizio ogni otto ore; se dopo questo calcolo il saldo è di almeno cinque ore è computato un ulteriore giorno di servizio.</p>
<p class="absatz "><sup>2</sup> Il mansionario può prevedere che la persona che presta servizio civile frequenti un corso di cinque giorni secondo l’articolo 80 capoverso 1 lettera a OSCi prima o subito dopo l’inizio dell’impiego e un corso di cinque giorni su uno dei temi di cui all’articolo 80 capoverso 1 lettera b-f OSCi prima o durante le quattro settimane iniziali dell’impiego.</p>
<div class="footnotes"><p id="fn-d7e241"><sup><a href="#fnbck-d7e241">6</a></sup><sup></sup> <a href="https://fedlex.data.admin.ch/eli/cc/1996/2685_2685_2685" target="_blank">RS <b>824.01</b></a></p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Spese</a>
</h6>
<div class="collapseable">
<p class="absatz "><sup>1</sup> L’istituto d’impiego rimborsa alla persona che presta servizio civile le spese effettive e comprovate sostenute per compiere il tragitto quotidiano di andata e ritorno dall’alloggio al luogo di lavoro e gli spostamenti relativi alle prestazioni a domicilio.</p>
<p class="absatz "><sup>2</sup> Se decide che la persona che presta servizio civile deve utilizzare un mezzo privato invece del trasporto pubblico versa un’indennità di 65 centesimi per chilometro.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Valutazione</a>
</h6>
<div class="collapseable">
<p class="absatz "><sup>1</sup> Il CIVI valuta i test pilota all’attenzione del Dipartimento federale dell’economia, della formazione e della ricerca (DEFR).</p>
<p class="absatz "><sup>2</sup> Valuta in particolare:</p>
<dl>
<dt>a. </dt>
<dd>l’efficacia e l’efficienza dei modelli d’impiego;</dd>
<dt>b. </dt>
<dd>le questioni finanziarie e di responsabilità;</dd>
<dt>c. </dt>
<dd>i benefici degli impieghi e la soddisfazione dei famigliari, delle persone che necessitano di assistenza e degli istituti d’impiego;</dd>
<dt>d. </dt>
<dd>le opportunità e i rischi degli impieghi svolti.</dd>
</dl>
<p class="absatz "><sup>3</sup> L’Ufficio federale delle assicurazioni sociali valuta la compatibilità tra i test pilota svolti e l’indennità di perdita di guadagno.</p>
<p class="absatz "><sup>4</sup> Il DEFR informa il Consiglio federale sui risultati dei test pilota e sulle sue intenzioni riguardo alle fasi successive.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Entrata in vigore e durata di validità</a>
</h6>
<div class="collapseable"><p class="absatz ">La presente ordinanza entra in vigore il 1° dicembre 2021 con effetto sino al 31 dicembre 2022.</p></div></article></main>
</div></body>
</html>
