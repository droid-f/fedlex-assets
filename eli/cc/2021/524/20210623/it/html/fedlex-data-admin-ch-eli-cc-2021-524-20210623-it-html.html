<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-524-20210623-it-docx</title>
</head>
<body><div id="lawcontent">
<div id="preface">
<!--0.362.381.001 --><p class="srnummer">0.362.381.001 </p>
<p> RU <b>2021</b> 524 </p>
<h1 class="erlasstitel">Scambio di note del 23 giugno 2021</h1>
<p>tra la Svizzera e l’Unione europea concernente il recepimento <br>del regolamento (UE) 2021/953 su un quadro per il rilascio, la verifica <br>e l’accettazione di certificati interoperabili di vaccinazione, di test <br>e di guarigione in relazione alla COVID-19 (certificato COVID digitale <br>dell’UE) per agevolare la libera circolazione delle persone durante <br>la pandemia di COVID-19</p>
<h2 class="erlasskurztitel">(Sviluppo dell’acquis di Schengen)</h2>
<?del-struct abstand18pt><p>Entrato in vigore il 23 giugno 2021</p>
<p> (Stato 23  giugno 2021)</p>
</div>
<div id="preamble">
<p>Traduzione</p>
<p></p>
<div class="table"><table border="1"><tr>
<td><p>Missione della Svizzera<br>presso l’Unione europea</p></td>
<td>
<p>Bruxelles, 23 giugno 2021</p>
<p></p>
<p>Segretariato generale del Consiglio dell’Unione europea</p>
<p>Direzione generale</p>
<p>Giustizia e affari interni</p>
<p>Bruxelles</p>
</td>
</tr></table></div>
<p>La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 14 giugno 2021, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d814e61">1</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p>«Conformemente all’articolo 7 paragrafo 2 lettera a primo periodo in combinazione con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl>
<dt></dt>
<dd>Regolamento del Parlamento europeo e del Consiglio su un quadro per il rilascio, la verifica e l’accettazione di certificati interoperabili di vaccinazione, di test e di guarigione in relazione alla COVID-19 (certificato COVID digitale dell’UE) [...] [per agevolare la libera circolazione delle persone durante la pandemia di COVID-19]</dd>
<dt></dt>
<dd>Documento del Consiglio: PE-CONS [...] [25]/21</dd>
<dt></dt>
<dd>Data di adozione: 11 giugno 2021<sup><a href="#fn-d814e85">2</a></sup>
</dd>
<dt></dt>
<dd>A norma dell’articolo 1 del [...] [regolamento del Parlamento europeo e del Consiglio su un quadro per il rilascio, la verifica e l’accettazione di certificati interoperabili di vaccinazione, di test e di guarigione in relazione alla COVID-19 (certificato COVID digitale dell’UE) per i cittadini di paesi terzi regolarmente soggiornanti o residenti nel territorio degli Stati membri durante la pandemia di COVID-19] (PE-CONS 26/21), le disposizioni del documento PE-CONS 25/21 si applicano ai cittadini di paesi terzi che non rientrano nell’ambito di applicazione di questo atto, ma che soggiornano regolarmente o risiedono nel territorio degli Stati membri e che sono autorizzati a spostarsi in altri Stati membri ai sensi del diritto dell’Unione».</dd>
</dl>
<p>Conformemente all’articolo 7 paragrafo 2 lettera a secondo periodo dell’Accordo di associazione, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 3 dell’Accordo di associazione, la notifica del Consiglio dell’Unione europea del 14 giugno 2021 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p>Il presente Accordo entrerà in vigore alla data della presente nota di risposta e potrà essere denunciato alle condizioni contenute negli articoli 7 e 17 dell’Accordo di associazione.</p>
<p>Una copia della presente nota è trasmessa alla Commissione europea, Segretariato generale, SG.B.2, Bruxelles.</p>
<p>La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<div class="footnotes">
<p id="fn-d814e61"><sup>1</sup> <a href="https://fedlex.data.admin.ch/eli/cc/2008/113/20191105">RS <b>0.362.31</b></a></p>
<p id="fn-d814e85"><sup>2</sup> Regolamento (UE) 2021/953 del Parlamento europeo e del Consiglio, del  14 giugno 2021, su un quadro per il rilascio, la verifica e l’accettazione di certificati  interoperabili relativi alla vaccinazione, ai test e alla guarigione (certificato COVID  digitale dell’UE) per agevolare la libera circolazione durante la pandemia di COVID-19, versione della GU L 211 del 15.6.2021, pag. 1</p>
</div>
</div>
</div></body>
</html>
