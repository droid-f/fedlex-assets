<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--414.110.21 --><p class="srnummer ">414.110.21 </p>
<h1 class="erlasstitel botschafttitel ">Ordinanza<br>sulla Commissione di ricorso dei PF</h1>
<h2 class="erlasskurztitel ">(OCRPF)</h2>
<p class="erlassdatum ">del 1° ottobre 2021 (Stato 1° giugno 2023)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 37<i>a</i> capoverso 5 della legge del 4 ottobre 1991<sup><a href="#fn-d7e23" id="fnbck-d7e23">1</a></sup> sui PF,</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">La presente ordinanza disciplina l’organizzazione della Commissione di ricorso dei Politecnici federali (PF) e della relativa segreteria nonché la procedura dinanzi alla Commissione.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Commissione</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Composizione e sede</a>
</h6>
<div class="collapseable">
<p class="absatz "><sup>1</sup> La Commissione si compone:</p>
<dl>
<dt>a. </dt>
<dd>del presidente;</dd>
<dt>b. </dt>
<dd>del vicepresidente;</dd>
<dt>c. </dt>
<dd>di altri cinque membri.</dd>
</dl>
<p class="absatz "><sup>2</sup> Il presidente, il vicepresidente e uno degli altri cinque membri non possono far parte del settore dei PF.</p>
<p class="absatz "><sup>3</sup> Il Consiglio federale provvede a una composizione equilibrata della Commissione. Gli articoli 8<i>c</i> e 8<i>c</i><sup>bis</sup> dell’ordinanza del 25 novembre 1998<sup><a href="#fn-d7e76" id="fnbck-d7e76">2</a></sup> sull’organizzazione del Governo e dell’Amministrazione (OLOGA) si applicano per analogia.</p>
<p class="absatz "><sup>4</sup> Il Consiglio dei PF pubblica sul proprio sito internet un elenco dei membri nominati.</p>
<p class="absatz "><sup>5</sup> La Commissione ha sede a Berna.</p>
<div class="footnotes"><p id="fn-d7e76"><sup><a href="#fnbck-d7e76">2</a></sup><sup></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Presidenza</a>
</h6>
<div class="collapseable">
<p class="absatz "><sup>1</sup> Il presidente convoca la Commissione e dirige le sedute.</p>
<p class="absatz "><sup>2</sup> Decide l’applicazione della procedura per circolazione degli atti.</p>
<p class="absatz "><sup>3</sup> Il vicepresidente rappresenta il presidente e lo assiste.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Eleggibilità</a>
</h6>
<div class="collapseable">
<p class="absatz "><sup>1</sup> Può essere nominato membro della Commissione chiunque non abbia più di 65 anni.</p>
<p class="absatz "><sup>2 </sup>Il presidente, il vicepresidente e almeno un altro membro della Commissione devono avere conoscenze approfondite di diritto. </p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Incompatibilità</a>
</h6>
<div class="collapseable">
<p class="absatz "><sup>1</sup> I membri della Commissione non possono far parte dei seguenti organi, né dei loro stati maggiori:</p>
<dl>
<dt>a. </dt>
<dd>Consiglio dei PF;</dd>
<dt>b. </dt>
<dd>direzione di un PF;</dd>
<dt>c. </dt>
<dd>direzione di un istituto di ricerca del settore dei PF;</dd>
<dt>d. </dt>
<dd>segreteria della Commissione.</dd>
</dl>
<p class="absatz "><sup>2</sup> Non possono svolgere attività suscettibili di pregiudicare l’adempimento della loro carica, l’indipendenza o la reputazione della Commissione.</p>
<p class="absatz "><sup>3</sup> Si applicano inoltre per analogia i motivi di incompatibilità di cui all’articolo 8 della legge del 17 giugno 2005<sup><a href="#fn-d7e146" id="fnbck-d7e146">3</a></sup> sul Tribunale amministrativo federale. </p>
<div class="footnotes"><p id="fn-d7e146"><sup><a href="#fnbck-d7e146">3</a></sup><sup></sup> <a href="https://fedlex.data.admin.ch/eli/cc/2006/352" target="_blank">RS <b>173.32</b></a></p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Durata del mandato e rielezione</a>
</h6>
<div class="collapseable">
<p class="absatz "><sup>1</sup> Il mandato dura quattro anni e corrisponde a una legislatura del Consiglio nazionale. Inizia il 1° gennaio e termina il 31 dicembre.</p>
<p class="absatz "><sup>2</sup> I membri della Commissione possono essere rieletti una sola volta. È fatto salvo il limite d’età di cui all’articolo 4 capoverso 1.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Indennità e rimborso delle spese</a>
</h6>
<div class="collapseable">
<p class="absatz "><sup>1</sup> Le indennità e il rimborso delle spese sono a carico del bilancio del Consiglio dei PF. </p>
<p class="absatz "><sup>2</sup> Il presidente percepisce un’indennità forfettaria di 18 000 franchi all’anno, il vicepresidente un’indennità forfettaria di 6000 franchi all’anno. </p>
<p class="absatz "><sup>3</sup> Le indennità di cui al capoverso 2 coprono tutti gli oneri, escluse le spese soggette a rimborso.</p>
<p class="absatz "><sup>4</sup> Gli altri membri percepiscono una diaria di 500 franchi a seduta più 250 franchi per lo studio preparatorio degli atti. Se invece di una seduta si tiene una procedura per circolazione degli atti, l’indennità forfettaria ammonta a 500 franchi. I membri della Commissione impiegati nel settore dei PF non ricevono alcuna diaria.</p>
<p class="absatz "><sup>5</sup> Le indennità forfettarie e le diarie sono soggette alle detrazioni per i contributi sociali. </p>
<p class="absatz "><sup>6</sup> Gli importi non sono soggetti all’adeguamento al rincaro.</p>
<p class="absatz "><sup>7</sup> Il rimborso delle spese è disciplinato dalle disposizioni pertinenti del settore dei PF.</p>
<p class="absatz "><sup>8</sup> Le indennità e il rimborso delle spese sono versati nel mese di dicembre.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Segreto d’ufficio</a>
</h6>
<div class="collapseable">
<p class="absatz "><sup>1</sup> I membri della Commissione e i collaboratori della segreteria sono tenuti al segreto d’ufficio.</p>
<p class="absatz "><sup>2</sup> La Commissione è autorizzata all’esonero dal segreto d’ufficio in qualità di autorità superiore ai sensi dell’articolo 320 numero 2 del Codice penale<sup><a href="#fn-d7e209" id="fnbck-d7e209">4</a></sup>.</p>
<div class="footnotes"><p id="fn-d7e209"><sup><a href="#fnbck-d7e209">4</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Informazione e rapporti</a>
</h6>
<div class="collapseable">
<p class="absatz "><sup>1</sup> La Commissione rende pubblicamente accessibili le proprie decisioni.</p>
<p class="absatz "><sup>2</sup> I nomi delle persone che sono comparse come parti in causa e che hanno patrocinato esclusivamente interessi privati, nonché i dati che consentono di identificare queste persone possono essere divulgati soltanto con il loro consenso.</p>
<p class="absatz "><sup>3</sup> Il presidente presenta annualmente al capo del Dipartimento federale dell’economia, della formazione e della ricerca (DEFR) e al presidente del Consiglio dei PF un rapporto sulle attività svolte dalla Commissione.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Compiti dello Stato maggiore del Consiglio dei PF</a>
</h6>
<div class="collapseable">
<p class="absatz "><sup>1</sup> Lo Stato maggiore del Consiglio dei PF gestisce la contabilità della Commissione.</p>
<p class="absatz "><sup>2</sup> Fornisce assistenza alla segreteria in materia di logistica e diritto del personale.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Segreteria</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Composizione e organizzazione</a>
</h6>
<div class="collapseable">
<p class="absatz "><sup>1</sup> La segreteria si compone di un direttore, nonché di alcuni segretari giuridici e collaboratori amministrativi.</p>
<p class="absatz "><sup>2</sup> L’amministrazione della segreteria è affidata a un segretario giuridico. Quest’ultimo nomina un supplente.</p>
<p class="absatz "><sup>3</sup> Il presidente del Consiglio dei PF decide d’intesa con il presidente della Commissione in merito all’avvio, alla modifica e alla cessazione dei rapporti di lavoro dei collaboratori della segreteria.</p>
<p class="absatz "><sup>4</sup> È responsabile di tutte le altre decisioni del datore di lavoro concernenti il direttore. Può affidare tale compito al servizio del personale dello Stato maggiore del Consiglio dei PF.</p>
<p class="absatz "><sup>5</sup> Il direttore è responsabile di tutte le altre decisioni del datore di lavoro concernenti i collaboratori della segreteria.</p>
<p class="absatz "><sup>6</sup> I rapporti di lavoro dei collaboratori della segreteria sono disciplinati dalla legge del 24 marzo 2000<sup><a href="#fn-d7e274" id="fnbck-d7e274">5</a></sup> sul personale federale e dall’ordinanza del 15 marzo 2001<sup><a href="#fn-d7e283" id="fnbck-d7e283">6</a></sup> sul personale del settore dei PF.</p>
<p class="absatz "><sup>7</sup> Per far fronte a temporanei sovraccarichi di lavoro è possibile, in casi eccezionali, ricorrere a personale giuridico ausiliario sulla base di un mandato. Questi giuristi non possono esprimere un voto consultivo né possono firmare le decisioni.</p>
<div class="footnotes">
<p id="fn-d7e274"><sup><a href="#fnbck-d7e274">5</a></sup><sup></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p>
<p id="fn-d7e283"><sup><a href="#fnbck-d7e283">6</a></sup><sup></sup> <a href="https://fedlex.data.admin.ch/eli/cc/2001/279" target="_blank">RS <b>172.220.113</b></a></p>
</div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Compiti</a>
</h6>
<div class="collapseable">
<p class="absatz "><sup>1</sup> La segreteria svolge compiti tecnici e amministrativi inerenti all’attività della Commissione, in particolare:</p>
<dl>
<dt>a. </dt>
<dd>assistenza al presidente e agli altri membri nell’ambito delle questioni che interessano la Commissione;</dd>
<dt>b. </dt>
<dd>partecipazione all’attività istruttoria;</dd>
<dt>c. </dt>
<dd>redazione di decisioni e rapporti, esecuzione delle procedure di consultazione e gestione della corrispondenza;</dd>
<dt>d. </dt>
<dd>controllo delle pratiche e rilevazioni statistiche.</dd>
</dl>
<p class="absatz "><sup>2</sup> I segretari giuridici curano la corrispondenza per conto del presidente.</p>
<p class="absatz "><sup>3</sup> Redigono le proposte scritte da sottoporre al presidente e le bozze delle decisioni.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Procedura</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Ricusazione</a>
</h6>
<div class="collapseable">
<p class="absatz "><sup>1</sup> Alle persone che devono preparare o adottare una decisione si applicano i motivi di ricusazione di cui all’articolo 10 della legge federale del 20 dicembre 1968<sup><a href="#fn-d7e334" id="fnbck-d7e334">7</a></sup> sulla procedura amministrativa (PA).</p>
<p class="absatz "><sup>2</sup> Se sussiste un motivo di ricusazione, la persona in questione deve comunicarlo tempestivamente al presidente.</p>
<div class="footnotes"><p id="fn-d7e334"><sup><a href="#fnbck-d7e334">7</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Domanda di ricusazione</a>
</h6>
<div class="collapseable">
<p class="absatz "><sup>1</sup> La parte che intende chiedere la ricusazione di un membro della Commissione o del segretario giuridico competente (di seguito: il ricusando) deve presentare una domanda scritta alla Commissione non appena è a conoscenza del motivo di ricusazione. Deve rendere verosimili i fatti su cui si fonda la domanda.</p>
<p class="absatz "><sup>2</sup> Il ricusando si deve pronunciare dinanzi alla Commissione sui motivi addotti.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Decisione di ricusazione</a>
</h6>
<div class="collapseable">
<p class="absatz "><sup>1</sup> Se la persona di cui si chiede la ricusazione contesta il motivo di ricusazione, la decisione in merito è presa dalla Commissione in sua assenza.</p>
<p class="absatz "><sup>2</sup> Se è stata presentata una domanda di ricusazione per la Commissione in corpore, la decisione in merito è presa dal DEFR. Se accoglie la domanda, quest’ultimo nomina quattro membri supplenti e stabilisce quale di questi membri assume la funzione del presidente.</p>
<p class="absatz "><sup>3</sup> La decisione in merito alla ricusazione può essere presa senza sentire la controparte.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Istruttoria</a>
</h6>
<div class="collapseable">
<p class="absatz "><sup>1</sup> Il presidente sovrintende all’istruttoria del ricorso.</p>
<p class="absatz "><sup>2</sup> Si occupa in particolare di emettere decisioni incidentali in materia di: </p>
<dl>
<dt>a. </dt>
<dd>sospensione della procedura; </dd>
<dt>b. </dt>
<dd>misure precauzionali e disposizioni concernenti l’effetto sospensivo;</dd>
<dt>c. </dt>
<dd>inviti a comparire, fusioni e separazioni delle procedure;</dd>
<dt>d. </dt>
<dd>esito delle richieste di patrocinio gratuito.</dd>
</dl>
<p class="absatz "><sup>3</sup> È responsabile dell’archiviazione formale del ricorso mediante la non entrata nel merito o lo stralcio della procedura in caso di manifesta inammissibilità, ritiro o mancanza di oggetto.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Proposta </a>
</h6>
<div class="collapseable">
<p class="absatz "><sup>1</sup> Il presidente esamina le bozze delle decisioni e formula una richiesta scritta di archiviazione del ricorso indirizzata ai membri.</p>
<p class="absatz "><sup>2</sup> La segreteria invia per posta o in formato elettronico ai membri della Commissione la documentazione relativa alle sedute almeno una settimana prima di ogni seduta.</p>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Sedute</a>
</h6>
<div class="collapseable">
<p class="absatz "><sup>1</sup> La Commissione opera e decide in modo collegiale. Le decisioni sono prese nel corso di sedute o, in casi eccezionali, per circolazione degli atti. Le sedute possono svolgersi in videoconferenza.</p>
<p class="absatz "><sup>2</sup> Si riunisce secondo un calendario fissato anticipatamente per tutto l’anno civile. Di norma sono previste sei sedute.</p>
<p class="absatz "><sup>3</sup> I segretari giuridici prendono parte al processo decisionale concernente i ricorsi che hanno trattato. Possono esprimere un voto consultivo.</p>
<p class="absatz "><sup>4</sup> Le sedute sottostanno al segreto delle deliberazioni. La documentazione delle sedute è confidenziale.</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Deliberazione</a>
</h6>
<div class="collapseable">
<p class="absatz "><sup>1</sup> La Commissione può deliberare se sono presenti alla seduta almeno quattro dei suoi membri. Le decisioni sono prese a maggioranza semplice dei presenti.</p>
<p class="absatz "><sup>2</sup> Se una decisione è presa per circolazione degli atti è necessaria la maggioranza dei voti dei membri della Commissione.</p>
<p class="absatz "><sup>3</sup> I membri sono tenuti a votare.</p>
<p class="absatz "><sup>4</sup> In caso di parità è decisivo il voto del presidente.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Decisione</a>
</h6>
<div class="collapseable">
<p class="absatz "><sup>1</sup> Nella decisione è menzionato il nome dei membri della Commissione che vi hanno concorso.</p>
<p class="absatz "><sup>2</sup> Il presidente e il segretario giuridico competente o un altro membro della Commissione firmano la decisione.</p>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Comunicazione ai partecipanti alla procedura</a>
</h6>
<div class="collapseable">
<p class="absatz "><sup>1</sup> Decisioni e altre comunicazioni devono essere notificate tempestivamente in forma scritta agli interessati.</p>
<p class="absatz "><sup>2</sup> Le decisioni incidentali e finali devono essere recapitate mediante raccomandata con ricevuta di ritorno; negli altri casi è sufficiente una lettera raccomandata.</p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Spese processuali e spese ripetibili</a>
</h6>
<div class="collapseable">
<p class="absatz ">Le spese processuali e le spese ripetibili sono stabilite conformemente agli articoli 63 e 64 PA<sup><a href="#fn-d7e481" id="fnbck-d7e481">8</a></sup> e all’ordinanza del 10 settembre 1969<sup><a href="#fn-d7e490" id="fnbck-d7e490">9</a></sup> sulle tasse e spese nella procedura amministrativa.</p>
<div class="footnotes">
<p id="fn-d7e481"><sup><a href="#fnbck-d7e481">8</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d7e490"><sup><a href="#fnbck-d7e490">9</a></sup><sup></sup> <a href="https://fedlex.data.admin.ch/eli/cc/1969/760_780_777" target="_blank">RS <b>172.041.0</b></a></p>
</div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Abrogazione di un altro atto normativo</a>
</h6>
<div class="collapseable">
<p class="absatz ">Il regolamento del 18 settembre 2003<sup><a href="#fn-d7e509" id="fnbck-d7e509">10</a></sup> della Commissione di ricorso dei PF è abrogato. </p>
<div class="footnotes"><p id="fn-d7e509"><sup><a href="#fnbck-d7e509">10</a></sup><sup></sup> [<a href="https://fedlex.data.admin.ch/eli/oc/2003/749" target="_blank">RU <b>2003</b> 5079</a>; <b></b><a href="https://fedlex.data.admin.ch/eli/oc/2011/490" target="_blank"><b>2011</b> 3563</a>]</p></div>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Disposizioni transitorie</a>
</h6>
<div class="collapseable">
<p class="absatz "><sup>1</sup> La disposizione relativa alle indennità di cui all’articolo 7 capoverso 4 terzo periodo è applicabile a partire dalla prossima legislatura.</p>
<p class="absatz "><sup>2</sup> Il rapporto per l’anno 2021 è presentato al Consiglio dei PF.</p>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Entrata in vigore</a>
</h6>
<div class="collapseable">
<p class="absatz "><sup>1</sup> Fatto salvo il capoverso 2, la presente ordinanza entra in vigore il 1° gennaio 2022.</p>
<p class="absatz "><sup>2</sup> L’articolo 2 capoverso 2 e l’articolo 4 capoverso 1 entrano in vigore il 1° giugno 2023.</p>
<p class="abstand1seite "></p>
</div></article>
</div></section></main>
</div></body>
</html>
