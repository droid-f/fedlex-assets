<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--415.015 --><p class="srnummer ">415.015 </p>
<h1 class="erlasstitel botschafttitel ">Regolamento sull’organizzazione<br>della Scuola universitaria federale dello sport di Macolin</h1>
<p class="erlassdatum ">del 12 agosto 2021 (Stato 1° ottobre 2021)</p>
</div>
<div id="preamble"><div>
<p class="man-template-autor ">L’Ufficio<span class="man-font-style-normal"> </span>federale dello sport (UFSPO),</p>
<p class="ingress ">visto l’articolo 43 capoverso 5 della legge del 21 marzo 1997<sup><a href="#fn-d7e21" id="fnbck-d7e21">1</a></sup> <br>sull’organizzazione del Governo e dell’Amministrazione;<br>visti gli articoli 55<i>a</i> capoverso 4 e 56 capoverso 5 <br>dell’ordinanza del 23 maggio 2012<sup><a href="#fn-d7e39" id="fnbck-d7e39">2</a></sup> sulla promozione dello sport,</p>
<p class="man-template-verb " msg:wcstyle02-2="loose pPr/shd" xmlns:msg="urn:com:c-moria:legi4ch:xslt:message">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p>
<p id="fn-d7e39"><sup><a href="#fnbck-d7e39">2</a></sup><sup></sup> <a href="https://fedlex.data.admin.ch/eli/cc/2012/461" target="_blank">RS <b>415.01</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">Il presente regolamento disciplina l’organizzazione strutturale della Scuola universitaria federale dello sport di Macolin (SUFSM), la funzione e i compiti del direttore dell’UFSPO in seno alla SUFSM, del rettore e del comitato consultivo della SUFSM e precisa la partecipazione dei membri della scuola universitaria.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Organi</a>
</h6>
<div class="collapseable">
<p class="absatz "><sup>1</sup> Gli organi della SUFSM sono:</p>
<dl>
<dt>a. </dt>
<dd>il direttore dell’UFSPO;</dd>
<dt>b. </dt>
<dd>il rettore.</dd>
</dl>
<p class="absatz "><sup>2</sup> Nelle questioni specifiche dell’ambito scolastico universitario il direttore dell’UFSPO è consigliato dal comitato consultivo della SUFSM.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Organizzazione di dettaglio, competenze e responsabilità</a>
</h6>
<div class="collapseable"><p class="absatz ">Su richiesta del rettore, il direttore dell’UFSPO definisce l’organizzazione di dettaglio della SUFSM nonché le competenze e le responsabilità degli organi e delle altre unità organizzative in seno alla SUFSM.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Funzione del direttore dell’UFSPO</a>
</h6>
<div class="collapseable"><p class="absatz ">Il direttore dell’UFSPO è l’organo di direzione strategico della SUFSM.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Compiti del direttore dell’UFSPO</a>
</h6>
<div class="collapseable">
<p class="absatz "><sup>1</sup> Il direttore dell’UFSPO ha, in particolare, i seguenti compiti: </p>
<dl>
<dt>a. </dt>
<dd>definire gli obiettivi strategici;</dd>
<dt>b. </dt>
<dd>definire le linee direttive del sistema interno di garanzia della qualità (strategia di garanzia della qualità);</dd>
<dt>c. </dt>
<dd>definire le condizioni quadro in materia di finanze e di personale che assicurano un insegnamento, una ricerca e prestazioni di servizio di qualità elevata; </dd>
<dt>d. </dt>
<dd>esercitare la vigilanza sull’adempimento dei compiti della SUFSM.</dd>
</dl>
<p class="absatz "><sup>2</sup> Su richiesta del rettore e dopo avere consultato il comitato consultivo della SUFSM, il direttore dell’UFSPO definisce la strategia di garanzia della qualità.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Funzione del rettore</a>
</h6>
<div class="collapseable">
<p class="absatz "><sup>1</sup> Il rettore dirige la SUFSM sotto il profilo operativo.</p>
<p class="absatz "><sup>2</sup> Egli è responsabile della gestione nei confronti del direttore dell’UFSPO. </p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Compiti del rettore</a>
</h6>
<div class="collapseable">
<p class="absatz ">Il rettore ha, in particolare, i seguenti compiti:</p>
<dl>
<dt>a. </dt>
<dd>attuare l’orientamento strategico per il posizionamento della SUFSM nel panorama universitario;</dd>
<dt>b. </dt>
<dd>rappresentare la SUFSM verso l’interno e verso l’esterno;</dd>
<dt>c. </dt>
<dd>assicurare la qualità dell’insegnamento, della ricerca e dello sviluppo nonché delle prestazioni di servizio.</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Nomina del rettore</a>
</h6>
<div class="collapseable"><p class="absatz ">Il rettore è nominato dal direttore dell’UFSPO dopo consultazione del comitato consultivo della SUFSM. Per il resto si applicano le disposizioni del diritto del personale della Confederazione.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Funzione e compiti del comitato consultivo della SUFSM</a>
</h6>
<div class="collapseable">
<p class="absatz ">Il comitato consultivo della SUFSM consiglia il direttore dell’UFSPO su questioni specifiche dell’ambito scolastico universitario riguardanti l’insegnamento, la ricerca e lo sviluppo nonché le prestazioni di servizio, in particolare:</p>
<dl>
<dt>a. </dt>
<dd>l’orientamento strategico delle attività specifiche della SUFSM;</dd>
<dt>b. </dt>
<dd>il posizionamento della SUFSM nel panorama universitario;</dd>
<dt>c. </dt>
<dd>la strategia di garanzia della qualità della SUFSM.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Composizione del comitato consultivo della SUFSM</a>
</h6>
<div class="collapseable"><p class="absatz ">Il comitato consultivo della SUFSM è composto da al massimo cinque membri che dispongono di una comprovata esperienza in materia di politica delle scuole universitarie nei settori della scienza, della cultura, dell’economia, della società o dello sport.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Nomina e destituzione dei membri del comitato consultivo <br>della SUFSM</a>
</h6>
<div class="collapseable">
<p class="absatz "><sup>1</sup> I membri del comitato consultivo della SUFSM vengono nominati dal capo del Dipartimento federale della difesa, della protezione della popolazione e dello sport (DDPS) su richiesta del direttore dell’UFSPO; nel comitato è garantita un’adeguata rappresentanza di genere e delle lingue nazionali.</p>
<p class="absatz "><sup>2</sup> Su richiesta del direttore dell’UFSPO, un membro del comitato consultivo della SUFSM può essere destituito durante il mandato dal capo del DDPS per ragioni importanti quali la mancanza di idoneità o gravi irregolarità. </p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Sedute del comitato consultivo della SUFSM</a>
</h6>
<div class="collapseable">
<p class="absatz "><sup>1</sup> Di norma il comitato consultivo della SUFSM si riunisce quattro volte l’anno.</p>
<p class="absatz "><sup>2</sup> Il direttore dell’UFSPO presiede le sedute e fissa l’ordine del giorno.</p>
<p class="absatz "><sup>3</sup> Il rettore è autorizzato a partecipare alle sedute.</p>
<p class="absatz "><sup>4</sup> Un rappresentante degli studenti e uno del personale sono autorizzati a partecipare alle sedute, sempre che nell’ordine del giorno siano fissati argomenti riguardanti direttamente i membri della scuola universitaria.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Indennità dei membri del comitato consultivo della SUFSM</a>
</h6>
<div class="collapseable">
<p class="absatz "><sup>1</sup> I membri del comitato consultivo della SUFSM percepiscono un’indennità di 300 franchi per ogni giorno in cui partecipano a una seduta.</p>
<p class="absatz "><sup>2</sup> L’importo dell’indennità non è adattato al rincaro.</p>
<p class="absatz "><sup>3</sup> Non ricevono alcuna indennità i membri impiegati nell’Amministrazione federale.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Diritti di partecipazione dei membri della scuola universitaria </a>
</h6>
<div class="collapseable">
<p class="absatz "><sup>1</sup> I membri della scuola universitaria o le loro associazioni vengono informati e sentiti in tempo utile sulle questioni che li riguardano. </p>
<p class="absatz "><sup>2</sup> Essi possono formulare proposte all’attenzione degli organi della SUFSM.</p>
<p class="absatz "><sup>3</sup> Periodicamente si tengono incontri tra il rettore e i rappresentanti degli studenti e del personale.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Personale</a>
</h6>
<div class="collapseable">
<p class="absatz "><sup>1</sup> La partecipazione del personale è garantita mediante l’assemblea del personale.</p>
<p class="absatz "><sup>2</sup> L’assemblea del personale si riunisce almeno una volta l’anno quale assemblea plenaria.</p>
<p class="absatz "><sup>3</sup> L’assemblea del personale designa una rappresentanza del personale. Quest’ultima è composta da sette membri dell’assemblea e si organizza in proprio. Nella sua composizione l’assemblea del personale provvede affinché sia garantita un’adeguata rappresentanza di genere e delle lingue nazionali. </p>
<p class="absatz "><sup>4</sup> Un membro della rappresentanza del personale presiede l’assemblea plenaria.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Studenti</a>
</h6>
<div class="collapseable">
<p class="absatz "><sup>1</sup> La partecipazione degli studenti può essere garantita mediante un’associazione degli studenti.</p>
<p class="absatz "><sup>2</sup> L’associazione degli studenti designa i propri rappresentanti nei confronti della SUFSM. </p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Entrata in vigore</a>
</h6>
<div class="collapseable"><p class="absatz ">Il presente regolamento entra in vigore il 1° ottobre 2021.</p></div></article></main>
</div></body>
</html>
