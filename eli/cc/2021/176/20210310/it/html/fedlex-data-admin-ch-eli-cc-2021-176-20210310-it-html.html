<!DOCTYPE HTML>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-176-20210310-it-docx</title>
</head>
<body><div id="lawcontent">
<div id="preface">
<!--0.192.120.281.21 --><p class="srnummer">0.192.120.281.21 </p>
<p> RU <b>2021</b> 176</p>
<p><i>Traduzione</i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra il Consiglio federale svizzero <br>e GARDP Foundation concernente i privilegi e <br>le immunità di GARDP Foundation in Svizzera</h1>
<?del-struct abstand18pt><p>Concluso il 10 marzo 2021</p>
<p>Entrato in vigore il 10 marzo 2021</p>
<p> (Stato 10  marzo 2021)</p>
</div>
<div id="preamble">
<p>Il Consiglio federale svizzero,<br>da un lato,<br>e<br>GARDP Foundation,<br>dall’altro,</p>
<p>desiderosi di concludere un accordo concernente i privilegi e le immunità di GARDP Foundation in Svizzera,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Capacità giuridica </a>
</h6>
<div class="collapseable"> <p>Il Consiglio federale svizzero riconosce la capacità giuridica in Svizzera di GARDP Foundation, fondazione di diritto svizzero costituita nel 2018, (di seguito GARDP).</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Libertà d’azione </a>
</h6>
<div class="collapseable"> <p><sup>1</sup> Il Consiglio federale svizzero garantisce l’indipendenza e la libertà d’azione di GARDP.</p>
<p><sup>2</sup> Esso le riconosce una libertà assoluta di riunione, che comporta la libertà di discussione, di decisione e di pubblicazione sul territorio svizzero.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Regime fiscale </a>
</h6>
<div class="collapseable"> <p><sup>1</sup> GARDP, i suoi averi nonché i suoi redditi e altri beni sono esonerati dalle imposte dirette federali, cantonali e comunali. Tuttavia, per gli immobili l’esonero si applica unicamente a quelli di proprietà di GARDP e che vengono utilizzati dai suoi servizi come anche ai relativi redditi. </p>
<p><sup>2</sup> GARDP è esonerata dalle imposte indirette federali, cantonali e comunali. </p>
<p><sup>3</sup> GARDP è esonerata dall’imposta sul valore aggiunto (IVA) conformemente alla legislazione svizzera per tutti gli acquisti di beni e di prestazioni di servizio effettuati sul territorio svizzero presso i soggetti fiscali come anche per tutti gli acquisti di prestazioni soggetti all’imposta sull’acquisto, destinati esclusivamente al proprio uso ufficiale.</p>
<p><sup>4</sup> GARDP non è esonerata dai tributi all’importazione (tributi doganali, IVA ecc.) per i beni importati.</p>
<p><sup>5</sup> GARDP è esonerata da tutte le tasse federali, cantonali e comunali nella misura in cui non costituiscono rimunerazione di determinate prestazioni di servizio.</p>
<p><sup>6</sup> L’esonero dall’IVA è accordato su richiesta di GARDP mediante sgravio alla fonte e, eccezionalmente, mediante rimborso, conformemente alla legislazione svizzera. Se occorre, gli altri esoneri summenzionati saranno effettuati mediante rimborso su richiesta di GARDP seguendo una procedura che dovrà essere stabilita da quest’ultima e dalle autorità svizzere competenti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Personale straniero </a>
</h6>
<div class="collapseable"> <p>Il Consiglio federale esonera GARDP dalle prescrizioni relative al soggiorno in Svizzera del suo personale di nazionalità straniera.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Prevenzione degli abusi </a>
</h6>
<div class="collapseable"> <p><sup>1</sup> GARDP e le autorità svizzere competenti collaborano in ogni momento al fine di facilitare una buona amministrazione della giustizia, garantire il rispetto dei regolamenti di polizia e impedire ogni abuso dei privilegi e delle immunità previsti nel presente Accordo.</p>
<p><sup>2</sup> Il presente Accordo non pregiudica gli obblighi internazionali della Svizzera.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Non responsabilità della Svizzera </a>
</h6>
<div class="collapseable"> <p>L’attività di GARDP in territorio svizzero non comporta nessuna responsabilità internazionale della Svizzera per gli atti e le omissioni di GARDP o del suo personale.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Sicurezza della Svizzera </a>
</h6>
<div class="collapseable"> <p><sup>1</sup> È fatta salva la competenza del Consiglio federale svizzero di prendere tutte le misure necessarie al fine di tutelare la sicurezza della Svizzera. </p>
<p><sup>2</sup> Il Consiglio federale svizzero, qualora ritenesse opportuno applicare il capoverso 1 del presente articolo, deve mettersi in contatto con GARDP il più presto possibile, nella misura in cui le circostanze lo permettano, allo scopo di stabilire di comune intesa le misure necessarie per proteggere gli interessi di GARDP.</p>
<p><sup>3</sup> GARDP collabora con le autorità svizzere per evitare che la sua attività arrechi pregiudizio alla sicurezza della Svizzera. </p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Esecuzione dell’Accordo da parte della Svizzera </a>
</h6>
<div class="collapseable"> <p>Il Dipartimento federale degli affari esteri è l’autorità svizzera incaricata dell’esecuzione del presente Accordo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Composizione delle controversie  </a>
</h6>
<div class="collapseable"> <p><sup>1</sup> Qualsiasi controversia riguardo all’interpretazione o all’applicazione del presente Accordo che le parti non sono state in grado di dirimere mediante negoziati può essere sottoposta, su domanda dell’una o dell’altra parte, a un tribunale arbitrale composto di tre membri.</p>
<p><sup>2</sup> Le parti designano ciascuna un membro del tribunale arbitrale.</p>
<p><sup>3</sup> I membri così designati cooptano il terzo membro che presiede il tribunale arbitrale. In mancanza di un’intesa entro termini ragionevoli, il terzo membro è designato dal presidente del Tribunale federale svizzero su domanda di una delle due parti.</p>
<p><sup>4</sup> Il tribunale arbitrale stabilisce la propria procedura.</p>
<p><sup>5</sup> La sentenza arbitrale è vincolante e definitiva per le parti implicate nella controversia.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Revisione dell’Accordo </a>
</h6>
<div class="collapseable"> <p><sup>1</sup> Il presente Accordo può essere sottoposto a revisione in qualsiasi momento su domanda di una delle parti.</p>
<p><sup>2</sup> In tal caso, le due parti concordano le modifiche che occorre apportare alle disposizioni del presente Accordo.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Denuncia dell’Accordo </a>
</h6>
<div class="collapseable"> <p><sup>1</sup> Il presente Accordo può essere denunciato dall’una o dall’altra parte con preavviso scritto di due anni, per la fine di un anno civile.</p>
<p><sup>2</sup> D’intesa tra le parti, il preavviso può essere più breve, ma resta fissato per la fine di un anno civile.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore </a>
</h6>
<div class="collapseable"> <p>Il presente Accordo entra in vigore il giorno della sua firma.</p>
<p>Fatto a Berna, il 10 marzo 2021, in duplice copia, in lingua francese.</p>
<p></p>
<div class="table"><table border="1"><tr>
<td>
<p>Per il <br>Consiglio federale svizzero:</p>
<p>Corinne Cicéron Bühler</p>
</td>
<td>
<p>Per <br>GARDP Foundation:</p>
<p>Manica Balasegaram</p>
</td>
</tr></table></div>
</div></article><section id="d693e16"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"><p></p></div></section></main>
</div></body>
</html>
