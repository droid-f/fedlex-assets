<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-299-20220501-it-docx</title>
</head>
<body><div id="lawcontent">
<div id="preface">
<!--818.101.28--><p class="srnummer">818.101.28</p>
<h1 class="erlasstitel">Ordinanza<br>sui provvedimenti concernenti eventi pubblici di importanza sovracantonale in relazione all’epidemia di COVID-19</h1>
<h2 class="erlasskurztitel">(Ordinanza COVID-19 eventi pubblici)</h2>
<?del-struct abstand18pt><p>del 26 maggio 2021 (Stato 1° maggio 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 11<i>a</i> della legge COVID-19 del 25 settembre 2020<sup><a href="#fn-d6e27">1</a></sup>,</p>
<p>ordina:</p>
<div class="footnotes"><p id="fn-d6e27"><sup>1</sup> <a href="https://fedlex.data.admin.ch/eli/cc/2020/711">RS <b>818.102</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Principi </a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p><sup>1</sup> La Confederazione partecipa, nei limiti del credito d’impegno autorizzato dall’Assemblea federale, ai costi assunti da un Cantone per sostenere gli organizzatori di eventi pubblici in Svizzera quali eventi sportivi o culturali o fiere specializzate o aperte al pubblico (imprese organizzatrici), purché:</p>
<dl>
<dt>a. </dt>
<dd>le imprese organizzatrici e i loro eventi sostenuti dal Cantone soddisfino i requisiti di cui alla sezione 2;</dd>
<dt>b. </dt>
<dd>la forma del sostegno da parte del Cantone risponda ai requisiti di cui alla sezione 3;</dd>
<dt>c. </dt>
<dd>il Cantone soddisfi i requisiti di cui alla sezione 4 e agli articoli 17 e 18;</dd>
<dt>d. </dt>
<dd>l’evento si svolga nel Cantone in questione o l’impresa organizzatrice abbia sede o domicilio in tale Cantone.</dd>
</dl>
<p><sup>2</sup> La Confederazione non partecipa ai costi assunti da un Cantone per sostenere:</p>
<dl>
<dt>a. </dt>
<dd>imprese organizzatrici il cui capitale è detenuto complessivamente per oltre il 50 per cento dalla Confederazione, dai Cantoni o dai Comuni con più di 12 000 abitanti;</dd>
<dt>b. </dt>
<dd>eventi regionali o locali (art. 11<i>a</i> cpv. 7 della legge COVID-19 del 25 set­tem­bre 2020);</dd>
<dt>c. </dt>
<dd>eventi politici o religiosi;</dd>
<dt>d. </dt>
<dd>riunioni di organi di persone giuridiche.</dd>
</dl>
</div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Requisiti relativi agli eventi e alle imprese organizzatrici </a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Eventi </a>
</h6>
<div class="collapseable"> <p><sup>1</sup> Il Cantone può sostenere eventi di importanza sovracantonale previsti tra il 1° giugno 2021 e il 31 dicembre 2022 che, a causa dell’epidemia di COVID-19, sono annullati o posticipati su ordine successivo delle autorità (art. 11<i>a</i> cpv. 1 della legge COVID-19 del 25 settembre 2020).<sup><a href="#fn-d6e120">2</a></sup></p>
<p><sup>2</sup> Può sostenere singoli eventi che non sono annullati ma che, su ordine delle autorità a causa dell’epidemia di COVID-19, rispetto all’evento autorizzato possono svolgersi successivamente solo riducendo il numero di persone di oltre il 30 per cento o senza ristorazione, se in questo modo la prestazione di sostegno cantonale si riduce rispetto a quella che sarebbe stata accordata in caso di annullamento.</p>
<p><sup>3</sup> Non sono sostenuti gli eventi soggetti ad autorizzazione secondo il diritto cantonale se:</p>
<dl>
<dt>a. </dt>
<dd>al momento della presentazione della domanda di sostegno non soddisfano le prescrizioni sanitarie cantonali per la data dell’evento prevista; o</dd>
<dt>b.  </dt>
<dd>l’autorizzazione è successivamente revocata perché l’impresa organizzatrice non rispetta le prescrizioni sanitarie cantonali, in particolare i requisiti relativi al piano di protezione.<sup><a href="#fn-d6e149">3</a></sup>
</dd>
</dl>
<p><sup>4</sup> Gli eventi devono:</p>
<dl>
<dt>a. </dt>
<dd>essere aperti al pubblico e ideati per accogliere più di 1000 persone al giorno;</dd>
<dt>b. </dt>
<dd>avere un’importanza sovracantonale, ovvero rivolgersi a un pubblico o a una cerchia di partecipanti che si estende oltre il Cantone in cui si svolge l’evento.</dd>
</dl>
<p><sup>5</sup> L’impresa organizzatrice deve dimostrare al Cantone che l’evento può essere tenuto in modo da coprire i suoi costi.</p>
<p><sup>6</sup> È tenuta ad adottare tutti i provvedimenti ragionevolmente esigibili per ridurre il danno.</p>
<div class="footnotes">
<p id="fn-d6e120"><sup>2</sup> Nuovo testo giusta il n. I dell’O del 13 apr. 2022, in vigore dal 1° mag. 2022  (<a href="https://fedlex.data.admin.ch/eli/oc/2022/246">RU <b>2022</b> 246</a>).</p>
<p id="fn-d6e149"><sup>3</sup> Nuovo testo giusta il n. I dell’O del 13 apr. 2022, in vigore dal 1° mag. 2022  (<a href="https://fedlex.data.admin.ch/eli/oc/2022/246">RU <b>2022</b> 246</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Impresa organizzatrice </a>
</h6>
<div class="collapseable"> <p><sup>1</sup> L’impresa organizzatrice ha la forma giuridica di un’impresa individuale, di una società di persone o di una persona giuridica con sede in Svizzera.</p>
<p><sup>2</sup> Dispone di un numero d’identificazione delle imprese (numero IDI).</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Presentazione della domanda </a>
</h6>
<div class="collapseable"> <p><sup>1</sup> L’impresa organizzatrice presenta anticipatamente una domanda per ogni evento all’autorità cantonale competente di cui all’articolo 14 capoversi 1–3. Se un evento coinvolge più imprese organizzatrici, la domanda è presentata da quella che ne assume l’intera responsabilità.</p>
<p><sup>2</sup> Le domande per gli eventi che necessitano di un’autorizzazione sanitaria secondo il diritto cantonale devono contenere le stesse indicazioni riportate nell’autorizzazione per quanto riguarda la data, la durata, il luogo dell’evento e il numero previsto di partecipanti.<sup><a href="#fn-d6e214">4</a></sup></p>
<p><sup>3</sup> Le domande possono essere presentate fino al 31 ottobre 2022.<sup><a href="#fn-d6e228">5</a></sup></p>
<div class="footnotes">
<p id="fn-d6e214"><sup>4</sup> Nuovo testo giusta il n. I dell’O del 13 apr. 2022, in vigore dal 1° mag. 2022  (<a href="https://fedlex.data.admin.ch/eli/oc/2022/246">RU <b>2022</b> 246</a>).</p>
<p id="fn-d6e228"><sup>5</sup> Nuovo testo giusta il n. I dell’O del 13 apr. 2022, in vigore dal 1° mag. 2022  (<a href="https://fedlex.data.admin.ch/eli/oc/2022/246">RU <b>2022</b> 246</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Documenti e giustificativi </a>
</h6>
<div class="collapseable"> <p><sup>1</sup> L’impresa organizzatrice deve presentare la domanda accompagnata da documenti che contengono in particolare le seguenti indicazioni:</p>
<dl>
<dt>a. </dt>
<dd>una descrizione dell’evento, in particolare il tema, la data e la durata, il luogo, il numero previsto di persone e la motivazione della misura in cui il pubblico o la cerchia dei partecipanti si estende oltre il Cantone in cui si svolge l’evento;</dd>
<dt>b.<sup><a href="#fn-d6e259">6</a></sup> </dt>
<dd>qualora sia necessaria un’autorizzazione sanitaria secondo il diritto cantonale: l’autorizzazione, oppure, se l’autorizzazione non è ancora stata rilasciata, una conferma del Cantone in cui si svolge l’evento secondo la quale le prescrizioni cantonali sono rispettate;</dd>
<dt>c. </dt>
<dd>le entrate e le uscite preventivate che dimostrano la copertura dei costi secondo l’articolo 2 capoverso 5;</dd>
<dt>d. </dt>
<dd>un giustificativo dei contributi pubblici preventivati;</dd>
<dt>e. </dt>
<dd>i provvedimenti per ridurre il danno;</dd>
<dt>f. </dt>
<dd>un’eventuale decisione negativa del Cantone in cui deve svolgersi l’evento.</dd>
</dl>
<p><sup>2</sup> Deve confermare che:</p>
<dl>
<dt>a. </dt>
<dd>in caso di annullamento rimborsa interamente gli ingressi pagati;</dd>
<dt>b. </dt>
<dd>ha stipulato le assicurazioni e le convenzioni di annullamento abituali nel settore;</dd>
<dt>c. </dt>
<dd>alla data di chiusura dell’ultimo bilancio non era sovraindebitata o da allora ha rimediato in modo dimostrabile a un eventuale sovraindebitamento;</dd>
<dt>d. </dt>
<dd>al momento della presentazione della domanda non è oggetto di una procedura di fallimento o di una procedura concordataria o non si trova in liquidazione e nei suoi confronti non sono state pronunciate decisioni passate in giudicato per abusi connessi agli aiuti finanziari COVID-19.</dd>
</dl>
<p><sup>3</sup> È tenuta a fornire all’autorità competente tutte le informazioni necessarie per la valutazione della domanda.</p>
<div class="footnotes"><p id="fn-d6e259"><sup>6</sup> Nuovo testo giusta il n. I dell’O del 13 apr. 2022, in vigore dal 1° mag. 2022  (<a href="https://fedlex.data.admin.ch/eli/oc/2022/246">RU <b>2022</b> 246</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Requisiti relativi alla forma della prestazione di sostegno dei Cantoni </a>
</h1>
<div class="collapseable">
<br><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Decisioni sulla prestazione di sostegno </a>
</h6>
<div class="collapseable"> <p><sup>1</sup> Il Cantone che accorda il sostegno emana, in fase di pianificazione, una decisione sulla garanzia della partecipazione ai costi non coperti.</p>
<p><sup>2</sup> Se a causa dell’epidemia di COVID-19 un evento deve essere annullato o posticipato o può svolgersi solo in forma ridotta ai sensi dell’articolo 2 capoverso 2, il Cantone, su richiesta dell’impresa organizzatrice, emana un’altra decisione sulla partecipazione ai costi non coperti, purché siano soddisfatte le condizioni di cui alla sezione 2.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Base di calcolo per la prestazione di sostegno </a>
</h6>
<div class="collapseable"> <p><sup>1</sup> La prestazione del Cantone all’impresa organizzatrice è calcolata sulla base dei costi non coperti. Questi ultimi comprendono le uscite effettive direttamente connesse all’evento, da cui sono dedotte le entrate effettive.</p>
<p><sup>2</sup> Le entrate comprendono anche i sussidi o le indennità di enti pubblici, in particolare le indennità di cui agli articoli 11 e 12<i>b</i> della legge COVID-19 del 25 settembre 2020. </p>
<p><sup>3</sup> Un eventuale mancato guadagno non è indennizzato.</p>
<p><sup>4</sup> L’impresa organizzatrice deve dimostrare il danno.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Entità della partecipazione </a>
</h6>
<div class="collapseable"> <p><sup>1</sup> Fatti salvi i capoversi 2–4, il Cantone assume i costi non coperti secondo l’articolo 7 capoverso 1.</p>
<p><sup>2</sup> L’impresa organizzatrice assume per evento una franchigia di 5000 franchi sui costi non coperti e un’aliquota del 10 per cento dell’importo restante.</p>
<p><sup>3</sup> L’assunzione dei costi da parte del Cantone ammonta al massimo a 5 milioni di franchi per evento.</p>
<p><sup>4</sup> Se l’impresa organizzatrice non ha adottato tutti i provvedimenti ragionevolmente esigibili per ridurre il danno secondo l’articolo 2 capoverso 6, il Cantone può ridurre in modo adeguato la partecipazione.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Anticipo </a>
</h6>
<div class="collapseable"> <p><sup>1</sup> Il Cantone può accordare un anticipo all’impresa organizzatrice se, dopo un esame sommario dei documenti, la prestazione di sostegno richiesta appare giustificata.</p>
<p><sup>2</sup> Se la prestazione è rifiutata, l’impresa organizzatrice deve rimborsare l’anticipo.</p>
<p><sup>3</sup> Se la prestazione accordata è inferiore all’anticipo, la differenza deve essere rimborsata.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Giustificativi e informazioni </a>
</h6>
<div class="collapseable"> <p><sup>1</sup> L’impresa organizzatrice deve presentare i seguenti documenti a comprova dei costi non coperti:</p>
<dl>
<dt>a. </dt>
<dd>la chiusura dei conti dell’evento con uscite ed entrate;</dd>
<dt>b. </dt>
<dd>la prova del rimborso dei biglietti d’ingresso;</dd>
<dt>c. </dt>
<dd>il giustificativo dei contributi di cui all’articolo 7 capoverso 2;</dd>
<dt>d. </dt>
<dd>il giustificativo dei provvedimenti adottati per ridurre il danno.</dd>
<dt>
<sup>2</sup> Il Cantone può esigere dall’impresa organizzatrice altre informazioni oltre ai giustificativi richiesti secondo il capoverso 1.</dt>
<dd></dd>
</dl>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Limitazione dell’impiego dei fondi </a>
</h6>
<div class="collapseable"> <p>L’impresa organizzatrice che ottiene prestazioni secondo l’articolo 7 capoverso 1 deve confermare al Cantone che, dopo aver presentato la domanda conformemente all’articolo 4, fino alla fine dell’anno in cui si sarebbe svolto l’evento:</p>
<dl>
<dt>a. </dt>
<dd>non decide o non distribuisce dividendi o tantièmes né rimborsa apporti di capitale; e</dd>
<dt>b. </dt>
<dd>non accorda mutui ai suoi proprietari.</dd>
</dl>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Comunicazione dei dati </a>
</h6>
<div class="collapseable"> <p><sup>1</sup> Per quanto riguarda gli obblighi di fornire ragguagli e di informare, si applica l’articolo 11<i>a</i> capoverso 6 secondo periodo della legge COVID-19 del 25 settembre 2020.</p>
<p><sup>2</sup> I servizi federali competenti per gli aiuti finanziari COVID-19 destinati in modo specifico ai settori della cultura e dello sport sono tenuti a comunicare ai servizi cantonali competenti, alla Segreteria di Stato dell’economia (SECO) e al Controllo federale delle finanze i dati personali e le informazioni di cui questi necessitano per adempiere i loro compiti.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Lotta dei Cantoni contro gli abusi </a>
</h6>
<div class="collapseable"> <p><sup>1</sup> La Confederazione partecipa ai costi derivanti dalla garanzia accordata da un Cantone alle imprese organizzatrici solo a condizione che il Cantone assicuri con mezzi adeguati la lotta contro gli abusi ed esiga il rimborso delle prestazioni indebitamente versate.</p>
<p><sup>2</sup> Può in ogni momento effettuare o incaricare terzi di effettuare controlli a campione presso i Cantoni.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Competenze e procedure cantonali  </a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Competenze </a>
</h6>
<div class="collapseable"> <p><sup>1</sup> Il trattamento delle domande compete:</p>
<dl>
<dt>a. </dt>
<dd>al Cantone in cui si svolge l’evento; o</dd>
<dt>b. </dt>
<dd>al Cantone in cui l’impresa organizzatrice ha la propria sede o il proprio domicilio se il Cantone di cui alla lettera a non sostiene l’evento.</dd>
</dl>
<p><sup>2</sup> La competenza cantonale di cui al capoverso 1 lettera b rimane invariata in caso di trasferimento della sede dell’impresa organizzatrice nel periodo compreso tra la concessione della garanzia e la data dell’evento.</p>
<p><sup>3</sup> Le domande devono essere presentate ai servizi competenti designati dai Cantoni.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Procedura </a>
</h6>
<div class="collapseable"> <p><sup>1</sup> La procedura di concessione di contributi per i quali è richiesta la partecipazione della Confederazione è retta dal diritto cantonale.</p>
<p><sup>2</sup> I Cantoni decidono in merito alle domande dopo un esame dei singoli casi.</p>
<p><sup>3</sup> Per l’esame i Cantoni possono ricorrere a terzi.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Entità della partecipazione federale </a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> </a>
</h6>
<div class="collapseable"><p>La Confederazione partecipa per il 50 per cento alle prestazioni di sostegno dei Cantoni secondo l’articolo 8.</p></div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Procedure tra i Cantoni e la Confederazione </a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Rendiconto  </a>
</h6>
<div class="collapseable"> <p><sup>1</sup> I Cantoni rendono conto alla Confederazione delle prestazioni di sostegno garantite e di quelle effettivamente fornite. Il rendiconto contiene almeno le seguenti informazioni:</p>
<dl>
<dt>a. </dt>
<dd>numero IDI e nome dell’impresa organizzatrice;</dd>
<dt>b. </dt>
<dd>nome, luogo e data dell’evento;</dd>
<dt>c. </dt>
<dd>spesa preventivata;</dd>
<dt>d. </dt>
<dd>in caso di danno, i costi non coperti e l’importo effettivamente pagato, comprese le quote della Confederazione e del Cantone.</dd>
</dl>
<p><sup>2</sup> Il rendiconto del Cantone di cui al capoverso 1 è effettuato mediante una soluzione informatica gestita dalla SECO. </p>
<p><sup>3</sup> La comunicazione avviene al più tardi 10 giorni lavorativi dopo la decisione sulla garanzia o sulla prestazione di sostegno effettiva.</p>
<p><sup>4</sup> Il Cantone fornisce alla SECO, su richiesta, tutti i giustificativi di cui agli articoli 5 e 10 per ogni decisione di garanzia o di prestazione di sostegno effettiva.</p>
<p><sup>5</sup> Il Dipartimento federale dell’economia, della formazione e della ricerca può stabilire ulteriori dettagli in merito al rendiconto.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Fatturazione  </a>
</h6>
<div class="collapseable"> <p><sup>1</sup> I Cantoni fatturano successivamente alla Confederazione la partecipazione federale alle loro prestazioni di sostegno di cui all’articolo 8.</p>
<p><sup>2</sup> Le fatture devono essere presentate alla SECO a scadenza mensile.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Riduzione successiva e domanda di rimborso; rimborsi </a>
</h6>
<div class="collapseable"> <p><sup>1</sup> La Confederazione può trattenere i pagamenti destinati ai Cantoni o chiedere il rimborso dei versamenti effettuati se risulta che i requisiti della presente ordinanza non sono stati rispettati.</p>
<p><sup>2</sup> I rimborsi effettuati dalle imprese organizzatrici sono ripartiti tra la Confederazione e i Cantoni in funzione della partecipazione ai costi.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali </a>
</h1>
<div class="collapseable">
<article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Esecuzione da parte della Confederazione </a>
</h6>
<div class="collapseable"> <p>Per quanto concerne la Confederazione l’esecuzione della presente ordinanza è di competenza della SECO.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Entrata in vigore e durata di validità </a>
</h6>
<div class="collapseable"> <p><sup>1</sup> La presente ordinanza entra in vigore il 27 maggio 2021 alle ore 00.00.</p>
<p><sup>2</sup> Ha effetto sino al 30 aprile 2022.</p>
<p><sup>3</sup> La durata di validità della presente ordinanza è prorogata sino al 31 dicembre 2022.<sup><a href="#fn-d6e693">7</a></sup></p>
<p></p>
<div class="footnotes"><p id="fn-d6e693"><sup>7</sup> Introdotto dal n. I dell’O del 13 apr. 2022, in vigore dal 1° mag. 2022 (<a href="https://fedlex.data.admin.ch/eli/oc/2022/246">RU <b>2022</b> 246</a>).</p></div>
</div></article>
</div></section></main>
</div></body>
</html>
