<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--831.201.21 --><p class="srnummer ">831.201.21 </p>
<h1 class="erlasstitel botschafttitel ">Ordinanza del DFI <br>sulle prestazioni di cura mediche ambulatoriali</h1>
<p class="erlassdatum ">del 3 novembre 2021 (Stato 1° gennaio 2022)</p>
</div>
<div id="preamble"><div>
<p class="man-template-autor ">Il Dipartimento federale dell’interno (DFI),</p>
<p class="ingress ">visto l’articolo 3<sup>quinquies</sup> capoverso 4 dell’ordinanza del 17 gennaio 1961<sup><a href="#fn-d7e21" id="fnbck-d7e21">1</a></sup> sull’assicurazione per l’invalidità (OAI),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1961/29_29_29" target="_blank">RS <b>831.201</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> Le prestazioni di cura mediche ambulatoriali secondo l’articolo 3<sup>quinquies</sup> capoverso 1 OAI comprendono i seguenti provvedimenti:</p>
<dl>
<dt>a. </dt>
<dd>valutazione: <dl>
<dt>1. </dt>
<dd>determinazione del bisogno di cure dell’assicurato e dell’ambiente in cui vive, </dd>
<dt>2. </dt>
<dd>pianificazione dei provvedimenti necessari;</dd>
</dl>
</dd>
<dt>b. </dt>
<dd>consulenza: <dl>
<dt>1. </dt>
<dd>consulenza all’assicurato ed eventualmente agli ausiliari non professionisti addetti alle cure per l’esecuzione delle cure, in particolare per quanto concerne la gestione della malattia, la somministrazione dei medicamenti o l’impiego di apparecchi medici, </dd>
<dt>2. </dt>
<dd>istruzione concernente le cure da prodigare, </dd>
<dt>3. </dt>
<dd>attuazione dei controlli necessari;</dd>
</dl>
</dd>
<dt>c. </dt>
<dd>coordinamento: provvedimenti di coordinamento in situazioni di cura complesse e nel contempo instabili;</dd>
<dt>d. </dt>
<dd>esami: <dl>
<dt>1. </dt>
<dd>valutazione dello stato di salute generale, in particolare misurazione delle funzioni vitali, </dd>
<dt>2. </dt>
<dd>prelievo di materiale per esami di laboratorio,</dd>
<dt>3. </dt>
<dd>sorveglianza medica durante gli esami;</dd>
</dl>
</dd>
<dt>e. </dt>
<dd>cure: <dl>
<dt>1.  </dt>
<dd>provvedimenti medici per la cura di infermità congenite, volti a mantenere le funzioni corporee somatiche,</dd>
<dt>2.  </dt>
<dd>sorveglianza medica durante le cure.</dd>
</dl>
</dd>
</dl>
<p class="absatz "><sup>2</sup> La sorveglianza medica secondo il capoverso 1 lettera d numero 3 e lettera e numero 2 comprende:</p>
<dl>
<dt>a. </dt>
<dd>sorveglianza medica di breve durata: valutazione approfondita e completa dello stato di salute generale dell’assicurato allo scopo di riconoscere precocemente i segni di un eventuale peggioramento e permettere al personale infermieristico di adottare immediatamente i provvedimenti necessari;</dd>
<dt>b. </dt>
<dd>sorveglianza medica di lunga durata: sorveglianza di un assicurato nel quale in qualsiasi momento può insorgere una situazione potenzialmente mortale o pericolosa per la salute che necessita dell’intervento di personale infermieristico.</dd>
</dl>
<p class="absatz "><sup>3</sup> L’ufficio AI stabilisce la durata computabile delle singole prestazioni. A tal fine determina il periodo di tempo effettivo in cui è necessaria la presenza di personale infermieristico tenendo conto delle possibili prestazioni fornite parallelamente.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2022.</p></div></article></main>
</div></body>
</html>
