<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-9-20210115-it-docx</title>
</head>
<body><div id="lawcontent">
<div id="preface">
<!--784.41 --><p class="srnummer ">784.41 </p>
<h1 class="erlasstitel botschafttitel ">Legge federale <br>concernente il rimborso forfettario dell’imposta <br>sul valore aggiunto sul canone di ricezione radiotelevisivo</h1>
<p>del 25 settembre 2020 (Stato 15  gennaio 2021)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 93 e 130 della Costituzione federale<sup><a href="#fn-d6e21" id="fnbck-d6e21">1</a></sup>;<br>visto il messaggio del Consiglio federale del 27 novembre 2019<sup><a href="#fn-d6e31" id="fnbck-d6e31">2</a></sup>,</p>
<p>decreta:</p>
<div class="footnotes">
<p id="fn-d6e21"><sup><a href="#fnbck-d6e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e31"><sup><a href="#fnbck-d6e31">2</a></sup> <a href="https://fedlex.data.admin.ch/eli/fga/2019/2798" target="_blank">FF <b>2019</b> 6791</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"> <p>Alle economie domestiche di tipo privato di cui all’articolo 69<i>a</i> e alle collettività di cui all’articolo 69<i>c</i> della legge federale del 24 marzo 2006<sup><a href="#fn-d6e56" id="fnbck-d6e56">3</a></sup> sulla radiotelevisione (LRTV) è concesso un rimborso forfettario per compensare l’imposta sul valore aggiunto riscossa dal 2010 al 2015 sul canone di ricezione radiotelevisivo.</p>
<div class="footnotes"><p id="fn-d6e56"><sup><a href="#fnbck-d6e56">3</a></sup> <a href="https://fedlex.data.admin.ch/eli/cc/2007/150" target="_blank">RS <b>784.40</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Importo, forma e periodo del rimborso </a>
</h6>
<div class="collapseable"> <p><sup>1</sup> Il rimborso ammonta a 50 franchi per economia domestica di tipo privato e collettività.</p>
<p><sup>2</sup> È concesso esclusivamente sotto forma di accredito unico su una fattura del canone radiotelevisivo per le economie domestiche di tipo privato e le collettività emessa dall’organo di riscossione di cui all’articolo 69<i>d</i> LRTV<sup><a href="#fn-d6e79" id="fnbck-d6e79">4</a></sup>.</p>
<p><sup>3</sup> Gli accrediti sono effettuati durante un periodo di 12 mesi sulla prima fattura dell’economia domestica di tipo privato o della collettività. L’Ufficio federale delle comunicazioni (UFCOM) fissa l’inizio del suddetto periodo.</p>
<div class="footnotes"><p id="fn-d6e79"><sup><a href="#fnbck-d6e79">4</a></sup> <a href="https://fedlex.data.admin.ch/eli/cc/2007/150" target="_blank">RS <b>784.40</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Pretese di restituzione</a>
</h6>
<div class="collapseable"> <p><sup>1</sup> Le pretese di restituzione dell’imposta sul valore aggiunto riscossa sul canone per la ricezione privata sono escluse.</p>
<p><sup>2</sup> Le domande di restituzione sulle quali, al momento dell’entrata in vigore della presente legge, non è ancora stata presa una decisione passata in giudicato diventano caduche.</p>
<p><sup>3</sup> Le pretese di restituzione delle imprese che hanno pagato il canone per la ricezione professionale o commerciale e non hanno fatto valere la deduzione dell’imposta precedente restano valide. L’UFCOM mette a disposizione una procedura semplificata per il trattamento delle domande e può offrire un’indennità forfettaria alle imprese che ne hanno diritto.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Finanziamento</a>
</h6>
<div class="collapseable"> <p>La Confederazione sopperisce con le proprie risorse generali alle minori entrate risultanti dagli accrediti.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Referendum, entrata in vigore e durata di validità</a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p><sup>3</sup> La presente legge ha effetto per tre anni dall’entrata in vigore.</p>
<p>Data dell’entrata in vigore: 15 gennaio 2021<sup><a href="#fn-d6e133" id="fnbck-d6e133">5</a></sup></p>
<div class="footnotes"><p id="fn-d6e133"><sup><a href="#fnbck-d6e133">5</a></sup> DCF del 4 dic. 2020</p></div>
</div></article></main>
</div></body>
</html>
