<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-388-20210701-it-docx-4</title>
</head>
<body><div id="lawcontent">
<div id="preface">
<!--0.360.136.11 --><p class="srnummer ">0.360.136.11 </p>
<p> RU <b>2021</b> 388</p>
<h1 class="erlasstitel botschafttitel ">Accordo di esecuzione provvisorio<br>sulla base e nell’ambito dell’Accordo di polizia del 1999 <br>tra Svizzera e Germania, concernente le infrazioni <br>alle disposizioni della circolazione stradale</h1>
<p>Concluso il 21 maggio 2021</p>
<p>Entrato in vigore mediante scambio di note il 1° luglio 2021</p>
<p> (Stato 1° luglio 2021)</p>
</div>
<div id="preamble">
<p>L’Ufficio federale svizzero delle strade <br>e <br>il Ministero federale tedesco dei trasporti e dell’infrastruttura digitale,<br>di seguito denominati «Parti contraenti»,</p>
<p class=" man-text-align-left ">visto l’articolo 47 dell’Accordo di polizia del 1999<sup><a href="#fn-d6e37" id="fnbck-d6e37">1</a></sup> tra Svizzera e Germania e con l’obiettivo di una migliore esecuzione amministrativa e dello sviluppo della cooperazione,</p>
<p>hanno deciso quanto segue:</p>
<div class="footnotes"><p id="fn-d6e37"><sup><a href="#fnbck-d6e37">1</a></sup> <a href="https://fedlex.data.admin.ch/eli/cc/2003/184" target="_blank">RS <b>0.360.136.1</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Riconoscimento reciproco di targhe e permessi di circolazione</a>
</h6>
<div class="collapseable"> <p>Ciascuna Parte contraente consente la circolazione temporanea sul proprio territorio di veicoli con immatricolazione speciale provenienti dall’altro Stato contraente.</p>
<p>Il riconoscimento riguarda le licenze di circolazione collettive svizzere e relative targhe professionali nonché le licenze di circolazione speciali tedesche per veicoli con targa rossa, targa provvisoria o targa rossa per veicoli d’epoca e rispettive targhe.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Validità e durata</a>
</h6>
<div class="collapseable"> <p>Il presente Accordo è valido fino all’emanazione di un accordo di durata illimitata avente lo stesso oggetto, tuttavia non oltre il 31 dicembre 2023.</p>
<p>L’Accordo provvisorio può essere denunciato in qualsiasi momento da ciascuna Parte contraente.</p>
<p>In tal caso, esso cesserà di produrre i propri effetti centottanta (180) giorni dopo la ricezione della denuncia.</p>
<p>Ciascuna Parte contraente si impegna a comunicare tempestivamente e per scritto all’altra Parte qualunque modifica delle proprie disposizioni interne. In tal caso, entro sessanta (60) giorni dalla ricezione della comunicazione, le Parti contraenti avvieranno le consultazioni per l’eventuale modifica del presente Accordo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Entrata in vigore</a>
</h6>
<div class="collapseable"> <p>Il presente Accordo entra in vigore il giorno in cui entrambi i Governi avranno reciprocamente comunicato per scritto l’adempimento dei requisiti necessari nei rispettivi Paesi per l’entrata in vigore.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i sottoscritti rappresentanti, debitamente autorizzati dai rispettivi Governi, hanno firmato il presente Accordo.</p>
<p></p>
<div class="table"><table border="1"><tr>
<td>
<p>Fatto in due esemplari,<br>in data 12 maggio 2021 a Berna</p>
<p>Per <br>l’Ufficio federale delle strade:<br>Jürg Röthlisberger</p>
</td>
<td>
<p>Fatto in due esemplari,<br>in data 21 maggio 2021 a Berlino</p>
<p>Per il Ministero federale dei trasporti <br>e dell’infrastruttura digitale:<br>Guido Zielke</p>
</td>
</tr></table></div>
<?del-struct abstand4pt>
</div></section></main>
</div></body>
</html>
