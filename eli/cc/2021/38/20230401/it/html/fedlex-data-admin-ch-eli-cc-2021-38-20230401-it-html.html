<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2021-38-20230401-it-docx</title>
</head>
<body><div id="lawcontent">
<div id="preface">
<!--510.620.2 --><p class="srnummer ">510.620.2 </p>
<h1 class="erlasstitel botschafttitel ">Ordinanza del DDPS<br>sugli emolumenti dell’Ufficio federale di topografia</h1>
<h2 class="erlasskurztitel ">(OEm-swisstopo)</h2>
<p>del 3 aprile 2020 (Stato 1° aprile 2023)</p>
</div>
<div id="preamble">
<p>Il Dipartimento federale della difesa, della protezione della popolazione e <br>dello sport (DDPS),</p>
<p>visto l’articolo 46<i>a</i> dell’ordinanza del 21 maggio 2008<sup><a href="#fn-d6e25" id="fnbck-d6e25">1</a></sup> sulla geoinformazione (OGI),</p>
<p>ordina:</p>
<div class="footnotes"><p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/2008/389" target="_blank">RS <b>510.620</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina le tariffe degli emolumenti per le prestazioni ufficiali dell’Ufficio federale di topografia.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Calcolo dell’emolumento</a>
</h6>
<div class="collapseable"> <p>Le aliquote per il calcolo degli emolumenti sono stabilite nell’allegato.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Rinuncia alla riscossione degli emolumenti</a>
</h6>
<div class="collapseable"> <p><sup>1</sup> L’Ufficio federale di topografia può rinunciare in generale o per un determinato periodo di tempo alla riscossione degli emolumenti per determinate prestazioni ufficiali o per determinate modalità di prestazioni ufficiali. Ciò è applicabile in particolare alle prestazioni ufficiali per:</p>
<dl>
<dt>a. </dt>
<dd>scopi promozionali dell’Ufficio federale di topografia;</dd>
<dt>b. </dt>
<dd>scopi di test;</dd>
<dt>c. </dt>
<dd>progetti comuni dell’Ufficio federale di topografia con terzi.</dd>
</dl>
<p><sup>2</sup> Per determinate prestazioni ufficiali l’Ufficio federale di topografia può inoltre rinunciare nel singolo caso alla riscossione degli emolumenti se le prestazioni sono impiegate per l’elaborazione o la pubblicazione di lavori puramente scientifici, segnatamente di rapporti di ricerca e di lavori qualificati (lavori di diploma, tesi di master, dottorati e simili).</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Abrogazione di un altro atto normativo</a>
</h6>
<div class="collapseable"> <p>L’ordinanza del DDPS del 20 novembre 2009<sup><a href="#fn-d6e86" id="fnbck-d6e86">2</a></sup> sugli emolumenti dell’Ufficio federale di topografia è abrogata.</p>
<div class="footnotes"><p id="fn-d6e86"><sup><a href="#fnbck-d6e86">2</a></sup> [<a href="https://fedlex.data.admin.ch/eli/oc/2009/760" target="_blank">RU <b>2009</b> 6195</a>, <b></b><a href="https://fedlex.data.admin.ch/eli/oc/2016/513" target="_blank"><b>2016 </b>3031</a>, <b></b><a href="https://fedlex.data.admin.ch/eli/oc/2017/644" target="_blank"><b>2017</b> 5905</a>]</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° marzo 2021.</p>
</div></article></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><sup><a href="#fn-d6e119" id="fnbck-d6e119">3</a></sup>
</h1>
<div class="footnotes"><p id="fn-d6e119"><sup><a href="#fnbck-d6e119">3</a></sup> Aggiornato dal n. I dell’O del DDPS del 1° mar. 2023, in vigore dal 1° apr. 2023  (<a href="https://fedlex.data.admin.ch/eli/oc/2023/141" target="_blank">RU <b>2023</b> 141</a>).</p></div>
<div class="collapseable">
<p>(art. 2)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Aliquote per il calcolo degli emolumenti</a>
</h2>
<div class="collapseable">
<section id="lvl_u1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_1">1 Emolumento per l’utilizzazione eccessiva</a>
</h3>
<div class="collapseable"> <p><sup>1</sup> L’emolumento per l’utilizzazione eccessiva secondo l’articolo 44 capoverso 2 OGI ammonta a:</p>
<dl>
<dt>a. </dt>
<dd>1–20 franchi per ogni milione di interrogazioni (request);</dd>
<dt>b. </dt>
<dd>0,01–1 franchi per ogni gigabyte (GB) di volume dati.</dd>
</dl>
<p><sup>2</sup> L’emolumento può essere calcolato sulla base di una combinazione di tariffe secondo il capoverso 1.</p>
</div></section><section id="lvl_u1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_2">2 Emolumento in funzione del tempo impiegato</a>
</h3>
<div class="collapseable"> <p><sup>1</sup> L’emolumento in funzione del tempo impiegato equivale a 160 franchi l’ora.</p>
<p><sup>2</sup> Se per i prodotti analogici (n. 3) e i servizi e le prestazioni particolari (n. 4) non è riscosso un emolumento forfettario, l’emolumento è calcolato in funzione del tempo impiegato.</p>
</div></section><section id="lvl_u1/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_3">3 Emolumenti forfettari per prodotto analogici</a>
</h3>
<div class="collapseable"> <section id="lvl_u1/lvl_u1/lvl_3/lvl_3_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u1/lvl_u1/lvl_3/lvl_3_1">3.1 Carte e atlanti analogici</a>
</h4>
<div class="collapseable"> <p></p>
<div class="table"><table border="1">
<tr>
<th class=" man-text-align-left "><p>Prestazione</p></th>
<th class=" man-text-align-left ">
<p>Emolumento / tariffa</p>
<p>Aliquota per esemplare / franchi</p>
</th>
</tr>
<tr>
<td><p class=" man-font-style-italic ">Carte nazionali analogiche</p></td>
<td><p class=" man-font-style-italic "></p></td>
</tr>
<tr>
<td><p>Da 1:10 000 a 1:1 000 000</p></td>
<td><p>da 8 a 20</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p class=" man-font-style-italic ">Composizioni</p></td>
<td><p class=" man-font-style-italic ">da 8 a 35</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p class=" man-font-style-italic ">Carte speciali</p></td>
<td><p class=" man-font-style-italic "></p></td>
</tr>
<tr>
<td><p>Carta OACI della Svizzera 1:500 000</p></td>
<td><p>da 10 a 26</p></td>
</tr>
<tr>
<td><p>Carta del volo a vela della Svizzera 1:300 000</p></td>
<td><p>da 10 a 26</p></td>
</tr>
<tr>
<td><p>Altre carte speciali ufficiali</p></td>
<td><p>da 10 a 30</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p class=" man-font-style-italic ">Atlanti nazionali e carte geologiche</p></td>
<td><p class=" man-font-style-italic "></p></td>
</tr>
<tr>
<td><p>Atlante climatico della Svizzera, singoli fogli</p></td>
<td><p>da   40 a   60</p></td>
</tr>
<tr>
<td><p>Atlante climatico della Svizzera, opera completa</p></td>
<td><p>da 250 a 370</p></td>
</tr>
<tr>
<td><p>Atlante idrologico della Svizzera, singoli fogli</p></td>
<td><p>da   50 a   90</p></td>
</tr>
<tr>
<td><p>Atlante idrologico della Svizzera, opera completa</p></td>
<td><p>da 400 a 600</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p class=" man-font-style-italic ">Carte geologiche, carte geofisiche e carte geotecniche</p></td>
<td><p class=" man-font-style-italic ">da 10 a 90</p></td>
</tr>
</table></div>
</div></section><section id="lvl_u1/lvl_u1/lvl_3/lvl_3_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u1/lvl_u1/lvl_3/lvl_3_2">3.2 Altri prodotti editoriali </a>
</h4>
<div class="collapseable"> <p>L’emolumento per altri prodotti editoriali analogici (ad es. rapporti) ammonta a 5–60 franchi al pezzo.</p>
</div></section><section id="lvl_u1/lvl_u1/lvl_3/lvl_3_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u1/lvl_u1/lvl_3/lvl_3_3">3.3 Sconti per prodotti analogici</a>
</h4>
<div class="collapseable"> <p>Per quanto riguarda i prodotti analogici, sugli emolumenti secondo i numeri 3.1 e 3.2 sono concessi i seguenti sconti:</p>
<dl>
<dt>a. </dt>
<dd>in caso di acquisizione per la rivendita: 20–60 per cento;</dd>
<dt>b. </dt>
<dd>sconto di quantità per clienti finali: 20–30 per cento.</dd>
</dl>
</div></section>
</div></section><section id="lvl_u1/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_4">4 Emolumenti forfetari per servizi e prestazioni particolari </a>
</h3>
<div class="collapseable"> <section id="lvl_u1/lvl_u1/lvl_4/lvl_4_1"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u1/lvl_u1/lvl_4/lvl_4_1">4.1 Swiss positioning service (swipos)</a>
</h4>
<div class="collapseable"> <p><sup>1</sup> L’emolumento annuo per il servizio di posizionamento Swiss Positioning Service secondo l’articolo 3 capoverso 3 dell’ordinanza del DDPS del 5 giugno 2008<sup><a href="#fn-d6e309" id="fnbck-d6e309">4</a></sup> sulla misurazione nazionale ammonta a:</p>
<dl>
<dt>a. </dt>
<dd>0,5 franchi al minuto per consultazioni singole (pay per use); o</dd>
<dt>b. </dt>
<dd>1500 franchi per una licenza;</dd>
<dt>c. </dt>
<dd>in caso di acquisizione di più licenze presso lo stesso venditore, che si tratti dell’Ufficio federale di topografia o di un rivenditore: 600 franchi per la seconda e terza licenza e 200 franchi per ogni licenza supplementare;</dd>
<dt>d. </dt>
<dd>per gli istituti d’insegnamento riconosciuti dallo Stato: 150 franchi per ogni licenza.</dd>
</dl>
<p><sup>2</sup> In caso di acquisizione per la rivendita, sull’emolumento annuo è concesso uno sconto del 20–80 per cento.</p>
<div class="footnotes"><p id="fn-d6e309"><sup><a href="#fnbck-d6e309">4</a></sup> <a href="https://fedlex.data.admin.ch/eli/cc/2008/395" target="_blank">RS <b>510.626.1</b></a></p></div>
</div></section><section id="lvl_u1/lvl_u1/lvl_4/lvl_4_2"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u1/lvl_u1/lvl_4/lvl_4_2">4.2 Altri servizi</a>
</h4>
<div class="collapseable"> <p><sup>1</sup> In applicazione per analogia dell’articolo 44 capoverso 2 OGI l’emolumento per altri servizi ammonta a:</p>
<dl>
<dt>a. </dt>
<dd>1–20 franchi per ogni milione di interrogazioni (request);</dd>
<dt>b. </dt>
<dd>0,01–1 franchi per ogni gigabyte (GB) di volume dati.</dd>
</dl>
<p><sup>2</sup> L’emolumento può essere calcolato sulla base di una combinazione di tariffe secondo il capoverso 1.</p>
</div></section><section id="lvl_u1/lvl_u1/lvl_4/lvl_4_3"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#lvl_u1/lvl_u1/lvl_4/lvl_4_3">4.3 Software</a>
</h4>
<div class="collapseable"> <p><sup>1</sup> L’emolumento per lo scaricamento e l’utilizzazione di <i>software</i> (programmi e biblioteche) è di regola definito contrattualmente.</p>
<p><sup>2</sup> In considerazione dei costi di sviluppo, della complessità e dell’utilità economica, l’emolumento ammonta a 0–6000 franchi.</p>
</div></section>
</div></section><section id="lvl_u1/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_5">5 Decisioni</a>
</h3>
<div class="collapseable"> <p>Agli emolumenti per le decisioni si applicano le disposizioni dell’ordinanza generale dell’8 settembre 2004<sup><a href="#fn-d6e365" id="fnbck-d6e365">5</a></sup> sugli emolumenti.</p>
<p></p>
<div class="footnotes"><p id="fn-d6e365"><sup><a href="#fnbck-d6e365">5</a></sup>  <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p></div>
</div></section>
</div></section>
</div></section></div>
</div></body>
</html>
