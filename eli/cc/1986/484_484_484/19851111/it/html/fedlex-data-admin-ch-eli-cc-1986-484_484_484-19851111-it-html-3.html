<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.748.131.945.4 --><p class="srnummer ">0.748.131.945.4 </p>
<p class="ref "> RU <b>1986</b> I 484</p>
<p class="man-template-tab-krpr-kurs man-font-style-italic ">Testo originale</p>
<h1 class="erlasstitel botschafttitel ">Accordo<br>tra il Consiglio federale della Confederazione Svizzera<br>e il Governo della Repubblica Italiana<br>per le procedure strumentali di arrivo e partenza<br>dall’aerodromo di Lugano-Agno</h1>
<p class="erlasssubtitel ">Concluso l’11 novembre 1985<br>Entrato in vigore l’11 novembre 1985</p>
<p class="erlassdatum "></p>
</div>
<div id="preamble"><div>
<p class="man-template-autor ">Il Consiglio federale della Confederazione Svizzera<br>e<br>il Governo della Repubblica Italiana,</p>
<p class="absatz ">desiderando rafforzare e sviluppare ulteriormente i rapporti aeronautici esistenti tra loro,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">Gli aeromobili civili diretti verso l’aerodromo di Lugano-Agno e da esso proveniente sono autorizzati ad utilizzare lo spazio aereo italiano nei limiti e con le modalità previste dall’Allegato<sup><a href="#fn-d7e48" id="fnbck-d7e48">1</a></sup>, che costituisce parte integrante del presente accordo.</p>
<div class="footnotes"><p id="fn-d7e48"><sup><a href="#fnbck-d7e48">1</a></sup><sup></sup> Quest’Allegato può essere consultato presso l’Ufficio federale dell aviazione civile. Le procedure previste sono pubblicate sotto forma adeguata nel Manuale d’informazioni aeronautiche (AIP).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Gli aeromobili di Stato italiani che utilizzano lo spazio aereo di cui all'art. 1 ed al relativo allegato, conservano in ogni caso il diritto di priorità sugli aeromobili civili nello stesso spazio, a meno che questi ultimi non si trovino già in una fase operativa avanzata tale da non poter essere interrotta senza gravi rischi.</p>
<p class="absatz ">La notifica di priorità verrà effettuata dall’ACC di Milano alla Torre di Lugano-Agno.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">Nella porzione di zona di controllo di Lugano-Agno in territorio italiano (vedi allegato) la Confederazione Svizzera si assume la responsabilità civile per eventuali incidenti aerei inerenti alla procedura di arrivo e partenza strumentale dell’aerodromo di Lugano-Agno. Essa è responsabile per eventuali danni a persone o cose a terra o nell’aria connesse alla procedura.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">L’Ufficio federale dell’aviazione civile svizzero e la Direzione Generale dell’Aviazione Civile italiana stabiliranno di comune accordo i requisiti minimi per la qualificazione dei piloti.</p>
<p class="absatz ">L’Ufficio federale dell’aviazione civile svizzero, sentito il parere della Direzione Generale dell’Aviazione Civile italiana, definirà e pubblicherà le procedure strumentali da e per l’aerodromo di Lugano-Agno.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">Tra l’Azienda Autonoma di Assistenza al volo per il Traffico Aereo Generale e l’Ufficio Federale dell’Aviazione Civile svizzero saranno stabiliti accordi per definire il volume di traffico e le norme di coordinamento operativo.</p>
<p class="absatz ">L’Azienda Autonoma di Assistenza al Volo per il traffico Aereo Generale stabilirà il recupero dei costi relativi ai servizi di assistenza al volo forniti e calcolati in base ai criteri applicati in situazioni analoghe. L’Ufficio Federale dell’Aviazione Civile svizzero si impegna a ripianare la quota imputata sulla base di modalità stabilite tra le parti.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Al fine di facilitare l’applicazione del presente accordo, e di dirimere eventuali controversie, viene istituita un’apposita Commissione Mista, la cui composizione nazionale sarà stabilita da ciascuna delle Parti contraenti. Detta Commissione Mista si riunisce a richiesta di una delle Parti contraenti, previo ragionevole preavviso scritto.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">Qualora non sia possibile dirimere eventuali controversie relative al presente accordo in sede di Commissione Mista, esse dovranno essere regolate per via diplomatica.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">In caso di motivi riguardanti la sicurezza nazionale ed il mantenimento dell’ordine pubblico, la Parte italiana si riserva il diritto di sospendere temporaneamente l’applicazione dell’articolo 1. Una tale valutazione è di competenza esclusiva delle Autorità italiane. La relativa notifica sarà effettuata immediatamente dall’ACC di Milano alla Torre di Lugano-Agno e successivamente confermato per via diplomatica.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz ">Il presente accordo ed il suo allegato saranno registrati presso l’Organizzazione dell’Aviazione Civile internazionale (OACI-ICAO).</p>
<p class="absatz ">Saranno effettuate le notifiche previste dall’art. 38 della Convenzione relativa all’Aviazione Civile Internazionale, stipulata a Chicago il 7 dicembre 1944<sup><a href="#fn-d7e118" id="fnbck-d7e118">2</a></sup>.</p>
<div class="footnotes"><p id="fn-d7e118"><sup><a href="#fnbck-d7e118">2</a></sup><sup></sup> <a href="https://fedlex.data.admin.ch/eli/cc/63/1377_1378_1381" target="_blank">RS <b>0.748.0</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p class="absatz ">Il presente accordo resterà in vigore per cinque anni e si intenderà rinnovato tacitamente per lo stesso periodo salvo denuncia scritta con un preavviso di tre mesi da notificarsi per via diplomatica alla controparte ed all’OACI-ICAO.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable"><p class="absatz ">Gli aggiornamenti dell’allegato al presente accordo potranno essere direttamente convenuti dalle autorità aeronautiche civili delle Parti contraenti. Essi entreranno in vigore dalla data della loro firma.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p class="absatz ">Il presente accordo entrerà in vigore dalla data della sua firma.</p>
<p class="absatz ">Fatto a Roma l’11 novembre 1985 in duplice originale in lingua italiana.</p>
<p></p>
<div class="table layout-table"><table>
<tr>
<td><p class="unterschriften1 ">Per il Consiglio federale<br>della Confederazione Svizzera:</p></td>
<td><p class="unterschriften1 ">Per il Governo<br>della Repubblica Italiana:</p></td>
</tr>
<tr>
<td><p class="unterschriften ">Gaspard Bodmer</p></td>
<td><p class="unterschriften ">Giacomo Attolico</p></td>
</tr>
</table></div>
<p class="absatz "></p>
<p class="abstand1seite "></p>
</div></article></main>
</div></body>
</html>
