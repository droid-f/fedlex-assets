<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1986-761_761_761-19850930-it-docx-1</title>
</head>
<body><div id="lawcontent">
<div id="preface">
<!--0.429.3 --><p class="srnummer ">0.429.3 </p>
<p> RU <b>1986</b> 761</p>
<h1 class="erlasstitel botschafttitel ">Scambio di lettere<br>del 30 settembre 1985 tra la Confederazione Svizzera<br>e la Comunità Economica Europea<br>relativo allo scambio d’informazione nel campo<br>della ricerca climatologica scientifica e tecnica</h1>
<p>Entrato in vigore il 30 settembre 1985</p>
<p> (Stato 30  settembre 1985)</p>
</div>
<div id="preamble">
<p class=" man-text-align-right "><i>Traduzione</i><sup><a href="#fn-d6e29" id="fnbck-d6e29">1</a></sup></p>
<p></p>
<div class="table"><table border="1"><tr>
<td><p>Missione svizzera <br>presso le Comunità europee</p></td>
<td>
<p>Bruxelles, 30 settembre 1985</p>
<p></p>
<p>Signor Direttore generale<br>Leslie Fielding <br>Direzione generale <br>delle relazioni esterne <br>Commissione delle Comunità europee</p>
<p>Bruxelles</p>
</td>
</tr></table></div>
<p>Signor Direttore generale,</p>
<p>Mi pregio di dichiarare ricevuta la Sua lettera in data odierna, del tenore seguente:</p>
<dl>
<dt></dt>
<dd>«Riferendomi ai risultati delle discussioni che si sono svolte tra periti della Svizzera e della Commissione delle Comunità europee su un’eventuale collaborazione nel campo della ricerca climatologica scientifica e tecnica ho l’onore di proporle che questa cooperazione venga attuata nel modo seguente:<dl>
<dt>– </dt>
<dd>contatti periodici tra gli esperti dei nostri programmi in materia, segnatamente allo scopo di identificare progetti coordinabili;</dd>
<dt>– </dt>
<dd>uno scambio di informazioni mediante la partecipazione dei nostri esperti ai Seminari e Simposi organizzati dall’una e dall’altra parte;</dd>
<dt>– </dt>
<dd>uno scambio di ricercatori che cooperano ai nostri progetti coordinati, da realizzare mediante accordi tra i laboratori interessati.</dd>
</dl>
</dd>
<dt></dt>
<dd>Se l’accetta, possiamo considerare la proposta suesposta e la Sua dichiarazione di aver ricevuto la presente lettera come basi della cooperazione nel campo della ricerca climatologica scientifica e tecnica. Questo scambio di lettere entrerà in vigore alla data della firma della Sua risposta. Vi si potrà por fine per iniziativa dell’una o dell’altra parte, con preavviso di sei mesi».</dd>
</dl>
<p>Sono in grado di confermare l’accordo del mio Governo su quanto precede. Gradisca, signor Direttore generale, l’espressione della mia più alta considerazione.</p>
<p></p>
<div class="table"><table border="1"><tr>
<td><p></p></td>
<td>
<p>Per il Governo<br>della Confederazione Svizzera:</p>
<p>Carlo Jagmetti</p>
</td>
</tr></table></div>
<div class="footnotes"><p id="fn-d6e29"><sup><a href="#fnbck-d6e29">1</a></sup> Il testo originale è pubblicato sotto lo stesso numero nell’ediz. franc. della presente Raccolta</p></div>
</div>
</div></body>
</html>
