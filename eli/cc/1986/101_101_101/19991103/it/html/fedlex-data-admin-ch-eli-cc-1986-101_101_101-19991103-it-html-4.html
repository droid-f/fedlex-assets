<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--831.432.2 --><p class="srnummer ">831.432.2 </p>
<h1 class="erlasstitel botschafttitel ">Regolamento <br>sull’organizzazione della fondazione <br>«Fondo di garanzia LPP»</h1>
<p class="erlassdatum ">del 17 maggio 1985 (Stato 3  novembre 1999)</p>
<p class="absatz8pt ">Approvato dal Consiglio federale il 15 gennaio 1986</p>
</div>
<div id="preamble"><div>
<p class="man-template-autor ">Il Consiglio di fondazione della fondazione «Fondo di garanzia LPP»,</p>
<p class="ingress ">visti gli articoli 55 capoverso 3 e 63 capoverso 2 della legge federale <br>del 25 giugno 1982<sup><a href="#fn-d7e25" id="fnbck-d7e25">1</a></sup> sulla previdenza professionale per la vecchiaia, i superstiti <br>e l’invalidità (LPP),</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup><sup> </sup><a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Consiglio di fondazione</a>
</h6>
<div class="collapseable">
<p class="absatz "><sup>1</sup> Il presidente del consiglio di fondazione è eletto a maggioranza dei membri per due anni. Può essere rieletto per un ulteriore periodo di due anni.<sup><a href="#fn-d7e48" id="fnbck-d7e48">2</a></sup></p>
<p class="absatz "><sup>2</sup> Il consiglio di fondazione dispone della propria segreteria.</p>
<p class="absatz "><sup>3</sup> Il consiglio di fondazione può formare dei gruppi di lavoro, cui possono partecipare persone scelte fuori del suddetto consiglio.</p>
<div class="footnotes"><p id="fn-d7e48"><sup><a href="#fnbck-d7e48">2</a></sup><sup></sup> Nuovo testo del per. giusta il n. I dell’O del Consiglio di fondazione della fondazione «Fondo di garanzia LPP» del 13 mag. 1998, approvato dal CF il 5 ott. 1998 e in vigore dal 5 ott. 1998 (<a href="https://fedlex.data.admin.ch/eli/oc/1998/3025_3025_3025" target="_blank">RU <b>1998</b> 3025</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Sedute del consiglio di fondazione</a>
</h6>
<div class="collapseable">
<p class="absatz "><sup>1</sup> Il presidente convoca il consiglio di fondazione quando gli affari lo richiedono, ma almeno una volta l’anno.</p>
<p class="absatz "><sup>2</sup> Il consiglio di fondazione è ugualmente convocato a richiesta di almeno tre dei suoi membri.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Deliberazione</a>
</h6>
<div class="collapseable">
<p class="absatz "><sup>1</sup> Per deliberare è necessaria la presenza della maggioranza dei membri.</p>
<p class="absatz "><sup>2</sup> Le delibere sono prese alla maggioranza dei voti. Il presidente prende parte al voto. A parità di voti, quello del presidente è decisivo.</p>
<p class="absatz "><sup>3</sup> Le delibere possono pure essere prese per via di circolazione. A richiesta di uno dei membri, l’oggetto in questione è tuttavia trattato nel corso della seduta.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti del consiglio di fondazione</a>
</h6>
<div class="collapseable">
<p class="absatz "><sup>1</sup> Il consiglio di fondazione prende i provvedimenti indispensabili all’amministrazione e alla rappresentanza del fondo di garanzia.</p>
<p class="absatz "><sup>2</sup> Svolge in particolare i compiti seguenti:</p>
<dl>
<dt>a. </dt>
<dd>controlla l’attività dell’organo di direzione;</dd>
<dt>b. </dt>
<dd>rappresenta la fondazione nei confronti dell’autorità di sorveglianza e dell’istituto collettore;</dd>
<dt>c. </dt>
<dd>incarica un organo direttivo di gestire la fondazione e di rappresentarla;</dd>
<dt>d. </dt>
<dd>conclude contratti nei limiti dello scopo della fondazione;</dd>
<dt>e. </dt>
<dd>emana regolamenti;</dd>
<dt>f. </dt>
<dd>designa l’organo di controllo;</dd>
<dt>g. </dt>
<dd>presenta all’autorità di sorveglianza il rapporto annuo d’attività e i conti annui.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Diritto di firma</a>
</h6>
<div class="collapseable"><p class="absatz ">Il presidente e un altro membro del consiglio di fondazione firmano collettivamente a due.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Organo di direzione del «Fondo di garanzia LPP»</a>
</h6>
<div class="collapseable">
<p class="absatz "><sup>1</sup> L’organo di direzione del «Fondo di garanzia LPP» è gestito da una società semplice costituita dalle organizzazioni seguenti:</p>
<dl>
<dt>a. </dt>
<dd>Associazione svizzera delle casse pensioni (ASIP);</dd>
<dt>b. </dt>
<dd>Associazione Svizzera d’Assicurazioni (ASA);</dd>
<dt>c. </dt>
<dd>Associazione delle casse di compensazione professionali;</dd>
<dt>d. </dt>
<dd>Unione delle banche cantonali svizzere.<sup><a href="#fn-d7e156" id="fnbck-d7e156">3</a></sup>
</dd>
</dl>
<p class="absatz "><sup>2</sup> Il consiglio di fondazione stipula con la società un contratto di diritto pubblico che definisce particolarmente l’organizzazione e i compiti dell’organo di direzione, come pure la responsabilità dei suoi organi.</p>
<p class="absatz "><sup>3</sup> ...<sup><a href="#fn-d7e172" id="fnbck-d7e172">4</a></sup></p>
<div class="footnotes">
<p id="fn-d7e156"><sup><a href="#fnbck-d7e156">3</a></sup><sup></sup> Nuovo testo giusta il n. I dell’O del Consiglio di fondazione della fondazione «Fondo di garanzia LPP» del 13 mag. 1998, approvato dal CF il 5 ott. 1998 e in vigore dal 5 ott. 1998 (<a href="https://fedlex.data.admin.ch/eli/oc/1998/3025_3025_3025" target="_blank">RU <b>1998</b> 3025</a>).</p>
<p id="fn-d7e172"><sup><a href="#fnbck-d7e172">4</a></sup><sup></sup> Abrogato dal n. I dell’O del Consiglio di fondazione della fondazione «Fondo di garanzia LPP» del 21 mag. 1999, approvato dal CF il 3 nov. 1999 (<a href="https://fedlex.data.admin.ch/eli/oc/1999/466" target="_blank">RU <b>1999</b> 3045</a>).</p>
</div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Indennizzo dei membri del consiglio di fondazione</a>
</h6>
<div class="collapseable">
<p class="absatz "><sup>1</sup> I membri del consiglio di fondazione sono indennizzati dal Fondo di garanzia.</p>
<p class="absatz "><sup>2</sup> L’indennizzo è regolato dall’ordinanza del 1° ottobre 1973<sup><a href="#fn-d7e194" id="fnbck-d7e194">5</a></sup> sulle indennità versate ai membri delle commissioni, ai periti e agli incaricati.</p>
<div class="footnotes"><p id="fn-d7e194"><sup><a href="#fnbck-d7e194">5</a></sup><sup></sup><sup> </sup>[<a href="https://fedlex.data.admin.ch/eli/oc/1973/1559_1559_1559" target="_blank">RU <b>1973 </b>1559</a>, <b></b><a href="https://fedlex.data.admin.ch/eli/oc/1989/50_50_50" target="_blank"><b>1989 </b>50</a>, <b></b><a href="https://fedlex.data.admin.ch/eli/oc/1996/518_518_518" target="_blank"><b>1996 </b>518 </a>art. 72 n. 2. <a href="https://fedlex.data.admin.ch/eli/oc/1996/1651_1651_1651" target="_blank">RU <b>1996 </b>1651 </a>art. 21 let. b]. Vedi ora l’O del 25 nov. 1998 sull'organizzazione del Governo e dell'Amministrazione (<a href="https://fedlex.data.admin.ch/eli/cc/1999/170" target="_blank">RS <b>172.010.1</b></a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Disposizioni finali</a>
</h6>
<div class="collapseable">
<p class="absatz ">Il presente regolamento è sottoposto all’approvazione del Consiglio federale; esso entra in vigore al momento dell’approvazione.</p>
<p class="abstand1seite "></p>
</div></article></main>
</div></body>
</html>
