<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1986-812_812_812-20170601-it-docx</title>
</head>
<body><div id="lawcontent">
<div id="preface">
<!--531.711 --><p class="srnummer">531.711 </p>
<h1 class="erlasstitel">Ordinanza <br>sull’assicurazione federale dei trasporti <br>contro i rischi di guerra</h1>
<h2 class="erlasskurztitel">(OARG)</h2>
<?del-struct abstand18pt><p>del 7 maggio 1986 (Stato 1° giugno 2017)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 39 capoverso 3 e 57 capoverso 1 della legge del 17 giugno 2016<sup><a href="#fn-d9962e25">1</a></sup> sull’approvvigionamento del Paese (LAP),<sup><a href="#fn-d9962e33">2</a></sup></p>
<p>ordina:</p>
<div class="footnotes">
<p id="fn-d9962e25"><sup>1</sup> <i>RS <b>531</b></i></p>
<p id="fn-d9962e33"><sup>2</sup> Nuovo testo giusta il n. I 5 dell’O del 10 mag. 2017, in vigore dal 1° giu. 2017  (<a href="https://fedlex.data.admin.ch/eli/oc/2017/313">RU <b>2017</b> 3179</a>).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Principio </a>
</h1>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>La Confederazione gestisce un’assicurazione federale dei trasporti contro i rischi di guerra (ARG). Essa può offrire l’assicurazione o la riassicurazione (qui di seguito: copertura) secondo i principi in uso nelle assicurazioni private, segnatamente contro pagamento di un premio proporzionato al rischio.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Copertura generale </a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2 </b> Tenore </a>
</h6>
<div class="collapseable"> <p>Se la Svizzera è minacciata, direttamente o indirettamente, da un conflitto armato o da altri eventi egemonici o se esiste una grave penuria, la Confederazione può accordare la copertura per i trasporti di guerra e rischi analoghi, segnatamente per gli attentati, i sabotaggi e la pirateria aerea.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3 </b> Eventi assicurati </a>
</h6>
<div class="collapseable"> <p>Sono considerati eventi assicurati i danni cagionati dalla perdita, dalla distruzione o dal danneggiamento dell’oggetto assicurato determinati da eventi menzionati all’ar­ticolo 2.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4 </b> Concessione della copertura </a>
</h6>
<div class="collapseable"> <p><sup>1</sup> La copertura può essere accordata a condizione che il richiedente provi, in una domanda motivata, che i trasporti o la messa al sicuro, a titolo preventivo, dei mezzi di trasporto in un luogo adeguato sono effettuati nell’interesse dell’approvvi­giona­mento del Paese e che il rischio non può essere coperto altrimenti a condizioni ragionevoli.</p>
<p><sup>2</sup> Per i contratti di trasporto conclusi dalla Confederazione stessa, la copertura può essere accordata senza che sia necessario provare che non esiste un’altra possibilità di copertura a condizioni ragionevoli.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5 </b> Campo d’applicazione (oggetto) </a>
</h6>
<div class="collapseable"> <p>La copertura comprende in particolare i beni e i valori menzionati qui appresso, come pure i mezzi di trasporto seguenti:</p>
<dl>
<dt>a.</dt>
<dd>le merci d’importazione, destinate ad essere consumate o trasformate in Sviz­­zera, che sono d’importanza vitale ai sensi dell’articolo 2 LAP;</dd>
<dt>b.</dt>
<dd>le merci d’esportazione, prodotte o lavorate in Svizzera;</dd>
<dt>c.</dt>
<dd>i valori appartenenti a persone domiciliate in Svizzera;</dd>
<dt>d.<sup><a href="#fn-d9962e110">3</a></sup>
</dt>
<dd>i beni d’importanza vitale designati come assicurabili dal settore specializzato Logi­stica<sup><a href="#fn-d9962e121">4</a></sup> in ogni caso particolare;</dd>
<dt>e.</dt>
<dd>i mezzi di trasporto, nella misura in cui trasportano merci e valori ai sensi delle lettere a–d oppure persone incaricate di assicurare l’approv­vigiona­mento del Paese;</dd>
<dt>f.</dt>
<dd>i mezzi di trasporto che sono messi preventivamente al sicuro, in un luogo ade­guato, nell’interesse dell’approvvigionamento del Paese.</dd>
</dl>
<div class="footnotes">
<p id="fn-d9962e110"><sup>3</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003 (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p>
<p id="fn-d9962e121"><sup>4</sup> Nuova espr. giusta il n. I 5 dell’O del 10 mag. 2017, in vigore dal 1° giu. 2017  (<a href="https://fedlex.data.admin.ch/eli/oc/2017/313">RU <b>2017</b> 3179</a>). Di detta mod. é tenuto conto in tutto il presente testo.</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6 </b> Campo d’applicazione (tempo e luogo) </a>
</h6>
<div class="collapseable"> <p><sup>1</sup> Il Consiglio federale determina il momento a partire dal quale può essere accor­data la copertura. Questa inizia con l’emanazione della decisione (art. 16).</p>
<p><sup>2</sup> Gli oggetti menzionati all’articolo 5 possono essere assicurati durante il trasporto marittimo, aereo, fluviale, lacuale e terrestre. La copertura ARG può parimenti essere accordata per il necessario viaggio a vuoto di un mezzo di trasporto effettuato in relazione con un trasporto assicurato, nonché per i depositi anteriori, intermedi e posteriori all’estero che sono in relazione con un trasporto coperto dalla Confede­razione. Se il mezzo di trasporto è messo al sicuro a titolo preventivo in un luogo adeguato, la copertura si estende anche alla durata necessaria per questo trasferi­mento.</p>
<p><sup>3</sup> Per principio, la copertura non concerne i trasporti effettuati su territorio svizzero. Essa può tuttavia essere estesa a questo territorio:</p>
<dl>
<dt>a.</dt>
<dd>in casi eccezionali motivati;</dd>
<dt>b.</dt>
<dd>per danni causati da violazioni della neutralità svizzera.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d9962e163">5</a></sup><a href="#art_7"> Limitazione del rischio </a>
</h6>
<div class="collapseable"> <p><sup>1</sup> Il settore specializzato Logi­stica è autorizzato, a seconda della situazione, a sopprimere o limitare, nel singolo caso, la copertura per certi beni, valori, territori, percorsi e mezzi di trasporto.</p>
<p><sup>2</sup> Esso può stabilire franchigie adeguate.</p>
<div class="footnotes"><p id="fn-d9962e163"><sup>5</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003  (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d9962e185">6</a></sup><a href="#art_8"> Relazioni fra gli assicurati e il settore specializzato Logi­stica </a>
</h6>
<div class="collapseable"> <p>Per la presentazione delle domande di copertura e lo svolgimento dell’assicurazione federale dei trasporti contro il rischio di guerra, gli assicurati devono rivolgersi agli istituti d’assicurazione incaricati dalla Confederazione. Questi giudicano, in base alle direttive di accettazione dell’Ufficio federale per l’approvvigionamento economico del Paese, se l’operazione in questione riveste un interesse per l’approvvi­gionamento del Paese. Nei casi non previsti da queste direttive, nonché nei casi dubbi, la competenza di valutare l’esistenza o meno di tale interesse spetta al settore specializzato Logi­stica, previa consultazione con il settore competente.</p>
<div class="footnotes"><p id="fn-d9962e185"><sup>6</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003  (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Copertura automatica interinale </a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9 </b> Contenuto </a>
</h6>
<div class="collapseable"> <p>La Confederazione può accordare la copertura in qualsiasi momento se scoppia una guerra di vaste proporzioni, se vengono impiegate armi nucleari o radioattive o se la Svizzera viene coinvolta in un conflitto armato.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10 </b> Eventi assicurati </a>
</h6>
<div class="collapseable"> <p>È considerata evento assicurato la sopravvenienza di danni causati dalla perdita, dalla distribuzione o dal danneggiamento dell’oggetto assicurato in seguito ad eventi menzionati agli articoli 2 e 9.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11 </b> Concessione della copertura </a>
</h6>
<div class="collapseable"> <p>La copertura è accordata su richiesta. Siccome l’interesse per l’approvvigionamento del Paese è dato per concesso, non è necessario addurne la prova.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12 </b> Campo di applicazione (oggetto) </a>
</h6>
<div class="collapseable"> <p>La copertura si estende ai beni e ai valori citati all’articolo 5, come pure ai mezzi di trasporto.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13 </b> Campo di applicazione (tempo e luogo) </a>
</h6>
<div class="collapseable"> <p><sup>1</sup> La copertura inizia con l’emanazione della decisione (art. 16).</p>
<p><sup>2</sup> La copertura termina dopo l’introduzione della copertura generale con la conces­sione di questa copertura o con il rifiuto della domanda di copertura, ma al più tardi, in mancanza di una domanda per la concessione della copertura generale, con la scadenza del termine fissato nelle condizioni generali di assicurazione.</p>
<p><sup>3</sup> La copertura è valida in tutto il mondo.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14 </b> Relazioni fra gli assicurati e il settore specializzato Logi­stica</a><sup><a href="#fn-d9962e258">7</a></sup><a href="#art_14"> </a>
</h6>
<div class="collapseable"> <p>L’articolo 8 è applicabile per analogia.</p>
<div class="footnotes"><p id="fn-d9962e258"><sup>7</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003  (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a><sup><a href="#fn-d9962e276">8</a></sup><a href="#art_15"><b> </b> Riassicurazione </a>
</h6>
<div class="collapseable"> <p>Su richiesta dei primi assicuratori, il settore specializzato Logi­stica è autorizzato a riassicurarli per l’intera copertura automatica interinale dei beni e dei valori.</p>
<div class="footnotes"><p id="fn-d9962e276"><sup>8</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003 (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Disposizioni comuni </a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a><sup><a href="#fn-d9962e297">9</a></sup><a href="#art_16"><b> </b> Forma giuridica dell’ARG  </a>
</h6>
<div class="collapseable"> <p>Il settore specializzato Logi­stica accorda la copertura mediante l’emanazione della decisione; esso stabilisce le condizioni generali e i premi da pagare.</p>
<div class="footnotes"><p id="fn-d9962e297"><sup>9</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003 (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17 </b> Inizio dell’obbligo di pagare i premi </a>
</h6>
<div class="collapseable"> <p>L’obbligo di pagare i premi inizia con l’emanazione della decisione (art. 16).</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18 </b> Sospensione dell’assicurazione </a>
</h6>
<div class="collapseable"> <p>La copertura è sospesa fintantoché la Confederazione dispone per requisizione dei mezzi di trasporto assicurati.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a><sup><a href="#fn-d9962e334">10</a></sup><a href="#art_19"><b> </b> Esecuzione e organizzazione  </a>
</h6>
<div class="collapseable"> <p><sup>1</sup> Il settore specializzato Logi­stica è incaricato dell’esecuzione dell’ARG.</p>
<p><sup>2</sup> Esso si avvale della collaborazione degli istituti d’assicurazione svizzeri autorizzati. Gli istituti stranieri autorizzati a praticare in Svizzera possono collaborare soltanto finché lo Stato in cui hanno la loro sede accorda la reciprocità agli istituti svizzeri.</p>
<div class="footnotes"><p id="fn-d9962e334"><sup>10</sup>  Nuovo testo giusta il n. 8 dell’all. all’O del 2 lug. 2003 sui provvedimenti preparatori  in materia di approvvigionamento economico del Paese, in vigore dal 1° ago. 2003 (<a href="https://fedlex.data.admin.ch/eli/oc/2003/318">RU <b>2003 </b>2167</a>).</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20 </b> Surrogazione </a>
</h6>
<div class="collapseable"> <p>Se la Confederazione ha versato un’indennità, è surrogata nei diritti che il benefi­ciario può avere verso terzi, indipendentemente dal titolo giuridico per cui sono sorti questi diritti. Su domanda della Confederazione, il beneficiario è tenuto a prendere le misure necessarie per far valere questi diritti.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21 </b> Finanziamento </a>
</h6>
<div class="collapseable"> <p><sup>1</sup> Con i proventi dei premi e con le altre entrate che sono in relazione con l’assi­curazione dei trasporti contro i rischi di guerra viene costituita una riserva speciale.</p>
<p>2 Le spese per l’assicurazione dei trasporti contro i rischi di guerra devono essere addossate alla riserva; se questa è insufficiente, la Confederazione verserà un’anti­cipazione prelevata dalle risorse generali della Confederazione, che dovrà essere ammortizzata mediante il futuro ricavo dei premi.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22 </b> Autorizzazioni rilasciate dalla Confederazione </a>
</h6>
<div class="collapseable"> <p>La concessione della copertura da parte della Confederazione non dà alcun diritto ad autorizzazioni federali quali segnatamente i permessi d’importazione e d’esporta­zione.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizioni finali </a>
</h1>
<div class="collapseable">
<article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23 </b> Riserve esistenti </a>
</h6>
<div class="collapseable"> <p>Le riserve esistenti accantonate in virtù del diritto previgente, provenienti dai premi incassati per l’assicurazione dei trasporti contro i rischi di guerra, saranno trasferiti alle riserve istituite in virtù del nuovo diritto.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24 </b> Diritto previgente: abrogazione </a>
</h6>
<div class="collapseable"> <p>Il decreto del Consiglio federale del 31 gennaio 1956<sup><a href="#fn-d9962e404">11</a></sup> sull’assicurazione dei tra­sporti contro i rischi di guerra è abrogato.</p>
<div class="footnotes"><p id="fn-d9962e404"><sup>11</sup><sup> </sup>Non pubblicato nella RU.</p></div>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25 </b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° giugno 1986.</p>
</div></article>
</div></section></main>
</div></body>
</html>
