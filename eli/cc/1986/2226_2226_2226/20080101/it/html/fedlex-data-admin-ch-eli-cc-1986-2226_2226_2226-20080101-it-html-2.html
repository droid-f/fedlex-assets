<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1986-2226_2226_2226-20080101-it-docx-1</title>
</head>
<body><div id="lawcontent">
<div id="preface">
<!--741.618 --><p class="srnummer ">741.618 </p>
<h1 class="erlasstitel botschafttitel ">Ordinanza<br>di esecuzione dell’Accordo relativo<br>ai servizi occasionali internazionali di trasporto<br>di viaggiatori su strada effettuati con autobus</h1>
<h2 class="erlasskurztitel ">(ASOR)</h2>
<p>del 6 ottobre 1986 (Stato 1° gennaio 2008)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 13 e 14 dell’Accordo del 26 maggio 1982<sup><a href="#fn-d6e25" id="fnbck-d6e25">1</a></sup> relativo ai servizi<br>occasionali internazionali di trasporti di viaggiatori su strada effettuati con autobus (ASOR);<br>visto l’articolo 106 capoversi 1 e 7 della legge federale del 19 dicembre 1958<sup><a href="#fn-d6e37" id="fnbck-d6e37">2</a></sup><b><br></b>sulla circolazione stradale,</p>
<p>ordina:</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup><sup> </sup><a href="https://fedlex.data.admin.ch/eli/cc/1986/2263_2263_2263" target="_blank">RS <b>0.741.618</b></a></p>
<p id="fn-d6e37"><sup><a href="#fnbck-d6e37">2</a></sup><sup> </sup><a href="https://fedlex.data.admin.ch/eli/cc/1959/679_705_685" target="_blank">RS <b>741.01</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina, in relazione con l’applicazione dell’ASOR, l’elaborazione, la consegna e l’uso dei mezzi di controllo, le corrispondenti procedure di verifica, la designazione dell’autorità competente e dell’organo che consegna i mezzi di controllo, nonché le sanzioni applicabili in caso di infrazioni alle disposizioni del detto accordo.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Elaborazione e consegna dei mezzi di controllo</a>
</h6>
<div class="collapseable"> <p><sup>1</sup> I libretti di fogli di viaggio sono rilasciati dall’Ufficio federale dei trasporti. La consegna ai vettori che effettuano servizi occasionali conformemente all’ASOR, può essere delegata dall’Ufficio federale di trasporti a organizzazioni di trasporti stradali aventi sede in Svizzera. Essi recano il nome del vettore e non sono cedibili. Il modello cartonato (art. 11 ASOR), reca anche il nome del vettore al momento della consegna.</p>
<p><sup>2</sup> Le organizzazioni abilitate forniscono all’Ufficio federale dei trasporti una lista dei numeri di libretti rilasciati e dei titolari corrispondenti, nonché l’indicazione della data di consegna di ogni libretto.</p>
<p><sup>3</sup> La consegna dei mezzi di controllo e del modello cartonato possono sottostare al pagamento di emolumenti, il cui importo è fissato dall’Ufficio federale dei trasporti. Tale importo deve coprire unicamente le spese di elaborazione e consegna dei mezzi di controllo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Uso dei mezzi di controllo</a>
</h6>
<div class="collapseable"> <p>Il controllo avviene sulla scorta di un documento di controllo che si presenta sotto forma di fogli di viaggio (art. 7 cpv. 1 ASOR). Il foglio di viaggio è richiesto per tutti i servizi occasionali internazionali di trasporto di viaggiatori su strada effettuati con autobus e deve essere presentato agli organi di controllo.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Validità dei mezzi di controllo</a>
</h6>
<div class="collapseable"> <p><sup>1</sup> Il libretto di fogli di viaggio è valido due anni a contare dalla data di emissione.</p>
<p><sup>2</sup> Il foglio di viaggio è valido durante tutto il viaggio per cui è stato allestito.</p>
<p><sup>3</sup> In ogni caso, il libretto e i fogli di viaggio perdono validità se il vettore è costretto, per un motivo qualsiasi, a rinunciare all’esercizio della professione.</p>
<p><sup>4</sup> I libretti che hanno perso validità devono essere restituiti, senz’indugio alla organizzazione che li ha rilasciati. Essi contengono l’insieme delle copie dei fogli di viaggio usati o non usati, nonché gli originali dei fogli di viaggio non usati. L’organizzazione abilitata conserva per due anni questi libretti e fogli di viaggio a disposizione dell’Ufficio federale dei trasporti.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Autorità competente</a>
</h6>
<div class="collapseable"> <p>L’autorità competente, a’ sensi dell’ASOR, è l’Ufficio federale dei trasporti.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Autorizzazione di trasporto</a>
</h6>
<div class="collapseable"> <p>L’autorizzazione di trasporto cui possono essere sottoposti taluni servizi occasionali (art. 2 cpv. 1 lett. c e art. 5 cpv. 3 ASOR) è rilasciata dall’Ufficio federale dei trasporti.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Controllo del traffico</a>
</h6>
<div class="collapseable"> <p><sup>1</sup> Gli organi di controllo provvedono affinché i vettori interessati rispettino le disposizioni dell’ASOR e della presente ordinanza.</p>
<p><sup>2</sup> Gli uffici doganali ove accertino infrazioni stilano un processo verbale che trasmettono all’Ufficio federale dei trasporti, per il tramite della Direzione generale delle dogane, allegandovi anche i mezzi di prova in loro possesso, come il foglio di viaggio o l’ordine di trasporto. Essi possono proibire l’entrata di veicoli stranieri. Se si constatano infrazioni all’uscita e gli autori sono domiciliati all’estero, gli uffici doganali possono esigere un deposito pecuniario sufficiente a coprire la probabile multa e le spese procedurali.</p>
<p><sup>3</sup> L’Ufficio federale dei trasporti emana, d’intesa con la Direzione generale delle dogane, le direttive sull’esecuzione dei controlli.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Disposizioni penali</a>
</h6>
<div class="collapseable"> <p><sup>1</sup> Chi, per negligenza o intenzionalmente, commette un’infrazione alle prescrizioni dell’ASOR:</p>
<dl>
<dt>a. </dt>
<dd>tralasciando di munirsi di un foglio di viaggio o rifiutando di esibirlo su richiesta;</dd>
<dt>b. </dt>
<dd>falsificando un foglio di viaggio o un libretto;</dd>
<dt>c. </dt>
<dd>presentando un documento di controllo scaduto o</dd>
<dt>d. </dt>
<dd>cedendo un libretto intestato a proprio nome a terzi </dd>
<dt>è punito con una multa disciplinare sino a 500 franchi.</dt>
<dd class="clearfix"></dd>
</dl>
<p><sup>2</sup> Le infrazioni di esigua entità possono essere punite con l’ammonimento e l’addossamento delle spese.</p>
<p><sup>3</sup> L’Ufficio federale dei trasporti è l’autorità che giudica e persegue, conformemente alla legge del 22 marzo 1974<sup><a href="#fn-d6e169" id="fnbck-d6e169">3</a></sup><b> </b>sul diritto penale amministrativo.</p>
<p><sup>4</sup> In caso di infrazioni ripetute o gravi, al vettore può essere revocato, temporaneamente o definitivamente, su decisione dell’Ufficio federale dei trasporti, il diritto di effettuare trasporti secondo l’ASOR.</p>
<p><sup>5</sup> Sono salve le sanzioni applicabili in virtù di altre disposizioni della legislazione federale.</p>
<div class="footnotes"><p id="fn-d6e169"><sup><a href="#fnbck-d6e169">3</a></sup><sup> </sup><a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e187" id="fnbck-d6e187">4</a></sup>
</h6>
<div class="collapseable"><div class="footnotes"><p id="fn-d6e187"><sup><a href="#fnbck-d6e187">4</a></sup> Abrogato dal n. IV 27 dell’O del 22 ago. 2007 concernente l’aggiornamento formale del diritto federale, con effetto dal 1° gen. 2008 (<a href="https://fedlex.data.admin.ch/eli/oc/2007/633" target="_blank">RU <b>2007</b> 4477</a>).</p></div></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Obbligo d’informare</a>
</h6>
<div class="collapseable"> <p>L’Ufficio federale dei trasporti informa l’autorità competente del Paese di immatricolazione del veicolo con cui è stata commessa l’infrazione (art. 14 cpv. 2 ASOR) circa le misure prese in virtù degli articoli 7 e 8.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Esecuzione</a>
</h6>
<div class="collapseable"> <p>Il Dipartimento federale dell’ambiente, dei trasporti, dell’energia e delle comunicazioni<sup><a href="#fn-d6e216" id="fnbck-d6e216">5</a></sup> nonché il Dipartimento federale delle finanze sono incaricati dell’esecuzione.</p>
<div class="footnotes"><p id="fn-d6e216"><sup><a href="#fnbck-d6e216">5</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 1987.</p>
<p></p>
</div></article></main>
</div></body>
</html>
