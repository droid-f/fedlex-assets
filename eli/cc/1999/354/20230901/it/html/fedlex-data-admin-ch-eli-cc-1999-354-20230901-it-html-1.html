<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1999-354-20230901-it-docx-1</title>
</head>
<body><div id="lawcontent">
<div id="preface">
<!--152.1--><p class="srnummer">152.1</p>
<h1 class="erlasstitel">Legge federale<br>sull’archiviazione</h1>
<h2 class="erlasskurztitel">(Legge sull’archiviazione, LAr)</h2>
<?del-struct abstand18pt><p>del 26 giugno 1998 (Stato 1° settembre 2023)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 85 numero 1 della Costituzione federale<sup><a href="#fn-d6e24">1</a></sup>; <br>visto il messaggio del Consiglio federale del 26 febbraio 1997<sup><a href="#fn-d6e39">2</a></sup>,</p>
<p>decreta:</p>
<div class="footnotes">
<p id="fn-d6e24"><sup>1</sup> [CS <b>1</b> 3]. A questa disp. corrisponde ora l’art. 173 cpv. 2 della Costituzione federale del 18 aprile 1999 (<a href="https://fedlex.data.admin.ch/eli/cc/1999/404">RS <b>101</b></a>).</p>
<p id="fn-d6e39"><sup>2</sup> <a href="https://fedlex.data.admin.ch/eli/fga/1997/2_941_829_753">FF <b>1997 </b>II 753</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e campo d’applicazione </a>
</h6>
<div class="collapseable"> <p><sup>1</sup> La presente legge disciplina l’archiviazione di documenti:</p>
<dl>
<dt>a. </dt>
<dd>dell’Assemblea federale;</dd>
<dt>b. </dt>
<dd>del Consiglio federale, dell’Amministrazione federale conformemente all’ar­ticolo 2 della legge federale del 21 marzo 1997<sup><a href="#fn-d6e78">3</a></sup> sull’organizzazione del Governo e dell’Ammini­strazione, nonché delle formazioni dell’esercito;</dd>
<dt>c. </dt>
<dd>delle rappresentanze diplomatiche e consolari svizzere all’estero;</dd>
<dt>d.<sup><a href="#fn-d6e95">4</a></sup> </dt>
<dd>del Tribunale penale federale, del Tribunale amministrativo federale, del Tribunale federale dei brevetti e delle commissioni federali di ricorso e d’arbitrato;</dd>
<dt>e. </dt>
<dd>degli istituti federali autonomi;</dd>
<dt>f. </dt>
<dd>della Banca nazionale svizzera;</dd>
<dt>g. </dt>
<dd>delle commissioni extraparlamentari;</dd>
<dt>h. </dt>
<dd>di altre persone di diritto pubblico o privato, ad eccezione dei Cantoni, per quanto esse adempiano compiti federali d’esecuzione a loro affidati;</dd>
<dt>i. </dt>
<dd>di servizi federali che sono stati sciolti.</dd>
</dl>
<p><sup>2</sup> La presente legge si applica inoltre all’utilizzazione degli archivi della Confedera­zione da parte di organi della Confederazione stessa e da parte di terzi.</p>
<p><sup>3</sup> Il Tribunale federale disciplina l’archiviazione dei suoi documenti conformemente ai principi della presente legge e dopo aver consultato l’Archivio federale.<sup><a href="#fn-d6e147">5</a></sup></p>
<div class="footnotes">
<p id="fn-d6e78"><sup>3</sup> <a href="https://fedlex.data.admin.ch/eli/cc/1997/2022_2022_2022">RS <b>172.010</b></a></p>
<p id="fn-d6e95"><sup>4</sup> Nuovo testo giusta il n. I 1 della LF del 28 set. 2012 che adegua disposizioni di diritto procedurale sul segreto professionale degli avvocati, in vigore dal 1° mag. 2013  (<a href="https://fedlex.data.admin.ch/eli/oc/2013/177">RU <b>2013</b> 847</a>; <a href="https://fedlex.data.admin.ch/eli/fga/2011/1435">FF <b>2011</b> 7255</a>).</p>
<p id="fn-d6e147"><sup>5</sup> Nuovo testo giusta il n. II 3 della LF del 20 mar. 2008 concernente l’aggiornamento formale del diritto federale, in vigore dal 1° ago. 2008 (<a href="https://fedlex.data.admin.ch/eli/oc/2008/447">RU <b>2008</b> 3437</a>; <a href="https://fedlex.data.admin.ch/eli/fga/2007/885">FF <b>2007 </b>5575</a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principio </a>
</h6>
<div class="collapseable"> <p><sup>1</sup> Vengono archiviati tutti i documenti della Confederazione che hanno un valore giuridico, politico, economico, storico, sociale o culturale.</p>
<p><sup>2</sup> L’archiviazione contribuisce alla certezza del diritto nonché alla gestione continua e razionale dell’amministrazione. Realizza in particolare le condizioni necessarie alla ricerca nel campo della storia e delle scienze sociali.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni </a>
</h6>
<div class="collapseable"> <p><sup>1</sup> Ai sensi della presente legge sono documenti tutte le informazioni registrate, indi­pendentemente dal loro supporto, che sono state raccolte o prodotte nell’adem­pimento di compiti pubblici della Confederazione, nonché tutti i mezzi ausiliari e i dati complementari necessari alla comprensione e all’utilizzazione di dette informa­zioni.</p>
<p><sup>2</sup> Si considerano archivi i documenti che sono stati ripresi dall’Archivio federale a fini di conservazione o che vengono archiviati autonomamente da altri servizi con­formemente ai principi della presente legge.</p>
<p><sup>3</sup> Hanno un valore archivistico i documenti che hanno un’importanza giuridica o amministrativa o un grande valore informativo.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Tutela dei documenti </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Competenza in materia di archiviazione </a>
</h6>
<div class="collapseable"> <p><sup>1</sup> L’Archivio federale archivia i documenti della Confederazione.</p>
<p><sup>2</sup> L’archiviazione di documenti dei Cantoni risultanti dall’esecuzione di compiti per conto della Confederazione è di competenza dei Cantoni medesimi sempre che una legge federale non disponga altrimenti.</p>
<p><sup>3</sup> La Banca nazionale svizzera nonché gli istituti autonomi designati dal Consiglio federale si occupano essi stessi dell’archiviazione dei loro documenti conforme­mente ai principi della presente legge.</p>
<p><sup>4</sup> Il Tribunale penale federale, il Tribunale amministrativo federale, il Tribunale federale dei brevetti e le commissioni federali di ricorso e d’arbitrato offrono all’Archivio federale di riprendere i loro documenti, sempre che non siano in grado di occuparsi autonomamente dell’archiviazione conformemente ai principi della presente legge.<sup><a href="#fn-d6e226">6</a></sup></p>
<p><sup>5</sup> Le altre persone di diritto pubblico o privato che adempiono compiti federali d’esecuzione a loro affidati si occupano in maniera autonoma dell’archiviazione dei relativi documenti conformemente ai principi della presente legge o offrono all’Ar­chivio federale di riprenderli. Il Consiglio federale emana un’ordinanza in tal senso.</p>
<div class="footnotes"><p id="fn-d6e226"><sup>6</sup> Nuovo testo giusta il n. I 1 della LF del 28 set. 2012 che adegua disposizioni di diritto procedurale sul segreto professionale degli avvocati, in vigore dal 1° mag. 2013  (<a href="https://fedlex.data.admin.ch/eli/oc/2013/177">RU <b>2013</b> 847</a>; <a href="https://fedlex.data.admin.ch/eli/fga/2011/1435">FF <b>2011</b> 7255</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Gestione dell’informazione e degli atti </a>
</h6>
<div class="collapseable"> <p><sup>1</sup> L’Archivio federale garantisce ai servizi tenuti ad offrire i loro documenti una con­sulenza per quanto concerne l’organizzazione, la gestione, la conservazione e il ver­samento dei loro documenti. Può offrire detta consulenza anche ad altri servizi.</p>
<p><sup>2</sup> Ha il diritto di visitare i servizi di registratura o quelli incaricati della gestione delle informazioni dei servizi tenuti ad offrire i loro documenti e di fare rilevamenti in merito allo stato dei documenti da essi conservati.</p>
<p><sup>3</sup> Emana, all’attenzione dei servizi tenuti ad offrire i loro documenti, istruzioni relative:</p>
<dl>
<dt>a. </dt>
<dd>alla gestione, alla conservazione e al versamento di documenti;</dd>
<dt>b. </dt>
<dd>alla costituzione e alla gestione di archivi paralleli.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Obbligo di offerta dei documenti </a>
</h6>
<div class="collapseable"> <p>I servizi o le persone di cui all’articolo 1 capoverso 1 devono offrire all’Archivio federale di riprendere tutti i documenti dei quali non hanno più bisogno in modo permanente, sempre che non siano essi stessi competenti per la loro archiviazione.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Determinazione del valore archivistico e ripresa di documenti </a>
</h6>
<div class="collapseable"> <p><sup>1</sup> L’Archivio federale determina, in collaborazione con i servizi di cui all’articolo 1 capoverso 1, il valore archivistico dei documenti.</p>
<p><sup>2</sup> I documenti dei quali è stato determinato il valore archivistico devono essere con­segnati all’Archivio federale dai servizi tenuti ad offrirli. I servizi che non sono tenuti ad offrire i loro documenti si occupano essi stessi dell’archiviazione.</p>
<p><sup>3</sup> L’Archivio federale può conservare provvisoriamente documenti considerati senza valore archivistico qualora la legislazione federale preveda che essi devono essere conservati.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Distruzione di documenti </a>
</h6>
<div class="collapseable"> <p><sup>1</sup> I documenti che devono essere offerti non possono essere distrutti senza l’auto­rizzazione dell’Archivio federale.</p>
<p><sup>2</sup> L’Archivio federale non distrugge alcun documento senza l’autorizzazione del ser­vizio che versa documenti (servizio mittente).</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Accessibilità agli archivi </a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Principio della libera consultazione e termine di protezione </a>
</h6>
<div class="collapseable"> <p><sup>1</sup> Gli archivi della Confederazione sono accessibili al pubblico, a titolo gratuito, dopo la scadenza di un termine di protezione di 30 anni, fatti salvi gli articoli 11 e 12.</p>
<p><sup>2</sup> I documenti che erano accessibili al pubblico già prima del loro versamento all’Archivio federale lo restano anche in seguito.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Calcolo del termine di protezione </a>
</h6>
<div class="collapseable"> <p>Il termine di protezione decorre di regola dalla data dell’ultimo documento di una pratica o di un fascicolo.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Proroga del termine di protezione per i dati personali </a>
</h6>
<div class="collapseable"> <p><sup>1</sup> Gli archivi classificati in base a nomi di persona e contenenti dati personali degni di particolare protezione sono soggetti a un termine di protezione di 50 anni, salvo che la persona interessata ne abbia autorizzato la consultazione.<sup><a href="#fn-d6e364">7</a></sup></p>
<p><sup>2</sup> Il termine di protezione prorogato si estingue tre anni dopo la morte della persona interessata. È fatto salvo l’articolo 12.</p>
<p><sup>3</sup> Nel caso di ricerche che non si riferiscono espressamente a persone il dipartimento competente può autorizzare la consultazione durante la proroga del termine di prote­zione e limitarla per mezzo dell’imposizione di determinati oneri.</p>
<div class="footnotes"><p id="fn-d6e364"><sup>7</sup> Nuovo testo giusta l’all. 1 n. II 9 della LF del 25 set. 2020 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/491">RU <b>2022</b> 491</a>; <a href="https://fedlex.data.admin.ch/eli/fga/2017/2057">FF <b>2017</b> 5939</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Altre restrizioni alla consultazione </a>
</h6>
<div class="collapseable"> <p><sup>1</sup> Se un interesse pubblico o privato preponderante degno di protezione si oppone alla consultazione di determinate categorie di archivi da parte di terzi, il Consiglio federale può, mediante ordinanza, limitarne o vietarne la consultazione per una durata limitata dopo la scadenza del termine di protezione.</p>
<p><sup>2</sup> Se un interesse pubblico o privato preponderante degno di protezione si oppone nel caso particolare alla consultazione di archivi da parte di terzi, il servizio mittente o l’Archivio federale può limitarne o vietarne la consultazione per una durata limitata dopo la scadenza del termine di protezione.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Consultazione durante il termine di protezione </a>
</h6>
<div class="collapseable"> <p><sup>1</sup> Su richiesta dell’Archivio federale i servizi mittenti possono, già prima della sca­denza dei termini di protezione di cui agli articoli 9, 11 o 12 capoverso 1, rendere accessibili al pubblico i loro archivi o accordare a singole persone il diritto di con­sultarli, qualora non vi si opponga:</p>
<dl>
<dt>a. </dt>
<dd>alcuna prescrizione legale né</dd>
<dt>b. </dt>
<dd>alcun interesse pubblico o privato preponderante degno di protezione.</dd>
</dl>
<p><sup>2</sup> Tali autorizzazioni si applicano alle stesse condizioni a tutti i richiedenti.</p>
<p><sup>3</sup> L’autorizzazione precisa in quale misura gli archivi possono essere consultati. La consultazione può essere subordinata a oneri e condizioni; segnatamente può essere stabilito che i dati personali vengano resi anonimi.</p>
<p><sup>4</sup> Il Consiglio federale disciplina i dettagli della procedura d’autorizzazione e le condizioni relative alla consultazione, sempre che non siano applicabili le disposi­zioni generali della procedura amministrativa.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Consultazione da parte dei servizi mittenti </a>
</h6>
<div class="collapseable"> <p><sup>1</sup> I servizi mittenti possono consultare i documenti da essi versati anche durante il termine di protezione.</p>
<p><sup>2</sup> Nel caso di dati personali i servizi mittenti possono, durante il termine di prote­zione, consultare i documenti da essi versati qualora ne abbiano bisogno:</p>
<dl>
<dt>a. </dt>
<dd>come mezzi di prova;</dd>
<dt>b. </dt>
<dd>a fini legislativi o giurisprudenziali;</dd>
<dt>c. </dt>
<dd>per la valutazione a fini statistici; o</dd>
<dt>d. </dt>
<dd>per una decisione in merito alla concessione, alla limitazione o al rifiuto del diritto alla consultazione o all’informazione della persona interessata.</dd>
</dl>
<p><sup>3</sup> Sono fatte salve limitazioni previste da altri disciplinamenti legali.</p>
<p><sup>4</sup> Gli archivi non possono più essere modificati.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Informazioni e contestazione</a><sup><a href="#fn-d6e489">8</a></sup><a href="#art_15"> </a>
</h6>
<div class="collapseable"> <p><sup>1</sup> La fornitura di informazioni e la concessione della consultazione alle persone interessate sono rette dalle disposizioni della legge federale del 25 settembre 2020<sup><a href="#fn-d6e513">9</a></sup> sulla protezione dei dati. I servizi mittenti decidono in merito al rifiuto dell’in­formazione o della consultazione.<sup><a href="#fn-d6e522">10</a></sup></p>
<p><sup>2</sup> L’Archivio federale può inoltre differire o limitare la comunicazione di informa­zioni qualora essa sia incompatibile con una gestione amministrativa razionale.</p>
<p><sup>3</sup> Le persone interessate non possono esigere la distruzione o la rettifica di dati; devono limitarsi a segnalarne il carattere litigioso o l’inesattezza.</p>
<div class="footnotes">
<p id="fn-d6e489"><sup>8</sup> Nuovo testo giusta l’all. 1 n. II 9 della LF del 25 set. 2020 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/491">RU <b>2022</b> 491</a>; <a href="https://fedlex.data.admin.ch/eli/fga/2017/2057">FF <b>2017</b> 5939</a>).</p>
<p id="fn-d6e513"><sup>9</sup>  <a href="https://fedlex.data.admin.ch/eli/cc/1993/1945_1945_1945">RS <b>235.1</b></a></p>
<p id="fn-d6e522"><sup>10</sup> Nuovo testo giusta l’all. 1 n. II 9 della LF del 25 set. 2020 sulla protezione dei dati,  in vigore dal 1° set. 2023 (<a href="https://fedlex.data.admin.ch/eli/oc/2022/491">RU <b>2022</b> 491</a>; <a href="https://fedlex.data.admin.ch/eli/fga/2017/2057">FF <b>2017</b> 5939</a>).</p>
</div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Consultazione di lasciti e depositi </a>
</h6>
<div class="collapseable"> <p><sup>1</sup> La consultazione di lasciti o depositi di persone fisiche o giuridiche è disciplinata dalle disposizioni dei contratti di cessione.</p>
<p><sup>2</sup> In assenza di siffatte disposizioni, si applicano quelle relative agli archivi della Confederazione.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Organizzazione e utilizzazione </a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Altri compiti dell’Archivio federale </a>
</h6>
<div class="collapseable"> <p><sup>1</sup> L’Archivio federale conserva gli archivi storici della Repubblica Elvetica, del­l’epoca dell’Atto di mediazione e del periodo della Dieta.</p>
<p><sup>2</sup> Si impegna a mettere al sicuro archivi e lasciti di persone di diritto privato o pub­blico che hanno un’importanza nazionale. Ai fini della ripresa di detti archivi può stipulare contratti.</p>
<p><sup>3</sup> Provvede affinché gli archivi siano conservati in maniera sicura e adeguata, messi in valore e diffusi e partecipa al loro sfruttamento.</p>
<p><sup>4</sup> L’Archivio federale lavora in collaborazione con i servizi della Confederazione, con i Cantoni e con i privati. Si adopera ai fini del promovimento dell’archivistica. Collabora con organizzazioni nazionali e internazionali attive in questo ambito.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Prestazioni di servizio speciali </a>
</h6>
<div class="collapseable"> <p><sup>1</sup> Il Consiglio federale può autorizzare l’Archivio federale, nell’ambito di un man­dato di prestazioni, a fornire, nei limiti delle sue competenze, prestazioni di servizio particolari a terzi, segnatamente lavori di restauro e di conservazione, nonché con­sulenze in materia di gestione dell’informazione. Queste prestazioni sono convenute in contratti di diritto privato.</p>
<p><sup>2</sup> Le prestazioni possono essere fornite soltanto a titolo di attività accessorie nel­l’adempimento di mansioni legali e non possono essere offerte al di sotto del prezzo di costo.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Utilizzazione degli archivi a fini commerciali </a>
</h6>
<div class="collapseable"> <p><sup>1</sup> L’utilizzazione degli archivi a fini commerciali necessita di un’autorizzazione.</p>
<p><sup>2</sup> L’autorizzazione può essere subordinata alla conclusione di un contratto che disci­plini l’entità dell’utilizzazione ed un’eventuale partecipazione della Confederazione agli utili.</p>
<p><sup>3</sup> Il Consiglio federale disciplina le condizioni, la procedura e le competenze per l’autorizzazione e la conclusione del contratto relativo all’utilizzazione degli archivi a fini commerciali.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Inalienabilità e imprescrittibilità </a>
</h6>
<div class="collapseable"> <p><sup>1</sup> Gli archivi della Confederazione sono inalienabili. Il Consiglio federale può pre­vedere eccezioni per via d’ordinanza.</p>
<p><sup>2</sup> Terzi non possono acquisire gli archivi nemmeno per prescrizione.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Regolamento relativo all’utilizzazione; provvedimenti amministrativi </a>
</h6>
<div class="collapseable"> <p>L’Archivio federale emana un regolamento relativo all’utilizzazione. In esso può segnatamente prevedere che alle persone che abbiano violato in modo grave le disposizioni della presente legge o il regolamento relativo all’utilizzazione venga negato l’accesso all’Archivio federale.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Esemplari giustificativi </a>
</h6>
<div class="collapseable"> <p>Un esemplare giustificativo di tutti i lavori e di tutte le pubblicazioni che si fondano interamente o parzialmente sugli archivi dell’Archivio federale deve essere conse­gnato gratuitamente a quest’ultimo.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Disposizione penale </a>
</h1>
<div class="collapseable"><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> </a>
</h6>
<div class="collapseable">
<p>Chiunque rende note informazioni provenienti da archivi soggetti al termine di pro­tezione o in altro modo espressamente sottratti alla pubblicazione è punito con una multa, sempre che non si sia in presenza di una fattispecie penale più grave.<sup><a href="#fn-d6e673">11</a></sup></p>
<div class="footnotes"><p id="fn-d6e673"><sup>11</sup> Nuovo testo giusta l’art. 333 del Codice penale (<a href="https://fedlex.data.admin.ch/eli/cc/54/757_781_799">RS <b>311.0</b></a>), nella versione della LF del 13 dic. 2002, in vigore dal 1° gen. 2007 (<a href="https://fedlex.data.admin.ch/eli/oc/2006/549">RU <b>2006</b> 3459</a>; <i>FF <b>1999</b> 1669</i>).</p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali </a>
</h1>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Esecuzione </a>
</h6>
<div class="collapseable"> <p><sup>1</sup> Il Consiglio federale emana le disposizioni d’esecuzione.</p>
<p><sup>2</sup> Disciplina le modalità di versamento e di archiviazione di documenti di servizio di persone che, in virtù di un mandato, esercitano un’attività di diritto privato per conto della Confederazione.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Modifica del diritto vigente </a>
</h6>
<div class="collapseable"> <p>…<sup><a href="#fn-d6e723">12</a></sup> </p>
<div class="footnotes"><p id="fn-d6e723"><sup>12</sup> La mod. può essere consultata alla <a href="https://fedlex.data.admin.ch/eli/oc/1999/354">RU <b>1999</b> 2243</a>.</p></div>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Disposizione transitoria </a>
</h6>
<div class="collapseable"> <p><sup>1</sup> Le disposizioni della presente legge sostituiscono quelle del decreto federale del 9 ottobre 1992<sup><a href="#fn-d6e746">13</a></sup> concernente la consultazione dei documenti del Ministero pubblico della Confederazione, una volta scaduta la durata di validità di detto decreto.</p>
<p><sup>2</sup> I documenti di cui nel citato decreto non possono essere consultati dall’ammini­strazione per 50 anni a decorrere dalla data dell’ultimo documento di una pratica o di un fascicolo.</p>
<div class="footnotes"><p id="fn-d6e746"><sup>13</sup> [<a href="https://fedlex.data.admin.ch/eli/oc/1993/375_375_375">RU <b>1993</b> 375</a>, <b></b><a href="https://fedlex.data.admin.ch/eli/oc/1995/4093_4093_4093"><b>1995</b> 4093 </a>all. n. 3. <a href="https://fedlex.data.admin.ch/eli/oc/2001/45">RU <b>2001</b> 189 </a>art. 1]</p></div>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° ottobre 1999<sup><a href="#fn-d6e791">14</a></sup></p>
<div class="footnotes"><p id="fn-d6e791"><sup>14</sup> DF dell’8 set. 1999.</p></div>
</div></article>
</div></section></main>
</div></body>
</html>
