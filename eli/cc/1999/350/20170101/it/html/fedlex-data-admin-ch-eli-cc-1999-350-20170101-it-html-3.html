<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--910.124--><p class="srnummer ">910.124</p>
<h1 class="erlasstitel botschafttitel ">Ordinanza del DEFR<br>sulle esigenze minime relative al controllo <br>delle denominazioni di origine e delle indicazioni <br>geografiche protette</h1>
<h2 class="erlasskurztitel ">(Ordinanza sul controllo delle DOP e delle IGP)</h2>
<p class="erlassdatum ">dell’11 giugno 1999 (Stato 1° gennaio 2017)</p>
</div>
<div id="preamble"><div>
<p class="man-template-autor ">Il Dipartimento federale dell’economia, della formazione e della ricerca (DEFR)<i><sup><a href="#fn-d7e24" id="fnbck-d7e24">1</a></sup></i>,</p>
<p class="ingress ">visto l’articolo 18 capoverso 2 dell’ordinanza DOP/IGP del 28 maggio 1997<sup><a href="#fn-d7e37" id="fnbck-d7e37">2</a></sup>,</p>
<p class="man-template-verb ">ordina:</p>
<div class="footnotes">
<p id="fn-d7e24"><sup><a href="#fnbck-d7e24">1</a></sup><sup></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>), con effetto dal 1° gen. 2013. Di detta mod. è tenuto conto in tutto il presente testo.</p>
<p id="fn-d7e37"><sup><a href="#fnbck-d7e37">2</a></sup><sup></sup> <a href="https://fedlex.data.admin.ch/eli/cc/1997/1198_1198_1198" target="_blank">RS <b>910.12</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Esigenze minime relative al controllo</a>
</h6>
<div class="collapseable">
<p class="absatz ">L’organismo di certificazione deve:</p>
<dl>
<dt>a.<sup><a href="#fn-d7e63" id="fnbck-d7e63">3</a></sup> </dt>
<dd>procedere alla prima abilitazione di tutte le imprese di produzione, di tra-sformazione o di elaborazione;</dd>
<dt>b. </dt>
<dd>verificare i flussi delle merci;</dd>
<dt>c. </dt>
<dd>controllare l’uso corretto dei marchi di rintracciabilità;</dd>
<dt>d. </dt>
<dd>garantire che le esigenze relative al processo di produzione, di trasformazione o di elaborazione (esigenze relative al processo) siano rispettate;</dd>
<dt>e. </dt>
<dd>sovrintendere al test del prodotto finale.</dd>
</dl>
<div class="footnotes"><p id="fn-d7e63"><sup><a href="#fnbck-d7e63">3</a></sup><sup></sup> Nuovo testo giusta il n. I dell’O del DEFR del 29 ott. 2014, in vigore dal 1° gen. 2015 (<a href="https://fedlex.data.admin.ch/eli/oc/2014/668" target="_blank">RU <b>2014</b> 3907</a>).</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Frequenza dei controlli</a>
</h6>
<div class="collapseable">
<p class="absatz "><sup>1</sup> L’organismo di certificazione controlla le esigenze relative alle installazioni tecniche (esigenze strutturali) nell’ambito della procedura di prima abilitazione.<sup><a href="#fn-d7e98" id="fnbck-d7e98">4</a></sup></p>
<p class="absatz "><sup>2</sup> Il controllo dei flussi delle merci, della rintracciabilità e delle esigenze relative al processo è eseguito almeno ogni due anni in ogni impresa di trasformazione e di elaborazione e almeno ogni quattro anni nelle aziende d’estivazione. Nelle imprese di produzione, il controllo è effettuato su un campione rappresentativo delle imprese.<sup><a href="#fn-d7e111" id="fnbck-d7e111">5</a></sup></p>
<p class="absatz "><sup>3</sup> Per le indicazioni geografiche protette (IGP), il test del prodotto finale è eseguito ogni anno su un campione rappresentativo delle imprese. Per le denominazioni di origine protette (DOP), il test è eseguito almeno una volta all’anno per ogni impresa di produzione, di trasformazione o di elaborazione che mette in commercio il prodotto finale. Se un’impresa mette in commercio la produzione di diversi attori, il test <inl>d</inl><inl>e</inl><inl>l </inl>prodotto finale è eseguito su un campione dei lotti di ogni singolo <inl>a</inl><inl>tt</inl><inl>o</inl><inl>r</inl><inl>e.</inl><sup><a href="#fn-d7e134" id="fnbck-d7e134">6</a></sup></p>
<p class="absatz "><sup>4</sup> Se si constata un’irregolarità, l’impresa è ricontrollata sistematicamente.</p>
<div class="footnotes">
<p id="fn-d7e98"><sup><a href="#fnbck-d7e98">4</a></sup><sup></sup> Nuovo testo giusta il n. I dell’O del DEFR del 29 ott. 2014, in vigore dal 1° gen. 2015 (<a href="https://fedlex.data.admin.ch/eli/oc/2014/668" target="_blank">RU <b>2014</b> 3907</a>).</p>
<p id="fn-d7e111"><sup><a href="#fnbck-d7e111">5</a></sup><sup></sup> Nuovo testo giusta il n. I dell’O del DEFR del 29 ott. 2014, in vigore dal 1° gen. 2015 (<a href="https://fedlex.data.admin.ch/eli/oc/2014/668" target="_blank">RU <b>2014</b> 3907</a>).</p>
<p id="fn-d7e134"><sup><a href="#fnbck-d7e134">6</a></sup><sup></sup> Nuovo testo giusta il n. I dell’O del DEFR del 29 ott. 2014, in vigore dal 1° gen. 2015 (<a href="https://fedlex.data.admin.ch/eli/oc/2014/668" target="_blank">RU <b>2014</b> 3907</a>).</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Esigenze strutturali ed esigenze relative al processo</a>
</h6>
<div class="collapseable">
<p class="absatz ">Nell’elenco degli obblighi figurano le seguenti esigenze essenziali per la tipicità del prodotto: </p>
<dl>
<dt>a. </dt>
<dd>esigenze strutturali;</dd>
<dt>b. </dt>
<dd>esigenze relative al processo.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Marchio di rintracciabilità</a>
</h6>
<div class="collapseable"><p class="absatz ">Il marchio di rintracciabilità è un contrassegno indelebile che va apposto su ogni singolo prodotto e che consente di identificare il lotto e il produttore. Se il prodotto non si presta a tale procedura, il marchio può essere apposto sull’imballaggio del prodotto pronto per il consumo.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d7e175" id="fnbck-d7e175">7</a></sup><a href="#art_5"><b></b> <b></b>Test del prodotto finale</a>
</h6>
<div class="collapseable">
<p class="absatz "><sup>1</sup> Per i prodotti agricoli e i prodotti agricoli trasformati, il test del prodotto finale consiste in un esame fisico, un esame chimico e un esame organolettico. </p>
<p class="absatz "><sup>2</sup> L’esame organolettico serve a verificare la conformità dei prodotti alla descrizione sensoriale che figura nell’elenco degli obblighi.</p>
<p class="absatz "><sup>3</sup> Per i prodotti silvicoli e i prodotti silvicoli trasformati, il test del prodotto finale consiste in un esame delle caratteristiche fisiche o di altre qualità intrinseche.</p>
<p class="absatz "><sup>4</sup> Il prelievo di campioni avviene sotto la responsabilità dell’organismo di certificazione. L’esame organolettico è eseguito dal raggruppamento richiedente sotto la responsabilità dell’organismo di certificazione.</p>
<div class="footnotes"><p id="fn-d7e175"><sup><a href="#fnbck-d7e175">7</a></sup><sup></sup> Nuovo testo giusta il n. I dell’O del DEFR del 16 set. 2016, in vigore dal 1° gen. 2017 (<a href="https://fedlex.data.admin.ch/eli/oc/2016/559" target="_blank">RU <b>2016</b> 3289</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Rapporto</a>
</h6>
<div class="collapseable">
<p class="absatz ">L’organismo di certificazione fornisce annualmente all’Ufficio federale dell’agricoltura un rapporto per ogni denominazione protetta nel quale figurano:</p>
<dl>
<dt>a. </dt>
<dd>la lista delle imprese controllate, suddivise nelle categorie «produzione», «trasformazione» e «elaborazione»;</dd>
<dt>b. </dt>
<dd>la quantità totale dei prodotti commercializzati con la denominazione protetta;</dd>
<dt>c. </dt>
<dd>il numero e il genere dei provvedimenti correttivi e dei ritiri di certificati per ogni denominazione protetta.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Accesso alle imprese e ai documenti</a>
</h6>
<div class="collapseable">
<p class="absatz ">L’organismo di certificazione provvede affinché gli sia garantito: </p>
<dl>
<dt>a. </dt>
<dd>l’accesso in qualsiasi momento alle imprese;</dd>
<dt>b. </dt>
<dd>la consultazione di tutta la documentazione utile ai fini della certificazione.</dd>
</dl>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Manuale di controllo</a>
</h6>
<div class="collapseable">
<p class="absatz "><sup>1</sup> L’organismo o gli organismi di certificazione, in collaborazione con il raggruppamento che ha presentato la domanda di registrazione di una DOP o di una IGP, concretizzano in un manuale di controllo le procedure previste nella presente ordinanza. </p>
<p class="absatz "><sup>2</sup> Il manuale di controllo è parte integrante del sistema di assicurazione della qualità dell’organismo o degli organismi di certificazione.</p>
<p class="absatz "><sup>3</sup> La versione aggiornata del sistema di assicurazione della qualità degli organismi di certificazione è depositata presso l’Ufficio federale dell’agricoltura. </p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° luglio 1999.</p>
<p class="abstand1seite "></p>
</div></article></main>
</div></body>
</html>
