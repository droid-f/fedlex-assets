<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--221.218.2 --><p class="srnummer ">221.218.2 </p>
<h1 class="erlasstitel botschafttitel ">Ordinanza<br>concernente la mediazione matrimoniale<br>o di ricerca di partner a titolo professionale<br>nei confronti di o per persone all’estero</h1>
<p class="erlassdatum ">del 10 novembre 1999 (Stato 23 gennaio 2023)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 406<i>c</i> capoverso 2 del Codice delle obbligazioni<sup><a href="#fn-d7e25" id="fnbck-d7e25">1</a></sup> (CO),</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina l’autorizzazione a esercitare a titolo professionale la mediazione matrimoniale o di ricerca di partner nei confronti di o per persone all’estero nonché la vigilanza su tale attività.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obbligo d’autorizzazione</a>
</h6>
<div class="collapseable">
<p class="absatz "><sup>1</sup> Necessitano di un’autorizzazione le persone fisiche o giuridiche e le società in nome collettivo o in accomandita con domicilio o sede in Svizzera, le quali, a titolo professionale, su mandato:</p>
<dl>
<dt>a. </dt>
<dd>di una persona in Svizzera si obbligano a presentarle persone provenienti dall’estero in vista di concludere un matrimonio o di allacciare una durevole relazione di coppia; o</dd>
<dt>b. </dt>
<dd>di una persona all’estero si obbligano a presentarle persone provenienti dalla Svizzera in vista di concludere un matrimonio o di allacciare una durevole relazione di coppia.</dd>
</dl>
<p class="absatz "><sup>2</sup> Soggiace ad autorizzazione anche la semplice trasmissione al mandante di nomi e indirizzi o di cataloghi contenenti descrizioni o fotografie di persone.</p>
<p class="absatz "><sup>3</sup> Le persone senza domicilio o sede in Svizzera necessitano di un’autorizzazione se hanno in Svizzera una succursale o un’altra agenzia.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Attività professionale</a>
</h6>
<div class="collapseable">
<p class="absatz "><sup>1</sup> È a titolo professionale l’attività di mediazione esercitata contro rimunerazione, a titolo principale o accessorio, regolare o irregolare, autonomamente o al servizio o su mandato di terzi, con o senza pubblicità.</p>
<p class="absatz "><sup>2</sup> Non è a titolo professionale l’attività degli ausiliari al servizio di persone titolari di un’autorizzazione.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Incompatibilità con altre attività</a>
</h6>
<div class="collapseable"><p class="absatz ">Né la persona richiedente né le persone responsabili della mediazione né i loro ausiliari possono esercitare, a titolo principale o accessorio, direttamente o indirettamente, autonomamente o al servizio di terzi, un’altra attività tale da ostacolare la libertà di decisione delle persone da presentare al mandante o da metterle in un rapporto di dipendenza.</p></div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Autorizzazione </a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Domanda d’autorizzazione</a>
</h6>
<div class="collapseable">
<p class="absatz "><sup>1</sup> La domanda d’autorizzazione va presentata per scritto all’autorità competente del Cantone dove la persona o società richiedente ha il domicilio o la sede; in mancanza di domicilio o sede, va presentata all’autorità del Cantone dove la persona o società richiedente ha una succursale o un’altra agenzia.</p>
<p class="absatz "><sup>2</sup> Nella domanda d’autorizzazione devono figurare:</p>
<dl>
<dt>a. </dt>
<dd>le generalità, la formazione professionale e le attività professionali della persona richiedente e delle persone responsabili della mediazione;</dd>
<dt>b. </dt>
<dd>il Paese o i Paesi dai quali devono provenire, rispettivamente nei quali vanno presentate le persone da proporre al mandante;</dd>
<dt>c. </dt>
<dd>le modalità di lavoro, segnatamente come la persona richiedente intende collaborare con le persone di contatto all’estero, quale concezione intende impiegare per la pubblicità e come intende informare le persone da presentare al mandante in merito alla loro pretesa di rimborso delle spese per il viaggio di ritorno;</dd>
<dt>d. </dt>
<dd>le informazioni fornite al mandante, e se del caso alle persone da presentare, sui Paesi pertinenti, segnatamente le prescrizioni sull’entrata e il soggiorno.</dd>
</dl>
<p class="absatz "><sup>3</sup> Alla domanda d’autorizzazione vanno acclusi:</p>
<dl>
<dt>a.<sup><a href="#fn-d7e123" id="fnbck-d7e123">2</a></sup> </dt>
<dd>l’estratto per privati del casellario giudiziale informatizzato VOSTRA della persona richiedente e delle persone responsabili della mediazione;</dd>
<dt>b. </dt>
<dd>una dichiarazione dalla quale risulti che la persona richiedente, le persone responsabili della mediazione e i loro ausiliari non esercitano un’attività incompatibile ai sensi dell’articolo 4;</dd>
<dt>c. </dt>
<dd>una dichiarazione dalla quale risulti che le persone responsabili della mediazione conoscono le prescrizioni pertinenti in materia di diritto degli stranieri, segnatamente quelle sull’entrata e sul soggiorno in Svizzera.</dd>
</dl>
<div class="footnotes"><p id="fn-d7e123"><sup><a href="#fnbck-d7e123">2</a></sup><sup></sup> Nuovo testo giusta l’all. 10 n. II 11 dell’O del 19 ott. 2022 sul casellario giudiziale, in  vigore dal 23 gen. 2023 (<a href="https://fedlex.data.admin.ch/eli/oc/2022/698" target="_blank">RU <b>2022</b> 698</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Rilascio dell’autorizzazione</a>
</h6>
<div class="collapseable">
<p class="absatz ">L’autorizzazione è rilasciata se:</p>
<dl>
<dt>a. </dt>
<dd>la domanda di autorizzazione è conforme all’articolo 5;</dd>
<dt>b.<sup><a href="#fn-d7e156" id="fnbck-d7e156">3</a></sup> </dt>
<dd>la domanda di autorizzazione e i documenti acclusi, in particolare gli estratti per privati del casellario giudiziale informatizzato VOSTRA, permettono di ritenere che la mediazione sarà esercitata con cura e conformemente al diritto;</dd>
<dt>c. </dt>
<dd>la cauzione giusta l’articolo 8 capoverso 2 è stata fornita.</dd>
</dl>
<div class="footnotes"><p id="fn-d7e156"><sup><a href="#fnbck-d7e156">3</a></sup><sup></sup> Nuovo testo giusta l’all. 10 n. II 11 dell’O del 19 ott. 2022 sul casellario giudiziale, in  vigore dal 23 gen. 2023 (<a href="https://fedlex.data.admin.ch/eli/oc/2022/698" target="_blank">RU <b>2022</b> 698</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Durata e portata dell’autorizzazione</a>
</h6>
<div class="collapseable">
<p class="absatz "><sup>1</sup> L’autorizzazione è rilasciata per una durata determinata, ma al massimo per cinque anni; può essere rinnovata, su richiesta, alla sua scadenza.</p>
<p class="absatz "><sup>2</sup> Essa è rilasciata per la mediazione di o per persone provenienti da determinati Paesi e autorizza alla mediazione su tutto il territorio svizzero.</p>
<p class="absatz "><sup>3</sup> Il rilascio dell’autorizzazione può essere vincolato a condizioni e oneri.</p>
<p class="absatz "><sup>4</sup> L’autorizzazione a favore di una persona giuridica o di una società in nome collettivo o in accomandita è valida unicamente per le persone responsabili della mediazione indicate nell’autorizzazione medesima.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Cauzione a garanzia delle spese per il viaggio di ritorno delle persone da presentare al mandante</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Scopo e ammontare</a>
</h6>
<div class="collapseable">
<p class="absatz "><sup>1</sup> Chi intende esercitare la mediazione deve fornire una cauzione a garanzia delle spese per l’eventuale viaggio di ritorno delle persone da presentare al mandante (art. 406<i>c</i> cpv. 2 lett. c CO).</p>
<p class="absatz "><sup>2</sup> L’autorità competente fissa l’ammontare della cauzione tenendo conto del volume presumibile degli affari e della distanza dei Paesi per i quali viene domandata l’autorizzazione; l’importo minimo della cauzione è di 10 000 franchi.</p>
<p class="absatz "><sup>3</sup> In seguito, l’autorità può adattare la cauzione a seconda dell’andamento degli affari o per altri motivi importanti.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Forma</a>
</h6>
<div class="collapseable">
<p class="absatz "><sup>1</sup> La cauzione può essere fornita sotto forma di:</p>
<dl>
<dt>a. </dt>
<dd>fideiussione o dichiarazione di garanzia di una banca o di un istituto d’assicurazione;</dd>
<dt>b. </dt>
<dd>assicurazione cauzionale, a condizione che le prestazioni assicurative non dipendano dal versamento dei premi;</dd>
<dt>c. </dt>
<dd>obbligazioni di cassa;</dd>
<dt>d. </dt>
<dd>deposito in contanti.</dd>
</dl>
<p class="absatz "><sup>2</sup> I redditi delle obbligazioni di cassa e del deposito in contanti spettano alla persona che fornisce la cauzione.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Liberazione e restituzione</a>
</h6>
<div class="collapseable">
<p class="absatz "><sup>1</sup> L’autorità competente può liberare la cauzione o parti di essa a favore di terzi che hanno diritto al pagamento delle spese per il viaggio di ritorno (art. 406<i>b </i>CO), soltanto:</p>
<dl>
<dt>a. </dt>
<dd>con il consenso della persona che ha fornito la cauzione; o</dd>
<dt>b. </dt>
<dd>se esiste un precetto esecutivo o una sentenza passati in giudicato.</dd>
</dl>
<p class="absatz "><sup>2</sup> Se la cauzione o parti di essa sono liberate a favore di terzi, l’autorità competente può esigere che la persona che l’ha fornita riversi, totalmente o parzialmente, la somma liberata.</p>
<p class="absatz "><sup>3</sup> L’autorità competente restituisce la cauzione due anni dopo la scadenza, la revoca o l’abrogazione dell’autorizzazione. Se, a questo momento, sono pendenti pretese concernenti il pagamento delle spese per il viaggio di ritorno contro la persona che ha fornito la cauzione (art. 406<i>b</i> cpv. 1 CO), la parte corrispondente della cauzione è bloccata fino al pagamento o all’estinzione di queste pretese.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Revoca e abrogazione dell’autorizzazione</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Revoca</a>
</h6>
<div class="collapseable">
<p class="absatz ">L’autorità competente revoca l’autorizzazione se:</p>
<dl>
<dt>a. </dt>
<dd>la stessa è stata ottenuta o conservata sulla base di indicazioni false o fallaci o tacendo scientemente fatti d’importanza essenziale;</dd>
<dt>b. </dt>
<dd>non è più adempiuta una delle condizioni per il suo rilascio, segnatamente se le persone impiegate presso l’agenzia di mediazione hanno violato ripetutamente o in modo grave gli obblighi giusta le disposizioni del Codice delle obbligazioni concernenti il mandato di mediazione matrimoniale o di ricerca di partner o giusta la presente ordinanza, oppure se hanno favorito la violazione delle disposizioni determinanti in materia di diritto degli stranieri, in particolare quelle sull’entrata e sul soggiorno in Svizzera.</dd>
</dl>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Abrogazione</a>
</h6>
<div class="collapseable"><p class="absatz ">Se il titolare dell’autorizzazione comunica la cessazione dell’attività all’autorità competente, questa dispone l’abrogazione dell’autorizzazione.</p></div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Autorità e procedura</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Autorità competenti</a>
</h6>
<div class="collapseable">
<p class="absatz "><sup>1</sup> Ogni Cantone determina:</p>
<dl>
<dt>a. </dt>
<dd>l’autorità competente per il rilascio, il rinnovo, la revoca e l’abrogazione dell’autorizzazione ai sensi dell’articolo 6, nonché per la vigilanza sulle agenzie di mediazione attive nel Cantone;</dd>
<dt>b. </dt>
<dd>l’autorità competente per ricevere la cauzione ai sensi dell’articolo 8.</dd>
</dl>
<p class="absatz "><sup>2</sup> I compiti previsti nel capoverso 1 possono essere attribuiti alla stessa autorità.</p>
<p class="absatz "><sup>3</sup> Più Cantoni possono attribuire questi compiti a un’autorità comune.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Comunicazione delle decisioni alle autorità federali,<br>registro delle agenzie di mediazione autorizzate</a>
</h6>
<div class="collapseable"><p class="absatz ">Ogni decisione e ogni sentenza passata in giudicato concernenti un’autorizzazione (rilascio, rinnovo, revoca e abrogazione) vanno comunicate all’Ufficio federale di giustizia. Quest’ultimo tiene un registro delle agenzie di mediazione titolari di un’autorizzazione e lo trasmette periodicamente alle autorità competenti.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Obblighi di denuncia e assistenza giudiziaria</a>
</h6>
<div class="collapseable">
<p class="absatz "><sup>1</sup> Le persone che nell’ambito della loro attività ufficiale vengono a conoscenza di violazioni della presente ordinanza punibili secondo l’articolo 18 sono tenute a denunciarle immediatamente all’autorità competente del loro Cantone.</p>
<p class="absatz "><sup>2</sup> Le autorità competenti si prestano reciproca assistenza amministrativa e giudiziaria nell’esecuzione della presente ordinanza.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Obblighi di comunicazione</a>
</h6>
<div class="collapseable">
<p class="absatz "><sup>1</sup> Il titolare dell’autorizzazione deve comunicare immediatamente per scritto all’autorità competente ogni modifica di dati contenuti nella domanda d’autorizzazione.</p>
<p class="absatz "><sup>2</sup> Su richiesta devono essere fornite all’autorità competente ulteriori informazioni sull’attività.</p>
<p class="absatz "><sup>3</sup> Il titolare dell’autorizzazione comunica una volta l’anno all’autorità competente il numero e il sesso delle persone presentate e i Paesi dai quali esse provengono o nei quali sono state proposte ai mandatari.</p>
<p class="absatz "><sup>4</sup> La sospensione dell’attività va comunicata per scritto all’autorità competente.</p>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a><sup><a href="#fn-d7e360" id="fnbck-d7e360">4</a></sup>
</h6>
<div class="collapseable"><div class="footnotes"><p id="fn-d7e360"><sup><a href="#fnbck-d7e360">4</a></sup><sup></sup> Abrogato dal n. II 21 dell’O dell’8 nov. 2006 concernente l’adeguamento di ordinanze del Consiglio federale alla revisione totale dell’organizzazione giudiziaria federale, con effetto dal 1° gen. 2007 (<a href="https://fedlex.data.admin.ch/eli/oc/2006/725" target="_blank">RU <b>2006</b> 4705</a>).</p></div></div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Disposizioni penali</a>
</h1>
<div class="collapseable"><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p class="absatz "><sup>1</sup> È punito con la multa fino a 50 000 franchi chiunque intenzionalmente:</p>
<dl>
<dt>a. </dt>
<dd>esercita la mediazione senza possedere l’autorizzazione necessaria;</dd>
<dt>b. </dt>
<dd>fornendo indicazioni inesatte o fallaci o sottacendo fatti essenziali ottiene un’autorizzazione o ne rende difficile o ne impedisce la revoca.</dd>
</dl>
<p class="absatz "><sup>2</sup> L’infrazione colposa è punita con la multa fino a 5000 franchi.</p>
<p class="absatz "><sup>3</sup> In caso di infrazioni commesse nell’azienda, si applicano gli articoli 6 e 7 della legge federale del 22 marzo 1974<sup><a href="#fn-d7e395" id="fnbck-d7e395">5</a></sup> sul diritto penale amministrativo.</p>
<p class="absatz "><sup>4</sup> La pena si prescrive in cinque anni.</p>
<div class="footnotes"><p id="fn-d7e395"><sup><a href="#fnbck-d7e395">5</a></sup><sup></sup> <a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni finali</a>
</h1>
<div class="collapseable">
<article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Disposizione transitoria</a>
</h6>
<div class="collapseable"><p class="absatz ">Le persone che, al momento dell’entrata in vigore della presente ordinanza, già esercitano una mediazione che soggiace ad autorizzazione secondo il nuovo diritto devono, entro tre mesi, presentare una domanda d’autorizzazione o cessare la mediazione.</p></div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2000.</p></div></article>
</div></section></main>
</div></body>
</html>
