<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--152.21--><p class="srnummer ">152.21</p>
<h1 class="erlasstitel botschafttitel ">Ordinanza del Tribunale federale relativa all’applicazione della legge sull’archiviazione</h1>
<p class="erlassdatum ">del 27 settembre 1999 (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Tribunale federale,</p>
<p class="ingress ">visto l’articolo 1 capoverso 3 della legge del 26 giugno 1998<sup><a href="#fn-d7e16" id="fnbck-d7e16">1</a></sup> sull’archiviazione (LAr),</p>
<p class="man-template-verb ">ordina:</p>
<div class="footnotes"><p id="fn-d7e16"><sup><a href="#fnbck-d7e16">1</a></sup><sup></sup> <a href="https://fedlex.data.admin.ch/eli/cc/1999/354" target="_blank">RS <b>152.1</b></a></p></div>
</div></div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capo primo:  Disposizioni generali</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="man-template-referenz"> (art. 1 LAr)</p>
<p class="absatz "><sup>1</sup> La presente ordinanza disciplina l’archiviazione dei documenti del Tribunale federale e la loro consultazione da parte di terzi.</p>
<p class="absatz "><sup>2</sup> Per i procedimenti in corso rimangono riservate le disposizioni del diritto processuale.</p>
</div></article></div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capo secondo:  Archiviazione e tutela dei documenti</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principio</a>
</h6>
<div class="collapseable">
<p class="man-template-referenz"> (art. 2 LAr)</p>
<p class="absatz ">I documenti del Tribunale federale che hanno valore archivistico vengono archiviati e conservati durevolmente.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Atti di un processo</a>
</h6>
<div class="collapseable">
<p class="absatz "><sup>1</sup> Nei procedimenti in cui il Tribunale federale decide quale istanza di ricorso, sono conservati durevolmente:</p>
<dl>
<dt>a. </dt>
<dd>gli allegati scritti;</dd>
<dt>b. </dt>
<dd>la sentenza impugnata;</dd>
<dt>c. </dt>
<dd>la corrispondenza intercorsa nel quadro della procedura dinanzi al Tribunale federale;</dd>
<dt>d. </dt>
<dd>il rapporto;</dd>
<dt>e. </dt>
<dd>il progetto di sentenza;</dd>
<dt>f. </dt>
<dd>le opinioni relative alla causa espresse per iscritto dai membri e dal cancelliere (proposte e osservazioni figuranti sul foglio di circolazione o in documenti separati);</dd>
<dt>g. </dt>
<dd>i decreti e le decisioni;</dd>
<dt>h. </dt>
<dd>la sentenza;</dd>
<dt>i. </dt>
<dd>i documenti concernenti gli scambi di pareri; </dd>
</dl>
<p class="absatz "><sup>2</sup> Gli altri atti del processo vengono rinviati dopo la conclusione del procedimento a coloro che li hanno trasmessi.</p>
<p class="absatz "><sup>3</sup> Nei procedimenti in cui il Tribunale federale decide in prima istanza, tutti gli atti processuali sono conservati durevolmente, in quanto non siano rinviati alle parti.</p>
<p class="absatz "><sup>4</sup> Il presidente della corte, della camera o di altro collegio giudicante possono, in un caso concreto, aggiungere atti ulteriori al fascicolo.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Altri documenti</a>
</h6>
<div class="collapseable">
<p class="absatz "><sup>1</sup> Gli atti amministrativi sono archiviati durevolmente nella misura in cui siano di valore giuridico, politico, economico, storico, sociale o culturale per la storia e l’evoluzione del Tribunale federale o in generale.</p>
<p class="absatz "><sup>2</sup> Gli altri atti amministrativi vengono conservati in forma appropriata finché siano suscettibili di essere utilizzati ulteriormente. Rimangono riservate le disposizioni di legge speciali concernenti singole categorie di atti.</p>
<p class="absatz "><sup>3</sup> Le osservazioni chieste dal Tribunale federale sono conservate durevolmente.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Archivio del Tribunale federale</a>
</h6>
<div class="collapseable">
<p class="absatz "><sup>1</sup> L’archivista provvede perché i documenti archiviati siano conservati e resi accessibili in modo sicuro e adeguato. Egli può prestare il proprio concorso nell’utilizzazione di determinati gruppi di atti.</p>
<p class="absatz "><sup>2</sup> Lo stesso compito incombe alla Segreteria generale per i documenti conservati nel proprio archivio.</p>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capo terzo:  Accessibilità degli archivi</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1:  Generalità</a>
</h2>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Termini di protezione</a>
</h6>
<div class="collapseable">
<p class="man-template-referenz"> (art. 9 e 11 LAr)</p>
<p class="absatz "><sup>1</sup> Vige in linea di principio il termine di protezione di 30 anni previsto dall’articolo 9 della legge sull’archiviazione.</p>
<p class="absatz "><sup>2</sup> Gli atti di un processo soggiacciono al termine di protezione più lungo, di 50 anni, ai sensi dell’articolo 11 della legge sull’archiviazione, salvo che abbiano partecipato al procedimento esclusivamente enti o corporazioni di diritto pubblico.</p>
<p class="absatz "><sup>3</sup><span style="color: #454545;"><inl> </inl></span>Per gli altri documenti vige il termine di protezione di 50 anni, nella misura in cui contengano dati personali degni di particolare protezione.<sup><a href="#fn-d7e152" id="fnbck-d7e152">2</a></sup></p>
<p class="absatz "><sup>4</sup> Per i verbali d’udienza della Corte plenaria o degli organi direttivi del Tribunale federale vige il termine di protezione di 50 anni.</p>
<div class="footnotes"><p id="fn-d7e152"><sup><a href="#fnbck-d7e152">2</a></sup><sup></sup> Nuovo testo giusta il n. I dell’O del TF del 9 ott. 2023, in vigore dal 1° gen. 2024  (<a href="https://fedlex.data.admin.ch/eli/oc/2023/758" target="_blank">RU <b>2023</b> 758</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Prolungamento del termine di protezione</a>
</h6>
<div class="collapseable">
<p class="man-template-referenz"> (art. 12 LAr)</p>
<p class="absatz "><sup>1</sup> Il termine di protezione di 30 o di 50 anni può in un caso particolare essere prolungato per una durata limitata ove un interesse pubblico o privato preponderante degno di protezione si opponga alla consultazione da parte di terzi.</p>
<p class="absatz "><sup>2</sup> La Segreteria generale tiene un elenco accessibile al pubblico degli atti per i quali è stato stabilito un termine di protezione prolungato ai sensi di questa disposizione.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Consultazione durante il termine di protezione</a>
</h6>
<div class="collapseable">
<p class="man-template-referenz"> (art. 13 LAr)</p>
<p class="absatz "><sup>1</sup> La consultazione durante il termine di protezione può essere, in particolare, accordata quando:</p>
<dl>
<dt>a. </dt>
<dd>esista l’accordo delle persone interessate;</dd>
<dt>b. </dt>
<dd>le persone interessate siano decedute da almeno tre anni;</dd>
<dt>c. </dt>
<dd>i documenti già erano accessibili al pubblico, con riserva di nuovi motivi che si oppongano alla consultazione.</dd>
</dl>
<p class="absatz "><sup>2</sup> Allo scopo di proteggere i diritti della personalità, come pure specifici segreti, la consultazione può essere limitata a determinate parti degli atti. Gli atti di cui sia ammessa la consultazione possono essere anonimizzati.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Calcolo del termine di protezione</a>
</h6>
<div class="collapseable">
<p class="man-template-referenz"> (art. 10 LAr)</p>
<p class="absatz "><sup>1</sup> Il termine di protezione vale, di regola, per un intero fascicolo o per un’intera pratica.</p>
<p class="absatz "><sup>2</sup> Per il calcolo del termine di protezione è determinante per i fascicoli processuali la data della sentenza, negli altri casi l’anno del documento più recente.</p>
<p class="absatz "><sup>3</sup> I documenti aggiunti ulteriormente che sono privi d’informazioni rilevanti non contano ai fini del calcolo del termine.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Mezzi di ricerca</a>
</h6>
<div class="collapseable">
<p class="absatz "><sup>1</sup> È libero l’accesso ai mezzi di ricerca che permettono di accedere ai documenti archiviati.</p>
<p class="absatz "><sup>2</sup> Essi possono essere pubblicati. Sono riservate le disposizioni sulla protezione della personalità.</p>
</div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2:  Consultazione</a>
</h2>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Principio</a>
</h6>
<div class="collapseable">
<p class="absatz "><sup>1</sup> Dopo la scadenza del termine di protezione, ognuno ha diritto di consultare i documenti contenuti nell’archivio del Tribunale federale.</p>
<p class="absatz "><sup>2</sup> Il diritto di consultare tali documenti comprende:</p>
<dl>
<dt>a. </dt>
<dd>la consultazione dei mezzi di ricerca;</dd>
<dt>b. </dt>
<dd>la consultazione dei documenti:</dd>
<dt>c. </dt>
<dd>le annotazioni di proprio pugno;</dd>
<dt>d. </dt>
<dd>la riproduzione fotografica, fotomeccanica o digitale di singoli documenti, con riserva delle limitazioni intese a garantire la loro conservazione.</dd>
</dl>
<p class="absatz "><sup>3</sup> Di regola, i documenti dell’archivio devono rimanere durante la consultazione nell’edificio del Tribunale federale.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Domanda di consultazione</a>
</h6>
<div class="collapseable">
<p class="absatz "><sup>1</sup> Per consultare documenti dell’archivio occorre presentare una domanda scritta al Tribunale federale.</p>
<p class="absatz "><sup>2</sup> La domanda deve contenere:</p>
<dl>
<dt>a. </dt>
<dd>le generalità del richiedente ;</dd>
<dt>b. </dt>
<dd>l’indicazione più esatta possibile dei documenti di cui è chiesta la consultazione;</dd>
<dt>c. </dt>
<dd>laddove la consultazione sia chiesta durante il termine di protezione, il motivo della consultazione.</dd>
</dl>
<p class="absatz "><sup>3</sup> Trattandosi di una domanda presentata dopo la scadenza del termine di protezione, il richiedente può essere invitato a motivare la sua domanda ove sia prospettabile un prolungamento del termine di protezione in un caso particolare (art. 7).</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Decisione</a>
</h6>
<div class="collapseable">
<p class="absatz "><sup>1</sup> L’autorizzazione di consultare documenti archiviati è accordata dal Segretario generale.</p>
<p class="absatz "><sup>2</sup> Il diniego o la restrizione della consultazione deve essere motivata. A richiesta è emanata una decisione impugnabile.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Oneri</a>
</h6>
<div class="collapseable">
<p class="man-template-referenz"> (art. 13 LAr)</p>
<p class="absatz "><sup>1</sup> La consultazione può essere sottoposta a restrizioni od a oneri.</p>
<p class="absatz "><sup>2</sup> L’autorizzazione di consultare i documenti non esonera il richiedente dall’obbligo di rispettare nell’utilizzazione delle informazioni la protezione della personalità come pure specifici segreti.</p>
<p class="absatz "><sup>3</sup> Il richiedente può essere invitato a dichiarare per iscritto di aver preso conoscenza degli oneri impostigli.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Tasse</a>
</h6>
<div class="collapseable">
<p class="man-template-referenz"> (art. 9 LAr)</p>
<p class="absatz "><sup>1</sup> Le prestazioni di base fornite dal Tribunale federale per permettere la consultazione dei propri atti, come pure per reperire i documenti archiviati e garantire lo svolgimento della consultazione nel proprio edificio, sono gratuite, nella misura in cui siano compatibili con i criteri di un’amministrazione razionale.</p>
<p class="absatz "><sup>2</sup> I costi di prestazioni ulteriori, come pure della riproduzione di documenti, sono fatturati in base al dispendio di tempo e di materiale.</p>
<p class="absatz "><sup>3</sup> Sono applicabili le tariffe determinate dall’ordinanza del 24 agosto 1994<sup><a href="#fn-d7e336" id="fnbck-d7e336">3</a></sup> sulle tasse amministrative del Tribunale federale.</p>
<div class="footnotes"><p id="fn-d7e336"><sup><a href="#fnbck-d7e336">3</a></sup><sup></sup> [<a href="https://fedlex.data.admin.ch/eli/oc/1994/2157_2157_2157" target="_blank">RU <b>1994</b> 2157</a>, <b></b><a href="https://fedlex.data.admin.ch/eli/oc/1999/460" target="_blank"><b>1999</b> 3009 </a>art. 17 n. 2. <a href="https://fedlex.data.admin.ch/eli/oc/2006/838" target="_blank">RU <b>2006</b> 5669 </a>art. 13 n. 1].  Vedi ora: R del 31 mar. 2006 sulle tasse amministrative del Tribunale federale  (<a href="https://fedlex.data.admin.ch/eli/cc/2006/838" target="_blank">RS <b>173.110.210.2</b></a>). </p></div>
</div></article>
</div></section><section id="chap_3/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_3">Sezione 3:  Protezione giuridica</a>
</h2>
<div class="collapseable"><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p class="absatz "><sup>1</sup> Contro il diniego o la restrizione della consultazione può essere proposto ricorso dinanzi alla Commissione di ricorso del Tribunale federale; la decisione di quest’ultima è definitiva.</p>
<p class="absatz "><sup>2</sup> La procedura ha luogo secondo le disposizioni della legge federale sulla procedura amministrativa<sup><a href="#fn-d7e374" id="fnbck-d7e374">4</a></sup>.</p>
<div class="footnotes"><p id="fn-d7e374"><sup><a href="#fnbck-d7e374">4</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article></div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capo quarto:  Disposizioni finali</a>
</h1>
<div class="collapseable">
<article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Modifiche del diritto previgente</a>
</h6>
<div class="collapseable">
<p class="absatz ">...<sup><a href="#fn-d7e393" id="fnbck-d7e393">5</a></sup></p>
<div class="footnotes"><p id="fn-d7e393"><sup><a href="#fnbck-d7e393">5</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/1999/460" target="_blank">RU <b>1999</b> 3009</a>.</p></div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° ottobre 1999.</p>
<p class="abstand1seite "></p>
</div></article>
</div></section></main>
</div></body>
</html>
