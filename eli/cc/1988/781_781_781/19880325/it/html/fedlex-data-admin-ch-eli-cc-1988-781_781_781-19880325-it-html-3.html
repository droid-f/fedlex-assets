<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.732.321.361--><p class="srnummer ">0.732.321.361</p>
<p class="ref "> RU <b>1988</b> 781 </p>
<h1 class="erlasstitel botschafttitel ">Scambio di note del 25 luglio 1986<br>tra la Svizzera e la Repubblica federale di Germania<br>concernente l’applicazione della Convenzione<br>del 31 maggio 1978/15 febbraio 1980/25 luglio 1986<br>sulla radioprotezione in caso di emergenza</h1>
<p class="erlasssubtitel ">Entrato in vigore il 25 marzo 1988</p>
<p class="erlassdatum "></p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e29" id="fnbck-d7e29">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata di Svizzera</p></td>
<td><p class="man-template-tab-krpr ">Bonn, 25 luglio 1986</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ministero degli affari esteri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">della Repubblica federale di Germania</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Bonn</p></td>
</tr>
</table></div>
<p class="absatz ">L’Ambasciata di Svizzera si pregia di dichiarare ricevuta la nota del 25 luglio 1986 del Ministero degli affari esteri della Repubblica federale di Germania del seguente tenore:</p>
<dl>
<dt></dt>
<dd>«Il Ministero degli affari esteri, in riferimento al numero 10 della Convenzione del 31 maggio 1978<sup><a href="#fn-d7e73" id="fnbck-d7e73">2</a></sup> tra il Consiglio federale svizzero ed il Governo della Repubblica federale di Germania sulla radioprotezione in caso di emergenza nel tenore degli accordi del 15 febbraio 1980<sup><a href="#fn-d7e82" id="fnbck-d7e82">3</a></sup> e del 25 luglio 1986<sup><a href="#fn-d7e93" id="fnbck-d7e93">4</a></sup> ha l’onore di proporre all’Ambasciata di Svizzera il seguente accordo per l’applicazione dell’accordo del 25 luglio 1986:<dl>
<dt>a) </dt>
<dd>Gli organi competenti dei due Stati si informano reciprocamente sugli avvenimenti seguenti nelle centrali nucleari vicine al confine:<dl>
<dt>aa) </dt>
<dd>Arresto previsto degli impianti con torri di raffreddamento; l’informazione comprende l’inizio e la durata probabile dell’arresto.</dd>
<dt>bb) </dt>
<dd>Altri eventi che possono essere percepiti otticamente o acusticamente dalla popolazione, come arresti imprevisti d’impianti, incendio o esplosione nell’area di una centrale.</dd>
</dl>
</dd>
<dt>b) </dt>
<dd>Gli organi competenti sono: Da parte svizzera: la Divisione principale della sicurezza degli impianti nucleari, Würenlingen, numero telefonico del servizio di picchetto: 0041/56 99 33 33. Da parte germanica: il «Regierungspräsidium Freiburg (Landespolizei», numero telefonico: 0049/761 882 341.</dd>
<dt>c) </dt>
<dd>Il numero 11 della Convenzione del 31 maggio 1978 (clausola di Berlino) è parimenti valido per il presente accordo.</dd>
</dl>
</dd>
<dt></dt>
<dd>Se l’Ambasciata di Svizzera approva la proposta del Ministero degli affari esteri, la presente nota verbale e la risposta affermativa dell’Ambasciata di Svizzera costituiranno un accordo. In caso di denunzia della Convenzione del 31 maggio 1978 nel vigente tenore, l’accordo decadrà contemporaneamente.</dd>
<dt></dt>
<dd>Il Ministero degli affari esteri coglie l’occasione per rinnovare all’Ambasciata di Svizzera l’espressione della sua alta considerazione.»</dd>
</dl>
<p class="absatz ">L’Ambasciata ha l’onore di comunicare che il Consiglio federale svizzero approva quanto precede. Pertanto la nota citata del Ministero degli affari esteri e la presente nota costituiscono un accordo tra i due Governi per l’applicazione della Convenzione del 31 maggio 1978/15 febbraio 1980/25 luglio 1986 sulla radioprotezione in caso di emergenza che entrerà in vigore alla data della modificazione del 25 luglio 1986 della Convenzione menzionata.</p>
<p class="absatz ">L’Ambasciata di Svizzera coglie l’occasione per rinnovare al Ministero degli affari esteri della Repubblica federale di Germania l’espressione della sua alta considerazione.</p>
<div class="footnotes">
<p id="fn-d7e29"><sup><a href="#fnbck-d7e29">1</a></sup><sup></sup> Il testo originale è pubblicato sotto lo stesso numero nell’ediz. ted. della presente Raccolta</p>
<p id="fn-d7e73"><sup><a href="#fnbck-d7e73">2</a></sup><sup></sup> <a href="https://fedlex.data.admin.ch/eli/cc/1979/312_312_312" target="_blank">RS <b>0.732.321.36</b></a></p>
<p id="fn-d7e82"><sup><a href="#fnbck-d7e82">3</a></sup><sup></sup> La modifica del 15 feb. 1980 riguarda unicamente il testo originale tedesco (<a href="https://fedlex.data.admin.ch/eli/oc/1980/256_256_256" target="_blank">RU <b>1980</b> 256 </a>ediz. ted.).</p>
<p id="fn-d7e93"><sup><a href="#fnbck-d7e93">4</a></sup><sup></sup> <a href="https://fedlex.data.admin.ch/eli/oc/1988/779_779_779" target="_blank">RU <b>1988</b> 779</a></p>
</div>
</div></div>
</div></body>
</html>
