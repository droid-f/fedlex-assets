<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1988-506_506_506-20220101-it-docx</title>
</head>
<body><div id="lawcontent">
<div id="preface">
<!--922.0--><p class="srnummer ">922.0</p>
<h1 class="erlasstitel botschafttitel ">Legge federale <br>su la caccia e la protezione dei mammiferi <br>e degli uccelli selvatici</h1>
<h2 class="erlasskurztitel ">(Legge sulla caccia, LCP)</h2>
<p>del 20 giugno 1986 (Stato 1° gennaio 2022) (Stato 1° gennaio 2022)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 74 capoverso 1, 78 capoverso 4, 79 e 80 capoverso 1 della Costituzione federale<sup><a href="#fn-d6e23" id="fnbck-d6e23">1</a></sup>;<sup><a href="#fn-d6e31" id="fnbck-d6e31">2</a></sup><br>visto il messaggio del Consiglio federale del 27 aprile 1983<sup><a href="#fn-d6e47" id="fnbck-d6e47">3</a></sup>,</p>
<p>decreta:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup><sup> </sup><a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e31"><sup><a href="#fnbck-d6e31">2</a></sup> Nuovo testo giusta il n. 2 dell’all. alla L del 18 mar. 2016, in vigore dal 1° gen. 2017 (<a href="https://fedlex.data.admin.ch/eli/oc/2016/538" target="_blank">RU <b>2016</b> 3207</a>; <a href="https://fedlex.data.admin.ch/eli/fga/2014/1078" target="_blank">FF <b>2014</b> 4237</a>).</p>
<p id="fn-d6e47"><sup><a href="#fnbck-d6e47">3</a></sup><sup> </sup><a href="https://fedlex.data.admin.ch/eli/fga/1983/2_1197_1229_1169" target="_blank">FF <b>1983</b> II 1169</a></p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Scopo e campo di applicazione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"> <p><sup>1</sup> La presente legge si prefigge di:</p>
<dl>
<dt>a. </dt>
<dd>conservare la diversità delle specie e gli spazi vitali di mammiferi e uccelli indigeni e migratori viventi allo stato selvatico;</dd>
<dt>b. </dt>
<dd>proteggere le specie animali minacciate;</dd>
<dt>c. </dt>
<dd>ridurre a un limite sopportabile i danni a foreste e colture causati dalla fauna selvatica;</dd>
<dt>d. </dt>
<dd>garantire un’adeguata gestione venatoria della selvaggina.</dd>
</dl>
<p><sup>2</sup> Essa stabilisce i principi secondo i quali i Cantoni devono disciplinare la caccia.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo di applicazione</a>
</h6>
<div class="collapseable"> <p>La legge concerne gli animali seguenti viventi in Svizzera allo stato selvatico:</p>
<dl>
<dt>a. </dt>
<dd>uccelli;</dd>
<dt>b. </dt>
<dd>predatori;</dd>
<dt>c. </dt>
<dd>artiodattili;</dd>
<dt>d. </dt>
<dd>leporidi;</dd>
<dt>e. </dt>
<dd>castori, marmotte e scoiattoli.</dd>
</dl>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: Caccia</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Principi</a>
</h6>
<div class="collapseable"> <p><sup>1</sup> I Cantoni disciplinano e pianificano la caccia. Essi tengono conto delle condizioni locali, delle esigenze dell’agricoltura e della protezione della natura. La gestione continuativa delle foreste e la rigenerazione naturale con essenze stanziali devono essere assicurate.</p>
<p><sup>2</sup> I Cantoni stabiliscono le premesse per l’autorizzazione di caccia, determinano il sistema e le zone di caccia e provvedono ad un’efficace sorveglianza.</p>
<p><sup>3</sup> Essi tengono, conformemente alle prescrizioni del Consiglio federale, una statistica dei capi uccisi e degli effettivi delle specie più importanti.</p>
<p><sup>4</sup> Il Consiglio federale designa i mezzi ausiliari proibiti per l’esercizio della caccia. Esso fa allestire una statistica federale della caccia.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Autorizzazione di caccia</a>
</h6>
<div class="collapseable"> <p><sup>1</sup> Chiunque voglia cacciare deve avere un’autorizzazione del Cantone.</p>
<p><sup>2</sup> L’autorizzazione è rilasciata a chi abbia dimostrato, in un esame stabilito dal Cantone, di possedere le conoscenze necessarie.</p>
<p><sup>3</sup> I Cantoni possono rilasciare a persone che si preparano all’esame e a cacciatori ospiti un’autorizzazione di caccia limitata ad alcuni giorni.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Specie cacciabili e periodi di protezione</a>
</h6>
<div class="collapseable"> <p><sup>1</sup> Le specie cacciabili e i periodi di protezione sono stabiliti come segue:</p>
<dl>
<dt>a. </dt>
<dd>cervo<br>dal 1° febbraio al 31 luglio</dd>
<dt>b. </dt>
<dd>cinghiale<br>dal 1° febbraio al 30 giugno</dd>
<dt>c. </dt>
<dd>daino, cervo Sika e muflone dal 1° febbraio al 31 luglio</dd>
<dt>d. </dt>
<dd>capriolo<br>dal 1° febbraio al 30 aprile</dd>
<dt>e. </dt>
<dd>camoscio<br>dal 1° gennaio al 31 luglio</dd>
<dt>f. </dt>
<dd>lepre comune, lepre variabile e coniglio selvatico dal 1° gennaio al 30 settembre</dd>
<dt>g. </dt>
<dd>marmotta<br>dal 16 ottobre al 31 agosto</dd>
<dt>h. </dt>
<dd>volpe<br>dal 1° marzo al 15 giugno</dd>
<dt>i. </dt>
<dd>tasso<br>dal 16 gennaio al 15 giugno</dd>
<dt>k. </dt>
<dd>martora e faina dal 16 febbraio al 31 agosto</dd>
<dt>l. </dt>
<dd>fagiano di monte maschio, pernice bianca e pernice grigia dal 1° dicembre al 15 ottobre</dd>
<dt>m. </dt>
<dd>colombaccio, tortora dal collare orientale, corvo imperiale e cornacchia grigia dal 16 febbraio al 31 luglio</dd>
<dt>n. </dt>
<dd>fagiano comune dal 1° febbraio al 31 agosto</dd>
<dt>o. </dt>
<dd>svasso maggiore, folaga, cormorano e anatra selvatica dal 1° febbraio al 31 agosto</dd>
<dt>p. </dt>
<dd>beccaccia<br>dal 15 dicembre al 15 settembre.</dd>
</dl>
<p><sup>2</sup> Le specie seguenti di anatre selvatiche sono protette: oca selvatica, tadorna, casarca, smergo e cigno, anatra marmorizzata, edredone di Steller, moretta arlecchina, gobbo rugginoso, quattrocchi d’Islanda e fistone turco.</p>
<p><sup>3</sup> Le specie seguenti possono essere cacciate tutto l’anno:</p>
<dl>
<dt>a. </dt>
<dd>cane procione, procione lavatore e gatto domestico inselvatichito;</dd>
<dt>b. </dt>
<dd>cornacchia nera, gazza, ghiandaia e tortora domestica inselvatichita.</dd>
</dl>
<p><sup>4</sup> I Cantoni possono prolungare i periodi di protezione o restringere la lista delle specie cacciabili. Ne hanno il dovere qualora lo esiga la protezione di specie localmente minacciate.</p>
<p><sup>5</sup> Essi possono, previo consenso del Dipartimento federale dell’ambiente, dei trasporti, dell’energia e delle comunicazioni (Dipartimento)<sup><a href="#fn-d6e263" id="fnbck-d6e263">4</a></sup>, accorciare provvisoriamente i periodi di protezione al fine di ridurre effettivi troppo alti o salvaguardare la diversità delle specie.</p>
<p><sup>6</sup> Il Consiglio federale può, sentiti i Cantoni, restringere, su piano nazionale, la lista delle specie cacciabili, qualora sia necessario alla conservazione di specie minacciate, oppure allargarla, indicando i periodi di protezione, quando il ristabilimento degli effettivi di specie protette permette nuovamente la caccia.</p>
<div class="footnotes"><p id="fn-d6e263"><sup><a href="#fnbck-d6e263">4</a></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>). </p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Messa in libertà di selvaggina</a>
</h6>
<div class="collapseable"> <p><sup>1</sup> I Cantoni possono mettere in libertà selvaggina soltanto se è assicurato un biotopo adeguato ed è garantita una protezione sufficiente.</p>
<p><sup>2</sup> Non possono essere messi in libertà animali che causano danni ingenti o minacciano la diversità delle specie indigene. Il Consiglio federale designa tali animali.</p>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Protezione</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Specie protette</a>
</h6>
<div class="collapseable"> <p><sup>1</sup> Tutti gli animali di cui all’articolo 2, non appartenenti a una specie cacciabile, sono protetti (specie protette).</p>
<p><sup>2</sup> I Cantoni possono, previo consenso dell’Ufficio federale dell’ambiente (Ufficio federale)<sup><a href="#fn-d6e304" id="fnbck-d6e304">5</a></sup>, prevedere l’abbattimento di animali protetti se necessario per la protezione del biotopo o per la conservazione della diversità delle specie. Il Consiglio federale stabilisce le specie cui questa norma è applicabile.</p>
<p><sup>3</sup> Gli stambecchi possono essere cacciati dal 1° settembre al 30 novembre a scopo di regolazione degli effettivi. I Cantoni presentano ogni anno al Dipartimento, per approvazione, una pianificazione degli abbattimenti. Il Consiglio federale emana le relative prescrizioni.</p>
<p><sup>4</sup> I Cantoni provvedono a proteggere sufficientemente dai disturbi i mammiferi e gli uccelli selvatici.</p>
<p><sup>5</sup> Essi disciplinano segnatamente la protezione dei giovani animali e delle loro madri durante i periodi di caccia e degli uccelli adulti, durante il periodo della cova.</p>
<p><sup>6</sup> Nella pianificazione ed esecuzione di costruzioni e impianti che possono pregiudicare la protezione dei mammiferi e degli uccelli selvatici, la Confederazione consulta i Cantoni. Per progetti che pregiudicano zone protette d’importanza internazionale o nazionale, dev’essere chiesto il preavviso dell’Ufficio federale.</p>
<div class="footnotes"><p id="fn-d6e304"><sup><a href="#fnbck-d6e304">5</a></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Abbattimento di animali ammalati o feriti</a>
</h6>
<div class="collapseable"> <p>I guardacaccia, i badatori e gli affittuari di una riserva sono autorizzati ad abbattere anche e fuori del periodo di caccia gli animali feriti o ammalati. I capi abbattuti devono essere annunciati senza indugio all’autorità cantonale della caccia.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Autorizzazioni della Confederazione</a>
</h6>
<div class="collapseable"> <p><sup>1</sup> Necessita di un’autorizzazione della Confederazione chi vuole:</p>
<dl>
<dt>a. </dt>
<dd>importare, far transitare o esportare animali di specie protette nonché parti o prodotti dei medesimi;</dd>
<dt>b. </dt>
<dd>mettere in libertà animali delle specie protette;</dd>
<dt>c. </dt>
<dd>importare, nell’intento di metterli in libertà, animali cacciabili;</dd>
<dt>d. </dt>
<dd>servirsi, in via eccezionale, di mezzi ausiliari proibiti per l’esercizio della caccia.</dd>
</dl>
<p><sup>2</sup> Il Consiglio federale disciplina le competenze e la procedura.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Animali protetti tenuti in cattività</a>
</h6>
<div class="collapseable"> <p><sup>1</sup> Chi vuole tenere in cattività animali protetti necessita di un’autorizzazione cantonale.</p>
<p><sup>2</sup> Il Consiglio federale stabilisce a quali condizioni possono essere tenuti in cattività animali protetti.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Zone protette</a>
</h6>
<div class="collapseable"> <p><sup>1</sup> Il Consiglio federale, dopo aver sentito i Cantoni, delimita riserve per uccelli acquatici e di passo, d’importanza internazionale.</p>
<p><sup>2</sup> Esso delimita, d’intesa con i Cantoni, bandite federali di caccia come pure riserve per uccelli acquatici e di passo, d’interesse nazionale.</p>
<p><sup>3</sup> Le bandite federali di caccia possono essere soppresse o sostituite con bandite equivalenti soltanto d’intesa con il Consiglio federale.</p>
<p><sup>4</sup> I Cantoni possono creare altre bandite di caccia e riserve per gli uccelli.</p>
<p><sup>5</sup> Nelle bandite di caccia e nelle riserve per gli uccelli la caccia è proibita. Gli organi esecutivi cantonali possono tuttavia permettere l’abbattimento di selvaggina se necessario per la protezione del biotopo, per la conservazione della diversità delle specie, per la cura della selvaggina o per la prevenzione di eccessivi danni da essa provocati.</p>
<p><sup>6</sup> Il Consiglio federale emana disposizioni per la protezione delle bandite federali di caccia e delle riserve per gli uccelli acquatici e di passo, d’importanza internazionale e nazionale. Sulla base di accordi di programma la Confederazione accorda ai Cantoni indennità globali per le spese di vigilanza di tali riserve e aree.<sup><a href="#fn-d6e399" id="fnbck-d6e399">6</a></sup></p>
<div class="footnotes"><p id="fn-d6e399"><sup><a href="#fnbck-d6e399">6</a></sup> Nuovo testo del per. giusta il n. II 31 della LF del 6 ott. 2006 (Nuova impostazione della perequazione finanziaria e della ripartizione dei compiti tra Confederazione e Cantoni), in vigore dal 1° gen. 2008 (<a href="https://fedlex.data.admin.ch/eli/oc/2007/787" target="_blank">RU <b>2007</b> 5779</a>; <a href="https://fedlex.data.admin.ch/eli/fga/2005/976" target="_blank">FF <b>2005</b> 5349</a>).</p></div>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: Danni causati dalla selvaggina</a>
</h1>
<div class="collapseable">
<article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Prevenzione dei danni causati dalla selvaggina</a>
</h6>
<div class="collapseable"> <p><sup>1</sup> I Cantoni prendono misure preventive contro i danni causati dalla selvaggina.</p>
<p><sup>2</sup> Essi possono ognora ordinare o permettere misure contro singoli animali protetti o cacciabili che causano danni rilevanti. Possono affidare l’esecuzione di queste misure unicamente a persone titolari di un’autorizzazione di caccia o a organi di sorveglianza.<sup><a href="#fn-d6e428" id="fnbck-d6e428">7</a></sup></p>
<p><sup>2bis</sup> Il Consiglio federale può designare le specie animali protette contro le quali l’Ufficio federale ordina le misure di cui al capoverso 2.<sup><a href="#fn-d6e445" id="fnbck-d6e445">8</a></sup></p>
<p><sup>3</sup> I Cantoni stabiliscono le misure ammesse di autodifesa contro la selvaggina per la protezione di animali domestici, beni immobili e colture agricole. Il Consiglio federale designa le specie protette contro le quali possono essere prese queste misure di autodifesa.</p>
<p><sup>4</sup> Se una specie protetta presenta un effettivo eccessivo per cui causa danni ingenti o grave pericolo, i Cantoni possono prendere misure per diminuirne l’effettivo, previo consenso del Dipartimento.</p>
<p><sup>5</sup> La Confederazione promuove e coordina le misure dei Cantoni volte a prevenire i danni causati dalla selvaggina, segnatamente quelli causati dai grandi predatori agli animali da reddito.<sup><a href="#fn-d6e468" id="fnbck-d6e468">9</a></sup> Può affidare l’esecuzione di tali compiti, contro indennità, a corporazioni di diritto pubblico o a privati.<sup><a href="#fn-d6e485" id="fnbck-d6e485">10</a></sup></p>
<div class="footnotes">
<p id="fn-d6e428"><sup><a href="#fnbck-d6e428">7</a></sup> Nuovo testo giusta il n. II 11 dell’all. alla LF del 22 mar. 2002 concernente l’adeguamento di disposizioni organizzative del diritto federale, in vigore dal 1° feb. 2003 (<a href="https://fedlex.data.admin.ch/eli/oc/2003/24" target="_blank">RU <b>2003</b> 187</a>; <a href="https://fedlex.data.admin.ch/eli/fga/2001/686" target="_blank">FF <b>2001</b> 3431</a>).</p>
<p id="fn-d6e445"><sup><a href="#fnbck-d6e445">8</a></sup> Introdotto dal n. II 11 dell’all. alla LF del 22 mar. 2002 concernente l’adeguamento di disposizioni organizzative del diritto federale, in vigore dal 1° feb. 2003 (<a href="https://fedlex.data.admin.ch/eli/oc/2003/24" target="_blank">RU <b>2003</b> 187</a>; <a href="https://fedlex.data.admin.ch/eli/fga/2001/686" target="_blank">FF <b>2001</b> 3431</a>).</p>
<p id="fn-d6e468"><sup><a href="#fnbck-d6e468">9</a></sup> Introdotto dal n. 9 dell’all. alla LF del 22 mar. 2013, in vigore dal 1° gen. 2014  (<a href="https://fedlex.data.admin.ch/eli/oc/2013/646" target="_blank">RU <b>2013</b> 3463 </a><a href="https://fedlex.data.admin.ch/eli/oc/2013/710" target="_blank">3863</a>; <a href="https://fedlex.data.admin.ch/eli/fga/2012/356" target="_blank">FF <b>2012</b> 1757</a>).</p>
<p id="fn-d6e485"><sup><a href="#fnbck-d6e485">10</a></sup> Per. introdotto dal n. 2 dell’all. alla L del 18 mar. 2016, in vigore dal 1° gen. 2017 (<a href="https://fedlex.data.admin.ch/eli/oc/2016/538" target="_blank">RU <b>2016</b> 3207</a>; <a href="https://fedlex.data.admin.ch/eli/fga/2014/1078" target="_blank">FF <b>2014</b> 4237</a>).</p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Risarcimento dei danni causati dalla selvaggina</a>
</h6>
<div class="collapseable"> <p><sup>1</sup> Per i danni causati dalla selvaggina al bosco, alle colture agricole e ad animali da reddito è corrisposto un equo risarcimento. Sono eccettuati i danni causati da animali contro i quali sono ammesse misure di autodifesa a tenore dell’articolo 12 capoverso 3.</p>
<p><sup>2</sup> I Cantoni disciplinano l’obbligo di risarcimento. Il risarcimento è dovuto soltanto per quanto non si tratti di danni insignificanti e siano state prese le misure che si potevano ragionevolmente pretendere per prevenire il danno. Le spese per siffatte misure possono essere computate nel calcolo dell’indennità.</p>
<p><sup>3</sup> La Confederazione accorda ai Cantoni, sulla base di accordi di programma, indennità globali per le spese di risarcimento dei danni causati dalla selvaggina nelle riserve e nelle aree di cui all’articolo 11 capoverso 6.<sup><a href="#fn-d6e515" id="fnbck-d6e515">11</a></sup></p>
<p><sup>4</sup> Confederazione e Cantoni partecipano al risarcimento dei danni causati da certi animali protetti. Il Consiglio federale, sentiti i Cantoni, designa queste specie protette e determina le condizioni dell’obbligo di risarcimento.</p>
<div class="footnotes"><p id="fn-d6e515"><sup><a href="#fnbck-d6e515">11</a></sup> Nuovo testo giusta il n. 2 dell’all. alla L del 18 mar. 2016, in vigore dal 1° gen. 2017 (<a href="https://fedlex.data.admin.ch/eli/oc/2016/538" target="_blank">RU <b>2016</b> 3207</a>; <a href="https://fedlex.data.admin.ch/eli/fga/2014/1078" target="_blank">FF <b>2014</b> 4237</a>).</p></div>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Informazione, formazione e ricerca</a>
</h1>
<div class="collapseable"><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p><sup>1</sup> I Cantoni provvedono affinché la popolazione sia sufficientemente informata sul modo di vita degli animali selvatici, sui loro bisogni e sulla loro protezione.</p>
<p><sup>2</sup> Essi disciplinano la formazione e la formazione continua degli organi di protezione della selvaggina e dei cacciatori. La Confederazione tiene corsi per la formazione continua complementare degli organi di protezione della selvaggina delle zone federali protette.<sup><a href="#fn-d6e545" id="fnbck-d6e545">12</a></sup></p>
<p><sup>3</sup> La Confederazione promuove lo studio sugli animali selvatici, sulle loro malattie e sul loro biotopo. Per questo scopo, l’Ufficio federale può consentire deroghe alle disposizioni della presente legge concernenti gli animali protetti. Per le deroghe riguardanti gli animali cacciabili sono competenti i Cantoni.</p>
<p><sup>4</sup> La Confederazione gestisce il Centro svizzero di documentazione per la ricerca sulla selvaggina. Essa promuove l’informazione del pubblico e può assegnare sussidi a centri di ricerca e ad altre istituzioni di importanza nazionale che sono al servizio della formazione e della ricerca.</p>
<p><sup>5</sup> Il Consiglio federale emana prescrizioni concernenti la marcatura di mammiferi e uccelli selvatici.</p>
<div class="footnotes"><p id="fn-d6e545"><sup><a href="#fnbck-d6e545">12</a></sup> Nuovo testo giusta il n. 43 dell’all. alla LF del 20 giu. 2014 sulla formazione continua, in vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article></div></section><section id="chap_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_6">Capitolo 6: Responsabilità civile e assicurazione</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15 </b> <b></b>Responsabilità civile</a>
</h6>
<div class="collapseable"> <p><sup>1</sup> Chi provoca danni nell’esercizio della caccia ne è responsabile.</p>
<p><sup>2</sup> Per il rimanente valgono le disposizioni del Codice delle obbligazioni<sup><a href="#fn-d6e585" id="fnbck-d6e585">13</a></sup> concernenti gli atti illeciti.</p>
<div class="footnotes"><p id="fn-d6e585"><sup><a href="#fnbck-d6e585">13</a></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16 </b> <b></b>Assicurazione</a>
</h6>
<div class="collapseable"> <p><sup>1</sup> Chi è titolare di un’autorizzazione di caccia deve concludere un’assicurazione per la responsabilità civile. Il Consiglio federale stabilisce la somma minima di copertura.</p>
<p><sup>2</sup> Il danneggiato può intentare direttamente l’azione contro l’assicuratore per l’ammontare della somma assicurata.</p>
<p><sup>3</sup> Le eccezioni derivanti dal contratto d’assicurazione o dalla legge federale del 2 aprile 1908<sup><a href="#fn-d6e611" id="fnbck-d6e611">14</a></sup> sul contratto d’assicurazione non sono opponibili al danneggiato.</p>
<p><sup>4</sup> L’assicuratore ha un diritto di regresso contro lo stipulante o l’assicurato nella misura in cui egli potrebbe negare o ridurre la sua prestazione secondo il contratto d’assicurazione o la legge federale sul contratto d’assicurazione.</p>
<div class="footnotes"><p id="fn-d6e611"><sup><a href="#fnbck-d6e611">14</a></sup><sup> </sup><a href="https://fedlex.data.admin.ch/eli/cc/24/719_735_717" target="_blank">RS <b>221.229.1</b></a></p></div>
</div></article>
</div></section><section id="chap_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_7">Capitolo 7: Disposizioni penali</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Delitti</a>
</h6>
<div class="collapseable"> <p><sup>1</sup> È punito con una pena detentiva sino a un anno o con una pena pecuniaria chiunque, intenzionalmente e senza autorizzazione:<sup><a href="#fn-d6e634" id="fnbck-d6e634">15</a></sup></p>
<dl>
<dt>a. </dt>
<dd>caccia o uccide animali delle specie cacciabili o protette, oppure cattura o tiene in cattività animali di specie protette o se ne appropria;</dd>
<dt>b. </dt>
<dd>toglie dai nidi uova o piccoli di specie protette o disturba uccelli che covano;</dd>
<dt>c. </dt>
<dd>importa, fa transitare, esporta, mette in vendita o aliena animali protetti, vivi o morti, come pure parti o prodotti dei medesimi o uova;</dd>
<dt>d. </dt>
<dd>acquista, accetta in dono o in pegno, prende in custodia, dissimula, smercia o aiuta a smerciare animali vivi o morti oppure prodotti dei medesimi, di cui sa oppure dovrebbe presumere che sono stati ottenuti con un reato;</dd>
<dt>e. </dt>
<dd>entra, senza un motivo sufficiente, in una zona protetta munito di un’arma da tiro;</dd>
<dt>f. </dt>
<dd>scaccia o attira animali fuori delle zone protette;</dd>
<dt>g. </dt>
<dd>mette in libertà animali;</dd>
<dt>h. </dt>
<dd>affumica, gasa, affoga o impala volpi, tassi o marmotte;</dd>
<dt>i.<sup><a href="#fn-d6e678" id="fnbck-d6e678">16</a></sup> </dt>
<dd>usa mezzi ausiliari proibiti per l’esercizio della caccia.</dd>
</dl>
<p><sup>2</sup> Se l’autore ha agito per negligenza, la pena è della multa.</p>
<div class="footnotes">
<p id="fn-d6e634"><sup><a href="#fnbck-d6e634">15</a></sup> Nuovo testo giusta il n. 2 dell’all. alla LF del 22 giu. 2007, in vigore dal 12 dic. 2008 (<a href="https://fedlex.data.admin.ch/eli/oc/2008/766" target="_blank">RU <b>2008</b> 5499 </a><a href="https://fedlex.data.admin.ch/eli/oc/2008/755" target="_blank">5405 </a>art. 2 lett. d; <a href="https://fedlex.data.admin.ch/eli/fga/2006/280" target="_blank">FF <b>2006 </b>2531</a>).</p>
<p id="fn-d6e678"><sup><a href="#fnbck-d6e678">16</a></sup> Nuovo testo giusta il n. 2 dell’all. alla LF del 22 giu. 2007, in vigore dal 12 dic. 2008 (<a href="https://fedlex.data.admin.ch/eli/oc/2008/766" target="_blank">RU <b>2008</b> 5499 </a><a href="https://fedlex.data.admin.ch/eli/oc/2008/755" target="_blank">5405 </a>art. 2 lett. d; <a href="https://fedlex.data.admin.ch/eli/fga/2006/280" target="_blank">FF <b>2006 </b>2531</a>).</p>
</div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Contravvenzioni</a>
</h6>
<div class="collapseable"> <p><sup>1</sup> È punito con una multa sino a 20 000 franchi chiunque, intenzionalmente e senza autorizzazione:<sup><a href="#fn-d6e709" id="fnbck-d6e709">17</a></sup></p>
<dl>
<dt>a. </dt>
<dd>cattura selvaggina, la tiene in cattività, se ne appropria o la importa allo scopo di metterla in libertà;</dd>
<dt>b. </dt>
<dd>entra, senza un motivo sufficiente, in una zona di caccia munito di un’arma da tiro;</dd>
<dt>c. </dt>
<dd>detiene, fuori dei periodi di caccia, armi o trappole sui maggenghi o sugli alpi;</dd>
<dt>d. </dt>
<dd>lascia cacciare cani;</dd>
<dt>e. </dt>
<dd>non osserva i provvedimenti per proteggere gli animali dai disturbi;</dd>
<dt>f. </dt>
<dd>toglie dai nidi uova o piccoli di uccelli delle specie cacciabili;</dd>
<dt>g. </dt>
<dd>brucia estensivamente scarpate, bordi di campi o pascoli o elimina siepi;</dd>
<dt>h. </dt>
<dd>ostacola l’esercizio della caccia.</dd>
</dl>
<p><sup>2</sup> Il tentativo e la complicità sono punibili.</p>
<p><sup>3</sup> Se, nei casi previsti nel capoverso 1 lettere a-g, l’autore ha agito per negligenza, la pena è della multa.</p>
<p><sup>4</sup> Chiunque, durante la caccia, non reca seco i documenti prescritti o si rifiuta di esibirli agli organi di sorveglianza competenti è punito con la multa.</p>
<p><sup>5</sup> I Cantoni possono reprimere come contravvenzioni altre infrazioni al diritto cantonale.</p>
<div class="footnotes"><p id="fn-d6e709"><sup><a href="#fnbck-d6e709">17</a></sup> Nuovo testo giusta l’art. 333 del Codice penale (<a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a>), nel testo della LF del 13 dic. 2002, in vigore dal 1° gen. 2007 (<a href="https://fedlex.data.admin.ch/eli/oc/2006/549" target="_blank">RU <b>2006</b> 3459</a>; <i>FF <b>1999</b> 1669</i>).</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Applicazione alle persone giuridiche e alle società commerciali</a>
</h6>
<div class="collapseable"> <p>È applicabile l’articolo 6 della legge federale del 22 marzo 1974<sup><a href="#fn-d6e773" id="fnbck-d6e773">18</a></sup> sul diritto penale amministrativo.</p>
<div class="footnotes"><p id="fn-d6e773"><sup><a href="#fnbck-d6e773">18</a></sup><sup> </sup><a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Ritiro e diniego dell’autorizzazione di caccia</a>
</h6>
<div class="collapseable"> <p><sup>1</sup> Chi ha un’autorizzazione di caccia ne è privato dal giudice per uno sino a dieci anni se:</p>
<dl>
<dt>a. </dt>
<dd>intenzionalmente o per negligenza, uccide o ferisce gravemente una persona durante l’esercizio della caccia;</dd>
<dt>b. </dt>
<dd>ha intenzionalmente commesso o tentato di commettere un delitto di cui all’articolo 17, in qualità di autore, istigatore o complice.</dd>
</dl>
<p><sup>2</sup> Il ritiro dell’autorizzazione vale per tutta la Svizzera.</p>
<p><sup>3</sup> I Cantoni possono prevedere altri motivi di ritiro o diniego dell’autorizzazione di caccia. Le pertinenti disposizioni amministrative valgono unicamente per il Cantone di cui si tratta.</p>
</div></article>
</div></section><section id="chap_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_8">Capitolo 8: Procedura penale</a>
</h1>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Perseguimento</a>
</h6>
<div class="collapseable"> <p><sup>1</sup> Il perseguimento penale e il giudizio delle infrazioni spettano ai Cantoni.</p>
<p><sup>2</sup> L’Ufficio federale della sicurezza alimentare e di veterinaria persegue e giudica le infrazioni commesse all’atto dell’importazione, del transito e dell’esportazione. Se vi è simultaneamente un’infrazione alla legge del 18 marzo 2005<sup><a href="#fn-d6e819" id="fnbck-d6e819">19</a></sup> sulle dogane o alla legge del 12 giugno 2009<sup><a href="#fn-d6e827" id="fnbck-d6e827">20</a></sup> sull’IVA, le infrazioni sono perseguite e giudicate dall’Ufficio federale della dogana e della sicurezza dei confini.<sup><a href="#fn-d6e835" id="fnbck-d6e835">21</a></sup></p>
<p><sup>3</sup> Se un’infrazione costituisce simultaneamente un’infrazione secondo il capoverso 2 e un’infrazione alla legge federale del 16 marzo 2012<sup><a href="#fn-d6e847" id="fnbck-d6e847">22</a></sup> sulla circolazione delle specie di fauna e di flora protette, alla legge federale del 16 dicembre 2005<sup><a href="#fn-d6e855" id="fnbck-d6e855">23</a></sup> sulla protezione degli animali, alla legge del 18 marzo 2005 sulle dogane, alla legge del 12 giugno 2009 sull’IVA, alla legge del 20 giugno 2014<sup><a href="#fn-d6e863" id="fnbck-d6e863">24</a></sup> sulle derrate alimentari o alla legge del 1° luglio 1966<sup><a href="#fn-d6e871" id="fnbck-d6e871">25</a></sup> sulle epizoozie, perseguibile dalla stessa autorità federale, è applicata la pena comminata per l’infrazione più grave; tale pena può essere adeguatamente aumentata.<sup><a href="#fn-d6e879" id="fnbck-d6e879">26</a></sup></p>
<div class="footnotes">
<p id="fn-d6e819"><sup><a href="#fnbck-d6e819">19</a></sup> <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p>
<p id="fn-d6e827"><sup><a href="#fnbck-d6e827">20</a></sup> <a href="https://fedlex.data.admin.ch/eli/cc/2009/615" target="_blank">RS <b>641.20</b></a></p>
<p id="fn-d6e835"><sup><a href="#fnbck-d6e835">21</a></sup> Nuovo testo giusta il n. I 35 dell’O del 12 giu. 2020 sull’adeguamento di leggi in seguito al cambiamento della designazione dell’Amministrazione federale delle dogane nel quadro del suo ulteriore sviluppo, in vigore dal 1° gen. 2022 (<a href="https://fedlex.data.admin.ch/eli/oc/2020/498" target="_blank">RU <b>2020</b> 2743</a>).</p>
<p id="fn-d6e847"><sup><a href="#fnbck-d6e847">22</a></sup> <a href="https://fedlex.data.admin.ch/eli/cc/2013/600" target="_blank">RS <b>453</b></a></p>
<p id="fn-d6e855"><sup><a href="#fnbck-d6e855">23</a></sup> <a href="https://fedlex.data.admin.ch/eli/cc/2008/414" target="_blank">RS <b>455</b></a></p>
<p id="fn-d6e863"><sup><a href="#fnbck-d6e863">24</a></sup> <a href="https://fedlex.data.admin.ch/eli/cc/2017/62" target="_blank">RS <b>817.0</b></a></p>
<p id="fn-d6e871"><sup><a href="#fnbck-d6e871">25</a></sup> <a href="https://fedlex.data.admin.ch/eli/cc/1966/1565_1621_1604" target="_blank">RS <b>916.40</b></a></p>
<p id="fn-d6e879"><sup><a href="#fnbck-d6e879">26</a></sup> Nuovo testo giusta il n. II 8 dell’all. alla L del 20 giu. 2014 sulle derrate alimentari, in vigore dal 1° mag. 2017 (<a href="https://fedlex.data.admin.ch/eli/oc/2017/62" target="_blank">RU <b>2017</b> 249</a>; <a href="https://fedlex.data.admin.ch/eli/fga/2011/853" target="_blank">FF <b>2011</b> 5017</a>).</p>
</div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b></a><sup><a href="#fn-d6e896" id="fnbck-d6e896">27</a></sup><a href="#art_22"> Obbligo di comunicazione</a>
</h6>
<div class="collapseable"> <p><sup>1</sup> Ogni ritiro dell’autorizzazione di caccia pronunciato dal giudice deve essere comunicato all’Ufficio federale.</p>
<p><sup>2</sup> L’Ufficio federale comunica ai Cantoni un elenco delle persone cui l’autorizzazione è stata ritirata; questo elenco permette ai Cantoni di assicurare il ritiro dell’autorizzazione sul loro territorio.</p>
<p><sup>3</sup> L’Ufficio federale può conservare tali dati in una collezione elettronica di dati. Una volta scaduto il termine per il ritiro dell’autorizzazione di caccia, cancella le registrazioni elettroniche e distrugge le relative decisioni cantonali. Può conservare queste ultime dopo averle rese anonime per scopi scientifici o statistici.</p>
<div class="footnotes"><p id="fn-d6e896"><sup><a href="#fnbck-d6e896">27</a></sup> Nuovo testo giusta il n. VIII 1 della LF del 24 mar. 2000 concernente l’istituzione e l’adeguamento di basi legali per il trattamento di dati personali, in vigore dal 1° set. 2000 (<a href="https://fedlex.data.admin.ch/eli/oc/2000/293" target="_blank">RU <b>2000</b> 1891</a>; <a href="https://fedlex.data.admin.ch/eli/fga/1999/1_9005_8381_7979" target="_blank">FF <b>1999</b> 7979</a>).</p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Risarcimento di danni</a>
</h6>
<div class="collapseable"> <p>L’affittuario, in zone con regime di riserva, e il Cantone o il Comune, nelle altre zone, hanno diritto di esigere il risarcimento del danno causato da un delitto di caccia o da una contravvenzione. Per il resto sono applicabili le disposizioni del Codice delle obbligazioni<sup><a href="#fn-d6e932" id="fnbck-d6e932">28</a></sup>.</p>
<div class="footnotes"><p id="fn-d6e932"><sup><a href="#fnbck-d6e932">28</a></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article>
</div></section><section id="chap_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_9">Capitolo 9: Esecuzione e procedura</a><b><sup><a href="#fn-d6e944" id="fnbck-d6e944">29</a></sup></b>
</h1>
<div class="footnotes"><p id="fn-d6e944"><sup><a href="#fnbck-d6e944">29</a></sup> Nuovo testo giusta in n. 10 dell’all. alla LF del 21 mar. 2003 sull’ingegneria genetica, in vigore dal 1° gen. 2004 (<a href="https://fedlex.data.admin.ch/eli/oc/2003/705" target="_blank">RU <b>2003 </b>4803</a>; <a href="https://fedlex.data.admin.ch/eli/fga/2000/484" target="_blank">FF <b>2000</b> 2145</a>).</p></div>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Esecuzione da parte della Confederazione</a><sup><a href="#fn-d6e962" id="fnbck-d6e962">30</a></sup>
</h6>
<div class="collapseable"> <p>Il Consiglio federale emana le disposizioni esecutive.</p>
<div class="footnotes"><p id="fn-d6e962"><sup><a href="#fnbck-d6e962">30</a></sup> Nuovo testo giusta in n. 10 dell’all. alla LF del 21 mar. 2003 sull’ingegneria genetica, in vigore dal 1° gen. 2004 (<a href="https://fedlex.data.admin.ch/eli/oc/2003/705" target="_blank">RU <b>2003 </b>4803</a>; <a href="https://fedlex.data.admin.ch/eli/fga/2000/484" target="_blank">FF <b>2000</b> 2145</a>).</p></div>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Esecuzione da parte dei Cantoni</a><sup><a href="#fn-d6e985" id="fnbck-d6e985">31</a></sup>
</h6>
<div class="collapseable"> <p><sup>1</sup> L’esecuzione della presente legge incombe ai Cantoni sotto la sorveglianza della Confederazione: Essi rilasciano tutte le autorizzazioni che non competono a un’autorità federale in virtù della presente legge.</p>
<p><sup>2</sup> Le disposizioni cantonali d’esecuzione concernenti la proroga del periodo di protezione, la restrizione della lista delle specie cacciabili (art. 5 cpv. 4), la protezione degli animali contro i disturbi (art. 7 cpv. 4), la protezione dei giovani animali, delle loro madri e degli uccelli adulti (art. 7 cpv. 5), come anche le misure di autodifesa (art. 12 cpv. 3) devono essere approvate dalla Confederazione<sup><a href="#fn-d6e1008" id="fnbck-d6e1008">32</a></sup>.</p>
<p><sup>3</sup> Tutti gli atti normativi cantonali concernenti la caccia devono essere comunicati all’Ufficio federale prima della loro entrata in vigore.</p>
<div class="footnotes">
<p id="fn-d6e985"><sup><a href="#fnbck-d6e985">31</a></sup> Nuovo testo giusta in n. 10 dell’all. alla LF del 21 mar. 2003 sull’ingegneria genetica, in vigore dal 1° gen. 2004 (<a href="https://fedlex.data.admin.ch/eli/oc/2003/705" target="_blank">RU <b>2003 </b>4803</a>; <a href="https://fedlex.data.admin.ch/eli/fga/2000/484" target="_blank">FF <b>2000</b> 2145</a>).</p>
<p id="fn-d6e1008"><sup><a href="#fnbck-d6e1008">32</a></sup><sup> </sup>Espr. modificata dal n. III della LF del 15 dic. 1989 conc. l’approvazione di atti legislativi dei Cantoni da parte della Confederazione, in vigore dal 1° feb. 1991 (<a href="https://fedlex.data.admin.ch/eli/oc/1991/362_362_362" target="_blank">RU <b>1991</b> 362</a>;  <a href="https://fedlex.data.admin.ch/eli/fga/1988/2_1333_1293_1149" target="_blank">FF <b>1988</b> II 1149</a>).</p>
</div>
</div></article><article id="art_25_a"><a name="a25a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25_a"><b>Art. 25</b><i>a</i></a><sup><a href="#fn-d6e1031" id="fnbck-d6e1031">33</a></sup>
</h6>
<div class="collapseable"><div class="footnotes"><p id="fn-d6e1031"><sup><a href="#fnbck-d6e1031">33</a></sup> Introdotto dal n. 10 dell’all. alla LF del 21 mar. 2003 sull’ingegneria genetica  (<a href="https://fedlex.data.admin.ch/eli/oc/2003/705" target="_blank">RU <b>2003 </b>4803</a>; <a href="https://fedlex.data.admin.ch/eli/fga/2000/484" target="_blank">FF <b>2000</b> 2145</a>). Abrogato dal n. 128 dell’all. alla L del 17 giu. 2005  sul Tribunale amministrativo federale, con effetto dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006 </b>2197 </a><a href="https://fedlex.data.admin.ch/eli/oc/2006/188" target="_blank">1069</a>;  <a href="https://fedlex.data.admin.ch/eli/fga/2001/731" target="_blank">FF <b>2001 </b>3764</a>).</p></div></div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Diritto di perquisizione e di sequestro</a>
</h6>
<div class="collapseable"> <p>I Cantoni disciplinano il diritto di perquisire i locali e gli impianti e di sequestrare oggetti al fine di garantire l’esecuzione della presente legge. Essi conferiscono alle persone incaricate dell’esecuzione la qualità di funzionari della polizia giudiziaria.</p>
</div></article>
</div></section><section id="chap_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_10">Capitolo 10: Disposizioni finali</a>
</h1>
<div class="collapseable">
<article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Abrogazione e modificazione di leggi federali</a>
</h6>
<div class="collapseable"> <p class=" man-font-style-italic ">1. La legge federale del 10 giugno 1925<i><sup><a href="#fn-d6e1080" id="fnbck-d6e1080">34</a></sup></i> sulla caccia e la protezione degli uccelli è abrogata.</p>
<p class=" man-font-style-italic ">2. e 3.</p>
<p>...<sup><a href="#fn-d6e1123" id="fnbck-d6e1123">35</a></sup></p>
<div class="footnotes">
<p id="fn-d6e1080"><sup><a href="#fnbck-d6e1080">34</a></sup><sup> </sup>[CS <b>9</b> 552; <a href="https://fedlex.data.admin.ch/eli/oc/1954/559_573_455" target="_blank">RU <b>1954</b> 455 </a>n. I n. 7, <b></b><a href="https://fedlex.data.admin.ch/eli/oc/1959/931_961_953" target="_blank"><b>1959</b> 953 </a>art. 11 lett. c, <b>1962</b> 852, <b></b><a href="https://fedlex.data.admin.ch/eli/oc/1971/852_854_855" target="_blank"><b>1971</b> 855</a>, <b></b><a href="https://fedlex.data.admin.ch/eli/oc/1977/1907_1907_1907" target="_blank"><b>1977</b> 1907 </a>art. 1, <i>2</i>, <b></b><a href="https://fedlex.data.admin.ch/eli/oc/1981/497_497_497" target="_blank"><b>1981</b> 497 </a>art. 1]</p>
<p id="fn-d6e1123"><sup><a href="#fnbck-d6e1123">35</a></sup> Le mod. possono essere consultate alla <a href="https://fedlex.data.admin.ch/eli/oc/1988/506_506_506" target="_blank">RU <b>1988</b> 506</a></p>
</div>
</div></article><article id="art_28"><a name="a28"></a><h6 class="heading" role="heading">
<span class="display-icon"></span><span class="external-link-icon"></span><a href="#art_28"><b>Art. 28</b></a><sup><a href="#fn-d6e1134" id="fnbck-d6e1134">36</a></sup>
</h6>
<div class="collapseable"><div class="footnotes"><p id="fn-d6e1134"><sup><a href="#fnbck-d6e1134">36</a></sup> Abrogato dal n. II 50 della LF del 20 mar. 2008 concernente l’aggiornamento formale del diritto federale, con effetto dal 1° ago. 2008 (<a href="https://fedlex.data.admin.ch/eli/oc/2008/447" target="_blank">RU <b>2008</b> 3437</a>; <a href="https://fedlex.data.admin.ch/eli/fga/2007/885" target="_blank">FF <b>2007 </b>5575</a>).</p></div></div></article><article id="art_29"><a name="a29"></a><h6 class="heading" role="heading">
<span class="display-icon"></span><span class="external-link-icon"></span><a href="#art_29"><b>Art. 29 </b> Referendum e entrata in vigore</a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore 1° aprile 1988<sup><a href="#fn-d6e1165" id="fnbck-d6e1165">37</a></sup></p>
<div class="footnotes"><p id="fn-d6e1165"><sup><a href="#fnbck-d6e1165">37</a></sup><sup> </sup>DCF del 29 feb. 1988.</p></div>
</div></article>
</div></section></main>
</div></body>
</html>
