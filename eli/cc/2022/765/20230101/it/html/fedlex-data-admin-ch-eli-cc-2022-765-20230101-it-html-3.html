<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--172.010.422 --><p class="srnummer ">172.010.422 </p>
<h1 class="erlasstitel botschafttitel ">Ordinanza <br>sul Comitato nazionale contro il terrorismo</h1>
<h2 class="erlasskurztitel ">(OCNAT)</h2>
<p class="erlassdatum ">del 23 novembre 2022 (Stato 1° gennaio 2023)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 55 della legge del 21 marzo 1997<sup><a href="#fn-d7e21" id="fnbck-d7e21">1</a></sup> sull’organizzazione del Governo e dell’Amministrazione,</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina l’intervento, i compiti e l’organizzazione del Comitato nazionale contro il terrorismo (CNAT) e del suo organo consultivo.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti</a>
</h6>
<div class="collapseable">
<p class="absatz "><sup>1</sup> Il CNAT è l’organo di coordinamento politico per la gestione di situazioni di terrorismo.</p>
<p class="absatz "><sup>2</sup> Il CNAT effettua una valutazione politica della situazione e su tali basi coordina la procedura e la comunicazione della Confederazione e dei Cantoni a livello politico.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Intervento</a>
</h6>
<div class="collapseable">
<p class="absatz "><sup>1</sup> Il CNAT interviene in situazioni di terrorismo che, per via della loro rilevanza nazionale o internazionale, richiedono un coordinamento politico tra la Confederazione e i Cantoni.</p>
<p class="absatz "><sup>2</sup> Una situazione di terrorismo sussiste allorquando hanno avuto luogo attività terroristiche o vi sono indizi secondo cui hanno luogo attività terroristiche.</p>
<p class="absatz "><sup>3</sup> Sono considerate attività terroristiche le azioni tendenti a influenzare o a modificare l’ordinamento dello Stato, che si intendono attuare o favorire commettendo o minacciando di commettere gravi reati o propagando paura e timore.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Composizione</a>
</h6>
<div class="collapseable">
<p class="absatz "><sup>1</sup> Il CNAT si compone:</p>
<dl>
<dt>a. </dt>
<dd>del capo del Dipartimento federale di giustizia e polizia (DFGP);</dd>
<dt>b. </dt>
<dd>del cancelliere della Confederazione;</dd>
<dt>c. </dt>
<dd>del capo del Dipartimento federale degli affari esteri (DFAE) se la situazione di terrorismo presenta una dimensione di politica estera oppure riguarda gli interessi della Svizzera all’estero o i compiti di protezione consolare;</dd>
<dt>d. </dt>
<dd>di rappresentanti delle conferenze cantonali secondo la Convenzione di cui all’articolo 10.</dd>
</dl>
<p class="absatz "><sup>2</sup> A seconda del tipo di evento, il presidente può integrare nel CNAT ulteriori rappresentanti governativi della Confederazione, dei Cantoni o dei Comuni.</p>
<p class="absatz "><sup>3</sup> Con il consenso del presidente, il CNAT può ricorrere alla consulenza di esperti.</p>
<p class="absatz "><sup>4</sup> Se necessario, il presidente può invitare membri dell’organo consultivo a partecipare a riunioni del CNAT.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Organizzazione</a>
</h6>
<div class="collapseable">
<p class="absatz "><sup>1</sup> Il capo del DFGP dirige il CNAT in qualità di presidente.</p>
<p class="absatz "><sup>2</sup> In presenza di una situazione di terrorismo, convoca il CNAT di propria iniziativa o su richiesta di un membro.</p>
<p class="absatz "><sup>3</sup> La Segreteria generale del DFGP assicura la prontezza d’intervento.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Organo consultivo: compiti</a>
</h6>
<div class="collapseable">
<p class="absatz "><sup>1</sup> Il CNAT può avvalersi del sostegno di un organo consultivo.</p>
<p class="absatz "><sup>2</sup> L’organo consultivo ha il compito di raccogliere e analizzare le informazioni necessarie all’adempimento dei compiti del CNAT e di preparare le decisioni.</p>
<p class="absatz "><sup>3</sup> Può formulare raccomandazioni e presentare proposte al CNAT.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Organo consultivo: istituzione</a>
</h6>
<div class="collapseable"><p class="absatz ">Il presidente del CNAT decide, su proposta del direttore dell’Ufficio federale di polizia (fedpol), in merito all’istituzione dell’organo consultivo.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Organo consultivo: composizione</a>
</h6>
<div class="collapseable">
<p class="absatz "><sup>1</sup> Il presidente del CNAT decide, su proposta del direttore di fedpol, in merito alla composizione dell’organo consultivo.</p>
<p class="absatz "><sup>2</sup> L’organo consultivo può comporsi dei membri seguenti:</p>
<dl>
<dt>a. </dt>
<dd>il direttore di fedpol;</dd>
<dt>b. </dt>
<dd>il segretario di Stato del DFAE;</dd>
<dt>c. </dt>
<dd>il direttore del Servizio delle attività informative della Confederazione;</dd>
<dt>d. </dt>
<dd>il direttore dell’Ufficio federale della dogana e della sicurezza dei confini;</dd>
<dt>e. </dt>
<dd>il procuratore generale della Confederazione.</dd>
</dl>
<p class="absatz "><sup>3</sup> I rappresentanti dei Cantoni in seno all’organo consultivo sono definiti dalla Convenzione di cui all’articolo 10.</p>
<p class="absatz "><sup>4</sup> A seconda del tipo di evento, l’organo consultivo può essere integrato con ulteriori rappresentanti della Confederazione, dei Cantoni o dei Comuni. Il presidente del CNAT decide in merito su proposta del direttore di fedpol.</p>
<p class="absatz "><sup>5</sup> Con il consenso del direttore di fedpol, l’organo consultivo può ricorrere alla consulenza di esperti.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Organo consultivo: organizzazione</a>
</h6>
<div class="collapseable">
<p class="absatz "><sup>1</sup> Il direttore di fedpol dirige l’organo consultivo.</p>
<p class="absatz "><sup>2</sup> Convoca l’organo consultivo.</p>
<p class="absatz "><sup>3</sup> Se necessario, l’organo consultivo collabora con altri organi e stati maggiori della Confederazione, dei Cantoni ed esteri.</p>
<p class="absatz "><sup>4</sup> Fedpol assicura la prontezza d’intervento.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Collaborazione tra la Confederazione e i Cantoni</a>
</h6>
<div class="collapseable"><p class="absatz ">Il DFGP e i Cantoni disciplinano la collaborazione in seno al CNAT e al suo organo consultivo all’interno di una Convenzione.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Modifica di un altro atto normativo</a>
</h6>
<div class="collapseable"><p class="absatz ">La modifica di un altro atto normativo è disciplinata nell’allegato.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° gennaio 2023.</p></div></article></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext ">(art. 11)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Modifica di un altro atto normativo</a>
</h2>
<div class="collapseable">
<p class="absatz ">...<sup><a href="#fn-d7e232" id="fnbck-d7e232">2</a></sup></p>
<div class="footnotes"><p id="fn-d7e232"><sup><a href="#fnbck-d7e232">2</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2022/765" target="_blank">RU <b>2022 </b>765</a>.</p></div>
</div></section>
</div></section></div>
</div></body>
</html>
