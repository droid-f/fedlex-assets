<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2022-397-20220715-it-docx</title>
</head>
<body><div id="lawcontent">
<div id="preface">
<!--817.022.18 --><p class="srnummer ">817.022.18 </p>
<h1 class="erlasstitel botschafttitel ">Ordinanza del DFI <br>concernente le deroghe ai requisiti in materia di informazione sulle derrate alimentari in seguito alla situazione in Ucraina</h1>
<p>del 29 giugno 2022 (Stato 15  luglio 2022)</p>
</div>
<div id="preamble">
<p>Il Dipartimento federale dell’interno (DFI),</p>
<p>visto l’articolo 12 capoversi 2<sup>bis</sup> e 3 lettera c dell’ordinanza del 16 dicembre 2016<sup><a href="#fn-d6e21" id="fnbck-d6e21">1</a></sup> sulle derrate alimentari e gli oggetti d’uso,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup>  <a href="https://fedlex.data.admin.ch/eli/cc/2017/63" target="_blank">RS <b>817.02</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"> <p><sup>1</sup> La presente ordinanza si applica alle derrate alimentari che nella ricetta originale contengono l’ingrediente olio di girasole o l’additivo lecitina di girasole, se è dimostrato che tale ingrediente o tale additivo non è più disponibile a seguito della situazione in Ucraina. </p>
<p><sup>2</sup> Non si applica alle derrate alimentari sulle quali l’ingrediente olio di girasole è evidenziato da parole, immagini o rappresentazioni grafiche.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Caratterizzazione di derrate alimentari</a>
</h6>
<div class="collapseable"> <p><sup>1</sup> Le deroghe alla ricetta originale per l’ingrediente olio di girasole o per l’additivo lecitina di girasole possono essere indicate come segue al momento della consegna ai consumatori:</p>
<dl>
<dt>a. </dt>
<dd>per le categorie «oli raffinati di origine vegetale» e «grassi raffinati di origine vegetale» di cui all’allegato 5 parte A dell’ordinanza del DFI del 16 dicembre 2016<sup><a href="#fn-d6e60" id="fnbck-d6e60">2</a></sup> concernente le informazioni sulle derrate alimentari (OID), nell’elenco delle indicazioni dell’origine vegetale specifica possono essere riportate più indicazioni, a condizione che almeno una di queste si riferisca a un olio o a un grasso che è stato utilizzato nel prodotto finito; alle indicazioni deve seguire immediatamente l’espressione «a seconda della situazione di approvvigionamento»;</dd>
<dt>b. </dt>
<dd>nel caso della lecitina, può essere indicata una selezione di fonti di lecitina, a condizione che almeno una di esse sia presente nel prodotto finito; alle indicazioni deve seguire immediatamente l’espressione «a seconda della situazione di approvvigionamento»;</dd>
<dt>c. </dt>
<dd>alla derrata alimentare può essere apposto un adesivo rotondo rosso nel campo visivo principale dell’imballaggio, facilmente riconoscibile per i consumatori, che indica in modo ben leggibile quale olio o grasso vegetale raffinato è stato sostituito all’olio di girasole o quale additivo è stato sostituito alla lecitina di girasole; </dd>
<dt>d. </dt>
<dd>alla derrata alimentare può essere apposto un adesivo rotondo rosso nel campo visivo principale dell’imballaggio, facilmente riconoscibile per i consumatori, sul quale è posta la dicitura ben leggibile «Dichiarazione corretta degli ingredienti su: ...», seguita da un indirizzo Internet al quale sono fornite informazioni facilmente accessibili che precisano quale olio o grasso vegetale raffinato ha sostituito l’olio di girasole o quale additivo ha sostituito la lecitina di girasole.</dd>
</dl>
<p><sup>2</sup> È fatto salvo l’articolo 11 OID.</p>
<div class="footnotes"><p id="fn-d6e60"><sup><a href="#fnbck-d6e60">2</a></sup>  <a href="https://fedlex.data.admin.ch/eli/cc/2017/158" target="_blank">RS <b>817.022.16</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Liquidazione delle scorte</a>
</h6>
<div class="collapseable"> <p>Le derrate alimentari caratterizzate secondo la presente ordinanza fino al 31 dicembre 2023 possono essere consegnate ai consumatori fino a esaurimento delle scorte.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Entrata in vigore e durata di validità</a>
</h6>
<div class="collapseable"> <p><sup>1</sup> La presente ordinanza entra in vigore il 15 luglio 2022.</p>
<p><sup>2</sup> Gli articoli 1 e 2 si applicano sino al 31 dicembre 2023.</p>
</div></article></main>
</div></body>
</html>
