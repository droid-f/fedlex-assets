<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--941.42 --><p class="srnummer ">941.42 </p>
<h1 class="erlasstitel botschafttitel ">Legge federale<br>sui precursori di sostanze esplodenti</h1>
<h2 class="erlasskurztitel ">(LPre)</h2>
<p class="erlassdatum ">del 25 settembre 2020 (Stato 23 gennaio 2023)</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visti gli articoli 54 capoverso 1, 95 capoverso 1 e 173 capoverso 2 <br>della Costituzione federale<sup><a href="#fn-d7e23" id="fnbck-d7e23">1</a></sup>;<br>visto il messaggio del Consiglio federale del 20 novembre 2019<sup><a href="#fn-d7e34" id="fnbck-d7e34">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup> <a href="https://fedlex.data.admin.ch/eli/fga/2020/14" target="_blank">FF <b>2020</b> 151</a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e oggetto</a>
</h6>
<div class="collapseable">
<p class="absatz "><sup>1</sup> La presente legge intende impedire che in Svizzera vengano commessi reati contro la vita e l’integrità delle persone e contro cose per mezzo di sostanze esplodenti fabbricate artigianalmente. Essa intende altresì impedire la commissione di simili reati all’estero.</p>
<p class="absatz "><sup>2</sup> La presente legge disciplina:</p>
<dl>
<dt>a. </dt>
<dd>l’acquisto, la detenzione, l’alienazione, l’importazione e l’esportazione di precursori di sostanze esplodenti da parte di utilizzatori privati;</dd>
<dt>b. </dt>
<dd>la messa a disposizione sul mercato di precursori di sostanze esplodenti;</dd>
<dt>c. </dt>
<dd>la fabbricazione di sostanze esplodenti da parte di utilizzatori privati.</dd>
</dl>
<p class="absatz "><sup>3</sup> Prevede la possibilità di segnalare eventi sospetti all’Ufficio federale di polizia (fedpol).</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz ">Nella presente legge s’intende per:</p>
<dl>
<dt>a.<i> </i>
</dt>
<dd>
<i>sostanza esplodente:</i> sostanza, miscela e soluzione la cui esplosione può essere provocata mediante innesco senza apporto di aria e che è atta a mettere in pericolo la vita e l’integrità delle persone o a distruggere cose;</dd>
<dt>b.<i> </i>
</dt>
<dd>
<i>precursore:</i> sostanza chimica che può essere utilizzata per fabbricare sostanze esplodenti, nonché le miscele e le soluzioni che la contengono;</dd>
<dt>c.<i> </i>
</dt>
<dd>
<i>utilizzatore privato:</i> persona fisica o giuridica che utilizza un precursore non a fini di lucro, di formazione o di ricerca e neppure nell’ambito di un’attività di pubblica utilità e che non lo mette a disposizione sul mercato;</dd>
<dt>d.<i> </i>
</dt>
<dd>
<i>messa a disposizione sul mercato:</i> fornitura di un precursore sul mercato nel quadro di un’attività commerciale, a titolo oneroso o gratuito;</dd>
<dt>e.<i> </i>
</dt>
<dd>
<i>importazione:</i> introduzione nel territorio svizzero;</dd>
<dt>f.<i> </i>
</dt>
<dd>
<i>esportazione:</i> uscita dal territorio svizzero.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Restrizioni di accesso</a>
</h1>
<div class="collapseable"><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz "><sup>1</sup> Il Consiglio federale definisce un elenco di precursori che presentano un rischio di uso abusivo; a tal fine tiene conto del diritto internazionale.</p>
<p class="absatz "><sup>2</sup> Stabilisce i seguenti livelli di accesso applicabili a ciascun precursore di cui al capoverso 1, in funzione della sua concentrazione:</p>
<dl>
<dt>a. </dt>
<dd>accesso libero;</dd>
<dt>b. </dt>
<dd>accesso soggetto ad autorizzazione;</dd>
<dt>c. </dt>
<dd>accesso vietato;</dd>
<dt>d. </dt>
<dd>in alternativa, fino al raggiungimento di un quantitativo soglia determinato, accesso per il tramite di un negozio specializzato.</dd>
</dl>
<p class="absatz "><sup>3</sup> Gli oggetti che contengono precursori di cui al capoverso 1 sono esclusi dalle restrizioni di accesso. Il Consiglio federale può sottoporre singoli oggetti alle restrizioni di accesso.</p>
<p class="absatz "><sup>4</sup> Il Consiglio federale può escludere dalle restrizioni di accesso altri singoli prodotti che contengono precursori di cui al capoverso 1.</p>
</div></article></div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Acquisto, detenzione, alienazione, importazione ed esportazione di precursori da parte di utilizzatori privati</a>
</h1>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Acquisto e detenzione di precursori</a>
</h6>
<div class="collapseable">
<p class="absatz "><sup>1</sup> Gli utilizzatori privati possono acquistare o detenere precursori accessibili su autorizzazione secondo l’articolo 3 capoverso 2 lettera b soltanto se dispongono di un’autorizzazione di acquisto per il precursore e se la fornitura o l’importazione è stata registrata nel sistema d’informazione di cui all’articolo 21.</p>
<p class="absatz "><sup>2</sup> Gli utilizzatori privati possono acquistare o detenere precursori a cui è vietato l’accesso secondo l’articolo 3 capoverso 2 lettera c soltanto se dispongono di un’autorizzazione eccezionale per il precursore e se la fornitura o l’importazione è stata registrata nel sistema d’informazione di cui all’articolo 21.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Divieto di alienare precursori</a>
</h6>
<div class="collapseable"><p class="absatz ">Agli utilizzatori privati è vietato alienare precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Domanda di autorizzazione di acquisto</a>
</h6>
<div class="collapseable">
<p class="absatz "><sup>1</sup> Le domande di autorizzazione di acquisto sono presentate a fedpol.</p>
<p class="absatz "><sup>2</sup> Il Consiglio federale può prevedere l’obbligo di presentare la domanda per via elettronica.</p>
<p class="absatz "><sup>3</sup> La domanda contiene le indicazioni seguenti:</p>
<dl>
<dt>a. </dt>
<dd>le generalità del richiedente e il numero del suo passaporto, della carta d’identità o del permesso per stranieri;</dd>
<dt>b. </dt>
<dd>le indicazioni sul precursore;</dd>
<dt>c. </dt>
<dd>le indicazioni sull’uso previsto del precursore.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Rilascio o rifiuto dell’autorizzazione di acquisto</a>
</h6>
<div class="collapseable">
<p class="absatz "><sup>1</sup> Fedpol rilascia un’autorizzazione di acquisto se il richiedente è maggiorenne, è domiciliato in Svizzera, indica un uso previsto plausibile e se non sussiste alcun motivo d’impedimento al rilascio.</p>
<p class="absatz "><sup>2</sup> Sussiste un motivo d’impedimento se:</p>
<dl>
<dt>a. </dt>
<dd>il richiedente è sottoposto a curatela generale o è rappresentato da una persona designata con mandato precauzionale;</dd>
<dt>b. </dt>
<dd>vi sono indizi secondo cui il richiedente potrebbe utilizzare, manipolare o custodire il precursore in modo tale da esporre a pericolo se stesso o terzi;</dd>
<dt>c. </dt>
<dd>il richiedente è iscritto nel casellario giudiziale per un reato tale da far temere che possa commettere reati contro la vita e l’integrità delle persone o contro cose, oppure contribuire alla commissione di simili reati; o</dd>
<dt>d. </dt>
<dd>vi sono altri indizi secondo cui il richiedente potrebbe commettere reati contro la vita e l’integrità delle persone o contro cose, oppure contribuire alla commissione di simili reati.</dd>
</dl>
<p class="absatz "><sup>3</sup> Se lo scopo perseguito con l’uso previsto può essere raggiunto facendo ricorso ad altre sostanze, fedpol può rifiutare il rilascio dell’autorizzazione di acquisto. Informa la persona interessata in merito a questa alternativa.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Portata e durata dell’autorizzazione di acquisto</a>
</h6>
<div class="collapseable">
<p class="absatz "><sup>1</sup> L’autorizzazione di acquisto è rilasciata per uno o più precursori.</p>
<p class="absatz "><sup>2</sup> Ha una validità massima di tre anni.</p>
<p class="absatz "><sup>3</sup> Può essere vincolata a oneri e condizioni.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Verifica e revoca dell’autorizzazione di acquisto</a>
</h6>
<div class="collapseable">
<p class="absatz "><sup>1</sup> Durante la durata di validità dell’autorizzazione di acquisto, fedpol può verificare periodicamente se i presupposti per il rilascio sono ancora adempiuti. Può inoltre procedere a una verifica quando nel sistema d’informazione di cui all’articolo 21 viene registrata la fornitura, l’importazione o l’esportazione di un precursore.</p>
<p class="absatz "><sup>2</sup> Se le condizioni per il rilascio di cui all’articolo 7 non sono più adempiute, fedpol revoca l’autorizzazione di acquisto. Può confiscare i precursori acquistati sulla base dell’autorizzazione di acquisto revocata.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Autorizzazione eccezionale</a>
</h6>
<div class="collapseable">
<p class="absatz "><sup>1</sup> In determinati casi, il Consiglio federale può prevedere autorizzazioni eccezionali per l’accesso a precursori a cui è vietato l’accesso secondo l’articolo 3 capoverso 2 lettera c.</p>
<p class="absatz "><sup>2</sup> L’autorizzazione eccezionale può essere limitata riguardo alla quantità del precursore o al numero di transazioni.</p>
<p class="absatz "><sup>3</sup> Il rilascio e la revoca dell’autorizzazione eccezionale sono retti dalle disposizioni applicabili all’autorizzazione di acquisto (art. 6–9).</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Importazione di precursori</a>
</h6>
<div class="collapseable">
<p class="absatz "><sup>1</sup> Gli utilizzatori privati possono importare precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c soltanto se:</p>
<dl>
<dt>a. </dt>
<dd>dispongono dell’autorizzazione di acquisto o dell’autorizzazione eccezionale necessaria; e</dd>
<dt>b. </dt>
<dd>prima dell’importazione hanno registrato nel sistema d’informazione di cui all’articolo 21 le indicazioni seguenti:<dl>
<dt>1. </dt>
<dd>le proprie generalità,</dd>
<dt>2. </dt>
<dd>le indicazioni sull’autorizzazione di acquisto o sull’autorizzazione eccezionale,</dd>
<dt>3. </dt>
<dd>le indicazioni sul precursore,</dd>
<dt>4. </dt>
<dd>le indicazioni sull’importazione.</dd>
</dl>
</dd>
</dl>
<p class="absatz "><sup>2</sup> Su richiesta dell’Ufficio federale della dogana e della sicurezza dei confini (UDSC)<sup><a href="#fn-d7e306" id="fnbck-d7e306">3</a></sup>, devono dimostrare di disporre dell’autorizzazione necessaria e di aver effettuato la registrazione, nonché fornire tutte le informazioni utili.</p>
<div class="footnotes"><p id="fn-d7e306"><sup><a href="#fnbck-d7e306">3</a></sup><sup></sup> <a href="https://fedlex.data.admin.ch/eli/oc/2021/589" target="_blank">RU <b>2021</b> 589</a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Esportazione di precursori</a>
</h6>
<div class="collapseable">
<p class="absatz "><sup>1</sup> Gli utilizzatori privati possono esportare precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c soltanto se:</p>
<dl>
<dt>a. </dt>
<dd>hanno acquistato i precursori legalmente; e</dd>
<dt>b. </dt>
<dd>prima dell’esportazione hanno registrato nel sistema d’informazione di cui all’articolo 21 le indicazioni seguenti:<dl>
<dt>1. </dt>
<dd>le proprie generalità,</dd>
<dt>2. </dt>
<dd>le indicazioni sull’autorizzazione di acquisto o sull’autorizzazione eccezionale,</dd>
<dt>3. </dt>
<dd>le indicazioni sul precursore,</dd>
<dt>4. </dt>
<dd>le indicazioni sull’esportazione.</dd>
</dl>
</dd>
</dl>
<p class="absatz "><sup>2</sup> Su richiesta dell’UDSC, devono dimostrare di aver acquistato legalmente i precursori e di aver effettuato la registrazione, nonché fornire tutte le informazioni utili.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Messa al sicuro provvisoria di precursori</a>
</h6>
<div class="collapseable">
<p class="absatz "><sup>1</sup> L’UDSC mette al sicuro provvisoriamente i precursori per i quali non è presentata l’autorizzazione di acquisto o l’autorizzazione eccezionale necessaria o che non sono stati registrati in modo regolare nel sistema d’informazione di cui all’articolo 21.</p>
<p class="absatz "><sup>2</sup> Sporge denuncia a fedpol.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Messa a disposizione di precursori sul mercato</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Fornitura di precursori a utilizzatori privati</a>
</h6>
<div class="collapseable">
<p class="absatz "><sup>1</sup> Chiunque mette a disposizione sul mercato precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c, può fornirli a utilizzatori privati soltanto se questi ultimi comprovano la propria identità e dispongono di un’autorizzazione di acquisto o di un’autorizzazione eccezionale per il precursore interessato.</p>
<p class="absatz "><sup>2</sup> La persona che fornisce il precursore verifica mediante procedura di richiamo nel sistema d’informazione di cui all’articolo 21, servendosi del numero di riferimento dell’autorizzazione, che l’utilizzatore privato disponga dell’autorizzazione di acquisto o dell’autorizzazione eccezionale necessaria.</p>
<p class="absatz "><sup>3</sup> Essa deve confermare o registrare nel sistema d’informazione di cui all’articolo 21 le indicazioni seguenti:</p>
<dl>
<dt>a. </dt>
<dd>le generalità dell’utilizzatore privato;</dd>
<dt>b. </dt>
<dd>le indicazioni sull’autorizzazione di acquisto o sull’autorizzazione eccezionale;</dd>
<dt>c. </dt>
<dd>le indicazioni sul precursore;</dd>
<dt>d. </dt>
<dd>le indicazioni sulla fornitura.</dd>
</dl>
<p class="absatz "><sup>4</sup> Il Consiglio federale disciplina i dettagli.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Informazione al momento della fornitura</a>
</h6>
<div class="collapseable"><p class="absatz ">Chiunque mette a disposizione sul mercato precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c deve informare l’acquirente delle disposizioni della presente legge.</p></div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Divieto di fabbricare e di detenere sostanze esplodenti</a>
</h1>
<div class="collapseable"><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p class="absatz "><sup>1</sup> Agli utilizzatori privati è vietato fabbricare sostanze esplodenti.</p>
<p class="absatz "><sup>2</sup> È vietato acquistare e detenere sostanze esplodenti fabbricate da utilizzatori privati.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Segnalazione di eventi sospetti</a>
</h1>
<div class="collapseable"><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable"><p class="absatz ">Gli eventi sospetti correlati ai precursori, quali furti, sparizioni o transazioni sospette, possono essere segnalati a fedpol.</p></div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Trattamento dei dati e sistema d’informazione</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Raccolta di informazioni</a>
</h6>
<div class="collapseable">
<p class="absatz "><sup>1</sup> Per trattare le domande di autorizzazione di acquisto e di autorizzazione eccezionale, per verificare tali autorizzazioni e per trattare le segnalazioni di eventi sospetti, i servizi competenti di fedpol possono accedere automaticamente ai sistemi d’informazione seguenti:</p>
<dl>
<dt>a. </dt>
<dd>sistema di sostegno alle indagini di polizia giudiziaria della Confederazione di cui all’articolo 10 della legge federale del 13 giugno 2008<sup><a href="#fn-d7e439" id="fnbck-d7e439">4</a></sup> sui sistemi d’informazione di polizia della Confederazione (LSIP);</dd>
<dt>b. </dt>
<dd>sistema di trattamento dei dati relativi ai reati federali di cui all’articolo 11 LSIP;</dd>
<dt>c. </dt>
<dd>sistema di trattamento dei dati relativi alla cooperazione di polizia internazionale e intercantonale di cui all’articolo 12 LSIP;</dd>
<dt>d. </dt>
<dd>sistema di ricerca informatizzato di polizia di cui all’articolo 15 LSIP;</dd>
<dt>e. </dt>
<dd>nell’ambito dell’acquis di Schengen, parte nazionale del Sistema d’informazione Schengen di cui all’articolo 16 LSIP;</dd>
<dt>f. </dt>
<dd>registro nazionale di polizia di cui all’articolo 17 LSIP;</dd>
<dt>g. </dt>
<dd>sistema di gestione delle pratiche e degli atti di fedpol di cui all’articolo 18 LSIP;</dd>
<dt>h. </dt>
<dd>sistema d’informazione INDEX SIC del Servizio delle attività informative della Confederazione (SIC) di cui all’articolo 51 della legge federale del 25 settembre 2015<sup><a href="#fn-d7e470" id="fnbck-d7e470">5</a></sup> sulle attività informative;</dd>
<dt>i.<sup><a href="#fn-d7e482" id="fnbck-d7e482">6</a></sup> </dt>
<dd>casellario giudiziale informatizzato ai sensi della legge del 17 giugno 2016<sup><a href="#fn-d7e498" id="fnbck-d7e498">7</a></sup> sul casellario giudiziale;</dd>
<dt>j. </dt>
<dd>banca dati sul rifiuto e la revoca di autorizzazioni e sul sequestro di armi (DEBBWA) di cui all’articolo 32<i>a</i> capoverso 1 lettera c della legge del 20 giugno 1997<sup><a href="#fn-d7e513" id="fnbck-d7e513">8</a></sup> sulle armi (LArm);</dd>
<dt>k. </dt>
<dd>banca dati DAWA di cui all’articolo 32<i>a</i> capoverso 1 lettera d LArm;</dd>
<dt>l. </dt>
<dd>sistema d’informazione sui documenti d’identità di cui all’articolo 11 della legge del 22 giugno 2001<sup><a href="#fn-d7e533" id="fnbck-d7e533">9</a></sup> sui documenti d’identità;</dd>
<dt>m. </dt>
<dd>sistema d’informazione ai sensi della legge federale del 20 giugno 2003<sup><a href="#fn-d7e546" id="fnbck-d7e546">10</a></sup> sul sistema d’informazione per il settore degli stranieri e dell’asilo.</dd>
</dl>
<p class="absatz "><sup>2</sup> Le autorità della Confederazione e dei Cantoni, segnatamente le autorità di perseguimento penale, l’UDSC e le autorità competenti per l’esecuzione della LArm e della legge federale del 25 marzo 1977<sup><a href="#fn-d7e558" id="fnbck-d7e558">11</a></sup> sugli esplosivi (LEspl) forniscono ai servizi competenti di fedpol, su richiesta, le informazioni necessarie a individuare e valutare potenziali minacce correlate ai precursori.</p>
<p class="absatz "><sup>3</sup> In caso di eventi sospetti, i servizi competenti di fedpol possono raccogliere dati personali provenienti da fonti accessibili al pubblico.</p>
<div class="footnotes">
<p id="fn-d7e439"><sup><a href="#fnbck-d7e439">4</a></sup><sup></sup> <a href="https://fedlex.data.admin.ch/eli/cc/2008/698" target="_blank">RS <b>361</b></a></p>
<p id="fn-d7e470"><sup><a href="#fnbck-d7e470">5</a></sup><sup></sup> <a href="https://fedlex.data.admin.ch/eli/cc/2017/494" target="_blank">RS <b>121</b></a></p>
<p id="fn-d7e482"><sup><a href="#fnbck-d7e482">6</a></sup><sup></sup> Testo giusta l’art. 42, in vigore dal 23 gen. 2023 (<a href="https://fedlex.data.admin.ch/eli/oc/2022/352" target="_blank">RU <b>2022</b> 352</a>, <a href="https://fedlex.data.admin.ch/eli/oc/2022/600" target="_blank">600</a>).</p>
<p id="fn-d7e498"><sup><a href="#fnbck-d7e498">7</a></sup><sup></sup> <a href="https://fedlex.data.admin.ch/eli/cc/2022/600" target="_blank">RS <b>330</b></a></p>
<p id="fn-d7e513"><sup><a href="#fnbck-d7e513">8</a></sup><sup></sup> <a href="https://fedlex.data.admin.ch/eli/cc/1998/2535_2535_2535" target="_blank">RS <b>514.54</b></a></p>
<p id="fn-d7e533"><sup><a href="#fnbck-d7e533">9</a></sup><sup></sup> <a href="https://fedlex.data.admin.ch/eli/cc/2002/441" target="_blank">RS <b>143.1</b></a></p>
<p id="fn-d7e546"><sup><a href="#fnbck-d7e546">10</a></sup><sup></sup> <a href="https://fedlex.data.admin.ch/eli/cc/2006/301" target="_blank">RS <b>142.51</b></a></p>
<p id="fn-d7e558"><sup><a href="#fnbck-d7e558">11</a></sup><sup></sup> <a href="https://fedlex.data.admin.ch/eli/cc/1980/522_522_522" target="_blank">RS <b>941.41</b></a></p>
</div>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Scambio di informazioni con autorità partner estere</a>
</h6>
<div class="collapseable">
<p class="absatz ">Fedpol può scambiare dati personali, compresi quelli degni di particolare protezione, con autorità partner estere:</p>
<dl>
<dt>a. </dt>
<dd>per trattare le domande di autorizzazione di acquisto e di autorizzazione eccezionale;</dd>
<dt>b. </dt>
<dd>in caso di eventi sospetti, se lo scambio è necessario per prevenire un pericolo per persone o cose.</dd>
</dl>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Comunicazione di sentenze penali e decisioni penali</a>
</h6>
<div class="collapseable">
<p class="absatz ">Le autorità penali della Confederazione e dei Cantoni comunicano a fedpol le sentenze penali e le decisioni penali pronunciate in virtù degli articoli 224–226 CP<sup><a href="#fn-d7e593" id="fnbck-d7e593">12</a></sup>, della LEspl<sup><a href="#fn-d7e602" id="fnbck-d7e602">13</a></sup> o della presente legge.</p>
<div class="footnotes">
<p id="fn-d7e593"><sup><a href="#fnbck-d7e593">12</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d7e602"><sup><a href="#fnbck-d7e602">13</a></sup><sup></sup> <a href="https://fedlex.data.admin.ch/eli/cc/1980/522_522_522" target="_blank">RS <b>941.41</b></a></p>
</div>
</div></article><article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Sistema d’informazione</a>
</h6>
<div class="collapseable">
<p class="absatz "><sup>1</sup> Fedpol gestisce un sistema d’informazione per adempiere i compiti sanciti dalla presente legge. Può trattarvi dati personali, compresi quelli degni di particolare protezione.</p>
<p class="absatz "><sup>2</sup> Quando tratta le domande di autorizzazione di acquisto e di autorizzazione eccezionale, verifica tali autorizzazioni e tratta le segnalazioni di eventi sospetti, fedpol controlla se vi sono indizi secondo cui i precursori potrebbero essere utilizzati per compiere reati contro la vita e l’integrità delle persone o contro cose. A tal fine è autorizzato a confrontare le informazioni di cui all’articolo 22.</p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Contenuto del sistema d’informazione</a>
</h6>
<div class="collapseable">
<p class="absatz ">Il sistema d’informazione contiene le informazioni seguenti:</p>
<dl>
<dt>a. </dt>
<dd>i dati provenienti dalla registrazione della fornitura, dell’importazione e dell’esportazione di precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c;</dd>
<dt>b. </dt>
<dd>le domande di autorizzazione di acquisto e di autorizzazione eccezionale nonché le informazioni su autorizzazioni rilasciate, rifiutate o revocate e sulle circostanze che hanno portato al rifiuto o alla revoca di un’autorizzazione;</dd>
<dt>c. </dt>
<dd>le informazioni sulle segnalazioni di eventi sospetti pervenute e sulle circostanze che hanno portato a una tale segnalazione;</dd>
<dt>d. </dt>
<dd>le informazioni sulle misure adottate da fedpol in caso di eventi sospetti;</dd>
<dt>e. </dt>
<dd>i risultati scaturiti dalle informazioni raccolte in virtù degli articoli 18, 19 e 29, nella misura in cui servano per adempiere i compiti sanciti dalla presente legge;</dd>
<dt>f. </dt>
<dd>le sentenze penali e le decisioni penali pronunciate in virtù degli articoli 224–226 CP<sup><a href="#fn-d7e651" id="fnbck-d7e651">14</a></sup>, della LEspl<sup><a href="#fn-d7e660" id="fnbck-d7e660">15</a></sup> o della presente legge nonché le informazioni su eventi correlati a prodotti chimici e sostanze esplodenti;</dd>
<dt>g. </dt>
<dd>le decisioni pronunciate in virtù della presente legge;</dd>
<dt>h. </dt>
<dd>le informazioni tecniche correlate ai precursori e al loro uso abusivo;</dd>
<dt>i. </dt>
<dd>le informazioni statistiche.</dd>
</dl>
<div class="footnotes">
<p id="fn-d7e651"><sup><a href="#fnbck-d7e651">14</a></sup><sup></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
<p id="fn-d7e660"><sup><a href="#fnbck-d7e660">15</a></sup><sup></sup> <a href="https://fedlex.data.admin.ch/eli/cc/1980/522_522_522" target="_blank">RS <b>941.41</b></a></p>
</div>
</div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Diritto di accesso e di rettifica</a>
</h6>
<div class="collapseable">
<p class="absatz "><sup>1</sup> Il diritto di accesso e il diritto di far rettificare dati inesatti sono retti dalla legge federale del 19 giugno 1992<sup><a href="#fn-d7e687" id="fnbck-d7e687">16</a></sup> sulla protezione dei dati.</p>
<p class="absatz "><sup>2</sup> Fedpol fornisce le informazioni richieste dopo aver consultato l’autorità dalla quale provengono i dati.</p>
<p class="absatz "><sup>3</sup> Per i dati di cui all’articolo 18 capoverso 1 lettere b–g sono fatti salvi gli articoli 8, 8<i>a</i> e 16 LSIP<sup><a href="#fn-d7e704" id="fnbck-d7e704">17</a></sup>.</p>
<div class="footnotes">
<p id="fn-d7e687"><sup><a href="#fnbck-d7e687">16</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p>
<p id="fn-d7e704"><sup><a href="#fnbck-d7e704">17</a></sup><sup></sup> <a href="https://fedlex.data.admin.ch/eli/cc/2008/698" target="_blank">RS <b>361</b></a></p>
</div>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Accesso al sistema d’informazione mediante procedura di richiamo</a>
</h6>
<div class="collapseable">
<p class="absatz "><sup>1</sup> Il Consiglio federale può autorizzare le autorità seguenti ad accedere, mediante procedura di richiamo, al sistema d’informazione di cui all’articolo 21 per adempiere i loro compiti:</p>
<dl>
<dt>a. </dt>
<dd>le autorità competenti per l’esecuzione della LArm<sup><a href="#fn-d7e727" id="fnbck-d7e727">18</a></sup> e della LEspl<sup><a href="#fn-d7e736" id="fnbck-d7e736">19</a></sup>, per accertare i motivi d’impedimento di cui agli articoli 8 capoverso 2 LArm e 14<i>a</i> capoverso 1 LEspl;</dd>
<dt>b. </dt>
<dd>l’UDSC e i corpi di polizia della Confederazione e dei Cantoni, per verificare se a una persona è stata rilasciata un’autorizzazione di acquisto o un’autorizzazione eccezionale e se è stata registrata la fornitura, l’importazione o l’esportazione di un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c;</dd>
<dt>c. </dt>
<dd>le autorità competenti per l’esecuzione della presente legge, segnatamente per i controlli di cui all’articolo 28 capoverso 3, nell’ambito dei loro accertamenti.</dd>
</dl>
<p class="absatz "><sup>2</sup> Il Consiglio federale può prevedere che fedpol conceda all’UDSC, per l’adempimento dei suoi compiti, l’accesso mediante procedura di richiamo alle generalità di persone:</p>
<dl>
<dt>a. </dt>
<dd>alle quali è stata rifiutata o revocata un’autorizzazione di acquisto o un’autorizzazione eccezionale per uno dei motivi d’impedimento di cui all’articolo 7 capoverso 2, oppure che sono state oggetto di misure adottate a causa di eventi sospetti; e</dd>
<dt>b. </dt>
<dd>per le quali si presume sussista un rischio elevato di uso abusivo.</dd>
</dl>
<div class="footnotes">
<p id="fn-d7e727"><sup><a href="#fnbck-d7e727">18</a></sup><sup></sup> <a href="https://fedlex.data.admin.ch/eli/cc/1998/2535_2535_2535" target="_blank">RS <b>514.54</b></a></p>
<p id="fn-d7e736"><sup><a href="#fnbck-d7e736">19</a></sup><sup></sup> <a href="https://fedlex.data.admin.ch/eli/cc/1980/522_522_522" target="_blank">RS <b>941.41</b></a></p>
</div>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Comunicazione automatica di dati alle autorità competenti per l’esecuzione della legge sulle armi</a>
</h6>
<div class="collapseable">
<p class="absatz ">Fedpol può comunicare automaticamente alle autorità competenti per l’esecuzione della LArm<sup><a href="#fn-d7e771" id="fnbck-d7e771">20</a></sup> autorizzate ad accedere al sistema d’informazione in virtù dell’articolo 24 capoverso 1 lettera a il nome delle persone:</p>
<dl>
<dt>a. </dt>
<dd>alle quali è stata rifiutata o revocata un’autorizzazione di acquisto o un’autorizzazione eccezionale per uno dei motivi d’impedimento di cui all’articolo 7 capoverso 2, oppure nei cui confronti sono state adottate misure a causa di eventi sospetti; e</dd>
<dt>b. </dt>
<dd>che sono registrate nel sistema d’informazione sull’acquisto e il possesso di armi da fuoco di cui all’articolo 32<i>a</i> capoverso 2 LArm con il loro numero d’assicurato AVS.</dd>
</dl>
<div class="footnotes"><p id="fn-d7e771"><sup><a href="#fnbck-d7e771">20</a></sup><sup></sup>  <a href="https://fedlex.data.admin.ch/eli/cc/1998/2535_2535_2535" target="_blank">RS <b>514.54</b></a></p></div>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a><sup><a href="#fn-d7e793" id="fnbck-d7e793">21</a></sup><a href="#art_26"> Uso del numero AVS</a>
</h6>
<div class="collapseable">
<p class="absatz "><sup>1</sup> Fedpol e le autorità autorizzate ad accedere al sistema d’informazione in virtù dell’articolo 24 capoverso 1 sono legittimati a utilizzare sistematicamente il numero AVS di cui all’articolo 50<i>c</i><i> </i>della legge federale del 20 dicembre 1946<sup><a href="#fn-d7e817" id="fnbck-d7e817">22</a></sup> sull’assicurazione per la vecchiaia e per i superstiti.</p>
<p class="absatz "><sup>2</sup> Il numero AVS è utilizzato per lo scambio elettronico di dati con altri sistemi d’informazione nei quali il numero d’assicurato è utilizzato sistematicamente, sempre che tale scambio di dati mediante numero AVS sia retto da una legge federale.</p>
<p class="absatz "><sup>3</sup> Le autorità competenti comunicano a fedpol il numero AVS ai fini di un suo uso nel sistema d’informazione.</p>
<div class="footnotes">
<p id="fn-d7e793"><sup><a href="#fnbck-d7e793">21</a></sup><sup></sup> Nuovo testo giusta il n. 39 della LF del 18 dic. 2020 (Utilizzazione sistematica del  numero AVS da parte delle autorità), in vigore dal 1° gen. 2023 (<a href="https://fedlex.data.admin.ch/eli/oc/2021/758" target="_blank">RU <b>2021</b> 758</a>;  <a href="https://fedlex.data.admin.ch/eli/fga/2019/2681" target="_blank">FF <b>2019 </b>6043</a>).</p>
<p id="fn-d7e817"><sup><a href="#fnbck-d7e817">22</a></sup><sup></sup> <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p>
</div>
</div></article><article id="art_27"><a name="a27"></a><h6 class="heading " role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Disposizioni d’esecuzione relative al sistema d’informazione</a>
</h6>
<div class="collapseable"><p class="absatz ">Il Consiglio federale emana le disposizioni d’esecuzione relative al sistema d’informazione di cui all’articolo 21. Disciplina in particolare la durata durante la quale possono essere conservati i dati.</p></div></article>
</div></section><section id="sec_8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_8">Sezione 8:  Esecuzione</a>
</h1>
<div class="collapseable">
<article id="art_28"><a name="a28"></a><h6 class="heading " role="heading">
<span class="display-icon"></span><span class="external-link-icon"></span><a href="#art_28"><b>Art. 28</b> Fedpol</a>
</h6>
<div class="collapseable">
<p class="absatz "><sup>1</sup> Fedpol è incaricato dell’esecuzione dei compiti previsti dalla presente legge, sempre che questa non designi un altro servizio competente. Mette in atto misure di sensibilizzazione.</p>
<p class="absatz "><sup>2</sup> Fedpol emana le decisioni necessarie nei confronti di chi viola le disposizioni della presente legge o le sue disposizioni d’esecuzione. Può in particolare confiscare precursori e sostanze esplodenti, revocare autorizzazioni di acquisto o autorizzazioni eccezionali, vietare comportamenti illegali o fissare un termine adeguato per ripristinare la situazione legale.</p>
<p class="absatz "><sup>3</sup> Fedpol verifica mediante controlli a campione se i punti vendita accertano l’esistenza di un’autorizzazione di acquisto o di un’autorizzazione eccezionale e se registrano la fornitura di precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c. Può incaricare i Cantoni di procedere ai relativi controlli.</p>
</div></article><article id="art_29"><a name="a29"></a><h6 class="heading " role="heading">
<span class="display-icon"></span><span class="external-link-icon"></span><a href="#art_29"><b>Art. 29</b> Servizio delle attività informative della Confederazione</a>
</h6>
<div class="collapseable">
<p class="absatz ">Su richiesta di fedpol, il SIC esprime il suo parere se vi sono dubbi quanto all’esistenza di un motivo d’impedimento di cui all’articolo 7 capoverso 2 in relazione a una persona:</p>
<dl>
<dt>a. </dt>
<dd>che richiede un’autorizzazione di acquisto o un’autorizzazione eccezionale o a cui è stata rilasciata una tale autorizzazione; o</dd>
<dt>b. </dt>
<dd>che è oggetto di una segnalazione di eventi sospetti.</dd>
</dl>
</div></article><article id="art_30"><a name="a30"></a><h6 class="heading " role="heading">
<span class="display-icon"></span><span class="external-link-icon"></span><a href="#art_30"><b>Art. 30</b> Emolumenti</a>
</h6>
<div class="collapseable">
<p class="absatz "><sup>1</sup> Fedpol riscuote emolumenti per l’emanazione di decisioni e il rilascio di autorizzazioni di acquisto e di autorizzazioni eccezionali.</p>
<p class="absatz "><sup>2</sup> Per l’esecuzione di controlli nei punti vendita non è riscosso alcun emolumento. Se durante un controllo sono constatate irregolarità, fedpol e i Cantoni possono riscuotere emolumenti. In tal caso può essere riscosso un emolumento anche per un eventuale controllo successivo.</p>
<p class="absatz "><sup>3</sup> Se sono confiscati precursori o sostanze esplodenti, può essere riscosso un emolumento per il loro deposito e smaltimento.</p>
<p class="absatz "><sup>4</sup> Il Consiglio federale disciplina i dettagli.</p>
</div></article>
</div></section><section id="sec_9"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_9">Sezione 9:  Disposizioni penali</a>
</h1>
<div class="collapseable">
<article id="art_31"><a name="a31"></a><h6 class="heading " role="heading">
<span class="display-icon"></span><span class="external-link-icon"></span><a href="#art_31"><b>Art. 31</b> Infrazioni in materia di fornitura e di alienazione di precursori</a>
</h6>
<div class="collapseable">
<p class="absatz "><sup>1</sup> È punito con una pena detentiva sino a tre anni o con una pena pecuniaria chiunque, in violazione delle disposizioni della presente legge o delle sue disposizioni d’esecuzione:</p>
<dl>
<dt>a. </dt>
<dd>fornisce a un utilizzatore privato sprovvisto della necessaria autorizzazione di acquisto o autorizzazione eccezionale (art. 14 cpv. 1 e 2) un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c;</dd>
<dt>b. </dt>
<dd>non registra la fornitura di un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c (art. 14 cpv. 3);</dd>
<dt>c. </dt>
<dd>in qualità di utilizzatore privato aliena un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c (art. 5).</dd>
</dl>
<p class="absatz "><sup>2</sup> Se ha agito per negligenza, l’autore è punito con la multa.</p>
<p class="absatz "><sup>3</sup> Se conosce personalmente l’acquirente e sa che quest’ultimo acquista il precursore con l’intenzione di farne un uso legale, l’autore è punito con la multa.</p>
<p class="absatz "><sup>4</sup> Nei casi poco gravi l’autorità competente può prescindere dal perseguimento penale, dal rinvio a giudizio o dalla punizione. Può pronunciare un avvertimento.</p>
</div></article><article id="art_32"><a name="a32"></a><h6 class="heading " role="heading">
<span class="display-icon"></span><span class="external-link-icon"></span><a href="#art_32"><b>Art. 32</b> Acquisto e detenzione illegali nonché infrazioni in materia di importazione o di esportazione di precursori</a>
</h6>
<div class="collapseable">
<p class="absatz "><sup>1</sup> Chiunque, senza la necessaria autorizzazione (art. 4), acquista o detiene un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c è punito con una pena detentiva sino a un anno o con una pena pecuniaria.</p>
<p class="absatz "><sup>2</sup> È punito con una pena detentiva sino a tre anni o con una pena pecuniaria chiunque, in violazione delle disposizioni della presente legge o delle disposizioni d’esecuzione:</p>
<dl>
<dt>a. </dt>
<dd>non registra previamente l’importazione o l’esportazione di un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c (art. 11 e 12); o</dd>
<dt>b. </dt>
<dd>importa, senza la necessaria autorizzazione (art. 11), un precursore accessibile su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c.</dd>
</dl>
<p class="absatz "><sup>3</sup> Se l’autore acquista, detiene, importa o esporta un precursore per uso privato e intende farne un uso legale, è punito con la multa. Nei casi poco gravi l’autorità competente può prescindere dal perseguimento penale, dal rinvio a giudizio o dalla punizione. Può pronunciare un avvertimento.</p>
</div></article><article id="art_33"><a name="a33"></a><h6 class="heading " role="heading">
<span class="display-icon"></span><span class="external-link-icon"></span><a href="#art_33"><b>Art. 33</b> Conseguimento fraudolento di un’autorizzazione di acquisto o di un’autorizzazione eccezionale</a>
</h6>
<div class="collapseable">
<p class="absatz "><sup>1</sup> Chiunque ottiene un’autorizzazione di acquisto o un’autorizzazione eccezionale in modo fraudolento fornendo indicazioni false è punito con una pena detentiva sino a un anno o con una pena pecuniaria.</p>
<p class="absatz "><sup>2</sup> Nei casi poco gravi la pena è della multa. L’autorità competente può prescindere dal perseguimento penale, dal rinvio a giudizio o dalla punizione. Può pronunciare un avvertimento.</p>
</div></article><article id="art_34"><a name="a34"></a><h6 class="heading " role="heading">
<span class="display-icon"></span><span class="external-link-icon"></span><a href="#art_34"><b>Art. 34</b><b></b> <b></b>Fabbricazione, acquisto e detenzione illegali di sostanze esplodenti</a>
</h6>
<div class="collapseable">
<p class="absatz "><sup>1</sup> Chiunque in veste di utilizzatore privato fabbrica sostanze esplodenti (art. 16 cpv. 1) è punito con una pena detentiva sino a tre anni o con una pena pecuniaria.</p>
<p class="absatz "><sup>2</sup> Chiunque acquista o detiene sostanze esplodenti fabbricate da utilizzatori privati (art. 16 cpv. 2) è punito con una pena detentiva sino a tre anni o con una pena pecuniaria.</p>
<p class="absatz "><sup>3</sup> Nei casi poco gravi la pena è della multa. L’autorità competente può prescindere dal perseguimento penale, dal rinvio a giudizio o dalla punizione. Può pronunciare un avvertimento.</p>
</div></article><article id="art_35"><a name="a35"></a><h6 class="heading " role="heading">
<span class="display-icon"></span><span class="external-link-icon"></span><a href="#art_35"><b>Art. 35</b> Informazioni false al momento della fornitura</a>
</h6>
<div class="collapseable">
<p class="absatz "><sup>1</sup> Chiunque mette a disposizione sul mercato precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c e viola intenzionalmente le disposizioni della presente legge o le disposizioni d’esecuzione in materia di informazione al momento della fornitura (art. 15) è punito con una multa sino a 100 000 franchi.</p>
<p class="absatz "><sup>2</sup> Se ha agito per negligenza, l’autore è punito con la multa.</p>
<p class="absatz "><sup>3</sup> Nei casi poco gravi l’autorità competente può prescindere dal perseguimento penale, dal rinvio a giudizio o dalla punizione. Può pronunciare un avvertimento.</p>
</div></article><article id="art_36"><a name="a36"></a><h6 class="heading " role="heading">
<span class="display-icon"></span><span class="external-link-icon"></span><a href="#art_36"><b>Art. 36</b><b></b> <b></b>Disobbedienza a decisioni</a>
</h6>
<div class="collapseable"><p class="absatz ">Chiunque, intenzionalmente, non ottempera a una decisione a lui intimata sulla base della presente legge, è punito con la multa, sempre che nella decisione si facesse riferimento alla comminatoria prevista nel presente articolo.</p></div></article><article id="art_37"><a name="a37"></a><h6 class="heading " role="heading">
<span class="display-icon"></span><span class="external-link-icon"></span><a href="#art_37"><b>Art. 37</b><b></b> <b></b>Perseguimento e giudizio da parte di fedpol</a>
</h6>
<div class="collapseable">
<p class="absatz "><sup>1</sup> Il perseguimento e il giudizio dei reati di cui agli articoli 31–36 sono retti dalla legge federale del 22 marzo 1974<sup><a href="#fn-d7e1010" id="fnbck-d7e1010">23</a></sup> sul diritto penale amministrativo (DPA). L’autorità amministrativa federale incaricata del perseguimento e del giudizio è fedpol.</p>
<p class="absatz "><sup>2</sup> Se una causa penale rientra sia nella competenza di fedpol, ai sensi del capoverso 1, sia della giurisdizione federale, ai sensi dell’articolo 23 capoverso 1 lettera d del Codice di procedura penale<sup><a href="#fn-d7e1022" id="fnbck-d7e1022">24</a></sup>, il perseguimento penale è riunito presso il Ministero pubblico della Confederazione. </p>
<p class="absatz "><sup>3</sup> Si può prescindere dalla determinazione delle persone punibili ai sensi dell’articolo 35 capoverso 1 e condannare in loro vece l’azienda al pagamento della multa se:</p>
<dl>
<dt>a. </dt>
<dd>la determinazione delle persone punibili ai sensi dell’articolo 6 DPA esige provvedimenti d’inchiesta sproporzionati rispetto all’entità della pena; e</dd>
<dt>b. </dt>
<dd>la multa massima applicabile in virtù dell’articolo 35 capoverso 1 non supera i 20 000 franchi.</dd>
</dl>
<div class="footnotes">
<p id="fn-d7e1010"><sup><a href="#fnbck-d7e1010">23</a></sup><sup></sup> <a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p>
<p id="fn-d7e1022"><sup><a href="#fnbck-d7e1022">24</a></sup><sup></sup> <a href="https://fedlex.data.admin.ch/eli/cc/2010/267" target="_blank">RS <b>312.0</b></a></p>
</div>
</div></article>
</div></section><section id="sec_10"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_10">Sezione 10:  Disposizioni finali</a>
</h1>
<div class="collapseable">
<article id="art_38"><a name="a38"></a><h6 class="heading " role="heading">
<span class="display-icon"></span><span class="external-link-icon"></span><a href="#art_38"><b>Art. 38</b> Disposizione transitoria</a>
</h6>
<div class="collapseable"><p class="absatz ">La detenzione di precursori accessibili su autorizzazione secondo l’articolo 3 capoverso 2 lettera b o a cui è vietato l’accesso secondo l’articolo 3 capoverso 2 lettera c, acquistati prima dell’entrata in vigore della presente legge, resta consentita agli utilizzatori privati. Se sussiste il rischio di uso illegale, fedpol può confiscare tali precursori.</p></div></article><article id="art_39"><a name="a39"></a><h6 class="heading " role="heading">
<span class="display-icon"></span><span class="external-link-icon"></span><a href="#art_39"><b>Art. 39</b> Modifica di altri atti normativi</a>
</h6>
<div class="collapseable"><p class="absatz ">La modifica di altri atti normativi è disciplinata nell’allegato.</p></div></article><article id="art_40"><a name="a40"></a><h6 class="heading " role="heading">
<span class="display-icon"></span><span class="external-link-icon"></span><a href="#art_40"><b>Art. 40</b><b></b> <b></b>Coordinamento con la legge del 27 settembre 2019 sull’Ie (LSIe)</a>
</h6>
<div class="collapseable">
<p class="absatzkurs man-font-style-italic ">Indipendentemente dal fatto che entri prima in vigore la presente modifica della legge federale del 20 giugno 2003<span class="man-font-style-normal"><sup><a href="#fn-d7e1071" id="fnbck-d7e1071">25</a></sup></span> sul sistema d’informazione per il settore degli stranieri e dell’asilo (LSISA; all. n. 1) o la modifica della LSISA nel quadro della LSIe<span class="man-font-style-normal"><sup><a href="#fn-d7e1081" id="fnbck-d7e1081">26</a></sup></span> (all. n. 1), alla seconda di queste entrate in vigore o in caso di entrata in vigore simultanea delle due leggi la disposizione qui appresso avrà il seguente tenore:</p>
<p class="absatz ">…</p>
<div class="footnotes">
<p id="fn-d7e1071"><sup><a href="#fnbck-d7e1071">25</a></sup><sup></sup> <a href="https://fedlex.data.admin.ch/eli/cc/2006/301" target="_blank">RS <b>142.51</b></a></p>
<p id="fn-d7e1081"><sup><a href="#fnbck-d7e1081">26</a></sup><sup></sup> <a href="https://fedlex.data.admin.ch/eli/fga/2019/2311" target="_blank">FF <b>2019</b> 5419</a>. Respinta nella <a href="http://www.admin.ch/ch/i/pore/va/20210307/index.html" target="_blank">votazione popolare del 7 mar. 2021 </a>(<a href="https://fedlex.data.admin.ch/eli/fga/2021/1185" target="_blank">FF <b>2021</b> 1185</a>).</p>
</div>
</div></article><article id="art_41"><a name="a41"></a><h6 class="heading " role="heading">
<span class="display-icon"></span><span class="external-link-icon"></span><a href="#art_41"><b>Art. 41</b> Coordinamento con la legge federale del 25 settembre 2020 sulla protezione dei dati</a>
</h6>
<div class="collapseable">
<p class="absatzkurs man-font-style-italic ">All’entrata in vigore della legge federale del 25 settembre 2020<span class="man-font-style-normal"><sup><a href="#fn-d7e1111" id="fnbck-d7e1111">27</a></sup></span> sulla protezione dei dati la disposizione qui appresso avrà il seguente tenore:</p>
<p class="verweisartkursiv man-font-style-italic ">Art. 23 cpv. 1</p>
<p class="absatz "><sup>1</sup> Il diritto di accesso e il diritto di far rettificare dati inesatti sono retti dalla legge federale del 25 settembre 2020<sup><a href="#fn-d7e1130" id="fnbck-d7e1130">28</a></sup> sulla protezione dei dati.</p>
<div class="footnotes">
<p id="fn-d7e1111"><sup><a href="#fnbck-d7e1111">27</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a>; <a href="https://fedlex.data.admin.ch/eli/fga/2020/1998" target="_blank">FF <b>2020</b> 6695</a></p>
<p id="fn-d7e1130"><sup><a href="#fnbck-d7e1130">28</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p>
</div>
</div></article><article id="art_42"><a name="a42"></a><h6 class="heading " role="heading">
<span class="display-icon"></span><span class="external-link-icon"></span><a href="#art_42"><b>Art. 42</b><b></b> <b></b>Coordinamento con la legge del 17 giugno 2016 sul casellario giudiziale</a>
</h6>
<div class="collapseable">
<p class="absatz ">…<sup><a href="#fn-d7e1150" id="fnbck-d7e1150">29</a></sup></p>
<div class="footnotes"><p id="fn-d7e1150"><sup><a href="#fnbck-d7e1150">29</a></sup><sup></sup> Le disp. di possono essere consultate alla RU<b> </b><b>2022</b> 352.</p></div>
</div></article><article id="art_43"><a name="a43"></a><h6 class="heading " role="heading">
<span class="display-icon"></span><span class="external-link-icon"></span><a href="#art_43"><b>Art. 43</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° gennaio 2023<sup><a href="#fn-d7e1172" id="fnbck-d7e1172">30</a></sup></p>
<div class="footnotes"><p id="fn-d7e1172"><sup><a href="#fnbck-d7e1172">30</a></sup><sup></sup> DCF del 25 mag. 2022.</p></div>
</div></article>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable">
<p class="titelanhtext ">(art. 39)</p>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Modifica di altri atti normativi</a>
</h2>
<div class="collapseable">
<p class="absatz ">Gli atti normativi qui appresso sono modificati come segue:</p>
<p class="absatz ">…<sup><a href="#fn-d7e1188" id="fnbck-d7e1188">31</a></sup></p>
<div class="footnotes"><p id="fn-d7e1188"><sup><a href="#fnbck-d7e1188">31</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2022/352" target="_blank">RU<b> 2022</b> 352</a>.</p></div>
</div></section>
</div></section></div>
</div></body>
</html>
