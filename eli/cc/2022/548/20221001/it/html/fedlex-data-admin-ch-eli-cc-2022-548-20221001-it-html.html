<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2022-548-20221001-it-docx</title>
</head>
<body><div id="lawcontent">
<div id="preface">
<!--531.65 --><p class="srnummer ">531.65 </p>
<h1 class="erlasstitel botschafttitel ">Ordinanza <br>concernente l’aumento temporaneo della produzione di energia elettrica nelle centrali idroelettriche</h1>
<p>del 30 settembre 2022 (Stato 1° ottobre 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 31 capoverso 2 lettera c e 34 della legge del 17 giugno 2016<sup><a href="#fn-d6e20" id="fnbck-d6e20">1</a></sup> sull’approvvigionamento del Paese,</p>
<p>ordina:</p>
<div class="footnotes"><p id="fn-d6e20"><sup><a href="#fnbck-d6e20">1</a></sup> <a href="https://fedlex.data.admin.ch/eli/cc/2017/308" target="_blank">RS <b>531</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo </a>
</h6>
<div class="collapseable"> <p>Considerata la situazione di grave penuria imminente a livello di approvvigionamento elettrico, la presente ordinanza mira a obbligare i gestori di determinate centrali idroelettriche ad aumentare la propria produzione di energia elettrica. </p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Aumento della produzione di energia elettrica attraverso una riduzione dei deflussi residuali </a>
</h6>
<div class="collapseable"> <p><sup>1</sup> I gestori di centrali idroelettriche in cui sono stati aumentati i deflussi residuali sulla base degli articoli 31 capoverso 2 e 33 della legge federale del 24 gennaio 1991<sup><a href="#fn-d6e57" id="fnbck-d6e57">2</a></sup> sulla protezione delle acque (LPAc) sono tenuti, nella misura in cui sia tecnicamente realizzabile, ad aumentare la propria produzione di energia elettrica nel rispetto del deflusso residuale minimo di cui all’articolo 31 capoverso 1 LPAc. </p>
<p><sup>2</sup> Per le centrali idroelettriche di frontiera, l’Ufficio federale dell’energia (UFE) chiede preliminarmente il consenso dell’autorità straniera. </p>
<p><sup>3</sup> I Cantoni e l’UFE non devono modificare le concessioni.</p>
<p><sup>4</sup> I gestori delle centrali idroelettriche che possono prelevare una minore quantità d’acqua a causa della riduzione dei deflussi residuali di una centrale idroelettrica situata a monte non hanno diritto a un indennizzo per la minore produzione. </p>
<div class="footnotes"><p id="fn-d6e57"><sup><a href="#fnbck-d6e57">2</a></sup> <a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Disposizioni non applicabili </a>
</h6>
<div class="collapseable"> <p>Ai fini dell’aumento della produzione di energia elettrica attraverso una riduzione dei deflussi residuali non sono applicabili le disposizioni seguenti:</p>
<dl>
<dt>a. </dt>
<dd>articoli 31 capoverso 2 e 33 LPAc<sup><a href="#fn-d6e94" id="fnbck-d6e94">3</a></sup>;</dd>
<dt>b. </dt>
<dd>articolo 9 capoverso 1 lettere a e b della legge federale del 21 giugno 1991<sup><a href="#fn-d6e108" id="fnbck-d6e108">4</a></sup> sulla pesca.</dd>
</dl>
<div class="footnotes">
<p id="fn-d6e94"><sup><a href="#fnbck-d6e94">3</a></sup> <a href="https://fedlex.data.admin.ch/eli/cc/1992/1860_1860_1860" target="_blank">RS <b>814.20</b></a></p>
<p id="fn-d6e108"><sup><a href="#fnbck-d6e108">4</a></sup> <a href="https://fedlex.data.admin.ch/eli/cc/1991/2259_2259_2259" target="_blank">RS <b>923.0</b></a></p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esecuzione </a>
</h6>
<div class="collapseable"> <p>I Cantoni sorvegliano l’attuazione delle misure sul proprio territorio. L’UFE è responsabile delle centrali idroelettriche di frontiera.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore e durata </a>
</h6>
<div class="collapseable"> <p><sup>1</sup> La presente ordinanza entra in vigore il 1° ottobre 2022. </p>
<p><sup>2</sup> Ha effetto sino al 30 aprile 2023.</p>
</div></article></main>
</div></body>
</html>
