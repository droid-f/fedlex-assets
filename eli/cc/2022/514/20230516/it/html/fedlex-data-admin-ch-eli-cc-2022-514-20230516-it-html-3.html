<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--734.722 --><p class="srnummer ">734.722 </p>
<h1 class="erlasstitel botschafttitel ">Ordinanza <br>sulla costituzione di una riserva di energia idroelettrica</h1>
<h2 class="erlasskurztitel ">(OREI)</h2>
<p class="erlassdatum ">del 7 settembre 2022 (Stato 16 maggio 2023)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 9, 29 capoverso 1 lettera g e 30 capoverso 2 della legge del 23 marzo 2007<sup><a href="#fn-d7e21" id="fnbck-d7e21">1</a></sup> sull’approvvigionamento elettrico (LAEl);<br>visto l’articolo 5 capoverso 4 della legge del 17 giugno 2016<sup><a href="#fn-d7e32" id="fnbck-d7e32">2</a></sup> sull’approvvigionamento del Paese,</p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2007/418" target="_blank">RS <b>734.7</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup>  <a href="https://fedlex.data.admin.ch/eli/cc/2017/308" target="_blank">RS <b>531</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo e oggetto</a>
</h6>
<div class="collapseable">
<p class="absatz "><sup>1</sup> La presente ordinanza mira a garantire l’approvvigionamento di energia elettrica in situazioni straordinarie quali limitazioni o interruzioni critiche nell’approvvigionamento. </p>
<p class="absatz "><sup>2</sup> A tal fine regolamenta la costituzione annuale di una riserva di energia idroelettrica mediante bando pubblico e il prelievo da questa riserva.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Valori di riferimento</a>
</h6>
<div class="collapseable">
<p class="absatz "><sup>1</sup> La Commissione federale dell’energia elettrica (ElCom) determina annualmente i valori di riferimento e ulteriori aspetti della riserva e provvede alla loro pubblicazione.</p>
<p class="absatz "><sup>2</sup> Dimensiona la riserva in modo tale che la stessa possa contribuire a garantire l’approvvigionamento per alcune settimane in inverno o all’inizio della primavera nel caso straordinario in cui l’importazione di elettricità sia possibile solo in misura molto limitata e nel contempo la produzione interna sia bassa e il carico elevato. </p>
<p class="absatz "><sup>3</sup> Tra i valori di riferimento e gli ulteriori aspetti figurano in particolare:</p>
<dl>
<dt>a. </dt>
<dd>i seguenti requisiti per il bando pubblico:<dl>
<dt>1. </dt>
<dd>la quantità di energia,</dd>
<dt>2. </dt>
<dd>la durata e il periodo del mantenimento della riserva,</dd>
<dt>3. </dt>
<dd>ulteriori requisiti di base come le modalità del bando pubblico,</dd>
<dt>4. </dt>
<dd>eventuali limiti massimi per il compenso corrisposto al gestore per il mantenimento della riserva;</dd>
</dl>
</dd>
<dt>b. </dt>
<dd>la distribuzione dell’energia, ad esempio tra più impianti di stoccaggio;</dd>
<dt>c. </dt>
<dd>i requisiti per la potenza installata;</dd>
<dt>d. </dt>
<dd>i requisiti per il prelievo e l’indennizzo dell’energia prelevata;</dd>
<dt>e. </dt>
<dd>il trattamento delle centrali partner e un eventuale raggruppamento delle offerte (<i>pooling</i>);</dd>
<dt>f. </dt>
<dd>le condizioni per una pena convenzionale e i criteri per stabilire il suo ammontare;</dd>
<dt>g. </dt>
<dd>i requisiti per evitare un comportamento di manipolazione del mercato;</dd>
<dt>h. </dt>
<dd>i requisiti relativi al sovrapprezzo per l’energia prelevata dalla riserva.</dd>
<dt>
<sup>4</sup> La ElCom può coinvolgere la società nazionale di rete (società di rete) nella determinazione dei valori di riferimento e degli ulteriori aspetti.</dt>
<dd class="clearfix"></dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Bando pubblico </a>
</h6>
<div class="collapseable">
<p class="absatz "><sup>1</sup> La società di rete svolge il bando pubblico per la costituzione della riserva di energia idroelettrica. Stabilisce previamente le modalità del bando pubblico e se necessario precisa i criteri di idoneità e di aggiudicazione nonché le modalità del prelievo. </p>
<p class="absatz "><sup>2</sup> Possono partecipare alla costituzione della riserva i gestori di centrali idroelettriche ad accumulazione che immettono elettricità nella zona di regolazione svizzera. </p>
<p class="absatz "><sup>3</sup> La società di rete svolge i bandi pubblici prima dell’inizio dell’anno idrologico. Procede alle aggiudicazioni in modo che la riserva possa essere costituita a costi contenuti e in base al fabbisogno. </p>
<p class="absatz "><sup>4</sup> La ElCom può disporre l’organizzazione di ulteriori bandi pubblici per: </p>
<dl>
<dt>a. </dt>
<dd>costituire la riserva con la quantità di energia necessaria nel caso in cui con il primo bando pubblico non si sia riusciti a raggiungerla in misura sufficiente;</dd>
<dt>b. </dt>
<dd>aumentare la riserva per accrescere l’energia conservata;</dd>
<dt>c. </dt>
<dd>assicurare la disponibilità della potenza.</dd>
</dl>
<p class="absatz "><sup>5</sup> Può escludere compensi eccessivamente elevati.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d7e150" id="fnbck-d7e150">3</a></sup>
</h6>
<div class="collapseable"><div class="footnotes"><p id="fn-d7e150"><sup><a href="#fnbck-d7e150">3</a></sup><sup></sup> In vigore sino al 15 mag. 2023 (vedi art.13 cpv. 2).</p></div></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Accordo </a>
</h6>
<div class="collapseable">
<p class="absatz "><sup>1</sup> La società di rete stipula un accordo sul mantenimento della riserva con ogni gestore che ottiene l’aggiudicazione. Gli accordi sono uniformi.</p>
<p class="absatz "><sup>2</sup> Sulla base del bando pubblico, nell’accordo sono definiti in particolare:</p>
<dl>
<dt>a. </dt>
<dd>la quantità di energia con la quale un gestore contribuisce alla riserva;</dd>
<dt>b. </dt>
<dd>la durata e il periodo del mantenimento della riserva;</dd>
<dt>c. </dt>
<dd>il compenso corrisposto al gestore per il mantenimento della riserva;</dd>
<dt>d. </dt>
<dd>le condizioni per il prelievo;</dd>
<dt>e. </dt>
<dd>i dettagli dei seguenti obblighi di un gestore nei confronti della società di rete:<dl>
<dt>1. </dt>
<dd>le informazioni che deve fornire e i documenti che deve mettere a disposizione (art. 9 cpv. 1),</dd>
<dt>2. </dt>
<dd>la notifica della potenza disponibile (art. 6 cpv. 2); </dd>
</dl>
</dd>
<dt>f. </dt>
<dd>la rinuncia ai lavori di revisione durante la durata del mantenimento della riserva;</dd>
<dt>g. </dt>
<dd>una pena convenzionale in base alle direttive stabilite dalla ElCom (art. 2 cpv. 3 lett. f).</dd>
</dl>
<p class="absatz "><sup>3</sup> Se la società di rete non riesce a trovare un accordo con il gestore che il DATEC obbliga a partecipare alla riserva, la ElCom stabilisce i contenuti di tale accordo.</p>
<p class="absatz "><sup>4</sup> La società di rete stabilisce il prelievo anche in relazione ai gruppi di bilancio. Può sottoporre previamente un corrispondente accordo modello alla ElCom; quest’ultima può esigere modifiche qualora l’accordo modello non sia adeguato. </p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Prelievo</a>
</h6>
<div class="collapseable">
<p class="absatz "><sup>1</sup> È possibile prelevare dalla riserva quando nella borsa dell’energia elettrica svizzera la quantità di elettricità richiesta per il giorno successivo supera l’offerta (mancata compensazione del mercato).</p>
<p class="absatz "><sup>2</sup> Nel caso di una mancata compensazione del mercato, alla società di rete sono notificati:</p>
<dl>
<dt>a. </dt>
<dd>dai gestori che partecipano alla riserva, la potenza che hanno a disposizione nella loro quota della riserva;</dd>
<dt>b. </dt>
<dd>dai gruppi di bilancio che necessitano di un prelievo dalla riserva, il loro fabbisogno di elettricità per il giorno successivo. </dd>
</dl>
<p class="absatz "><sup>3</sup> La società di rete effettua il prelievo in modo non discriminatorio, in linea di principio da tutti i gestori che partecipano alla riserva, proporzionalmente alla quantità di energia concordata.</p>
<p class="absatz "><sup>4</sup> In caso di altro rischio immediato, in particolare per l’esercizio stabile della rete, in deroga al capoverso 1 la società di rete può effettuare prelievi dalla riserva anche senza mancata compensazione del mercato o senza notifica del fabbisogno da parte di un gruppo di bilancio. In casi eccezionali un prelievo è possibile anche nel quadro di eventuali accordi internazionali di solidarietà. La società di rete notifica alla ElCom tutti i prelievi effettuati secondo il presente capoverso.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Indennizzo, sovrapprezzo in caso di prelievo e vendita dell’energia</a>
</h6>
<div class="collapseable">
<p class="absatz "><sup>1</sup> In caso di prelievo, i gestori ricevono un indennizzo dalla società di rete per l’energia prelevata.</p>
<p class="absatz "><sup>2</sup> I gruppi di bilancio che hanno chiesto un prelievo pagano alla società di rete il prezzo di mercato per il periodo di prelievo e un sovrapprezzo analogo all’energia di compensazione. Il sovrapprezzo ha il fine di evitare che i gruppi di bilancio prelevino l’energia dalla riserva anziché acquistarla sul mercato.</p>
<p class="absatz "><sup>3</sup> I gruppi di bilancio e i loro operatori, e nel caso di transazioni a valle anche altri operatori e ulteriori attori sul mercato, non possono realizzare profitti in caso di vendita di energia prelevata dalla riserva e non possono vendere tale energia all’estero.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Finanziamento </a>
</h6>
<div class="collapseable">
<p class="absatz "><sup>1</sup> I compensi per il mantenimento della riserva ed eventuali indennizzi per il prelievo sono finanziati analogamente ai costi per le prestazioni di servizio relative al sistema di cui all’articolo 15 capoverso 2 lettera a LAEl come parte del corrispettivo per l’utilizzazione della rete di trasporto e nella fatturazione sono esposti con una voce separata.</p>
<p class="absatz "><sup>2</sup> La società di rete impiega le entrate derivanti dal corrispettivo per l’utilizzazione della rete, i pagamenti dei gruppi di bilancio di cui all’articolo 7 capoverso 2 e le pene convenzionali di cui all’articolo 5 capoverso 2 lettera g per finanziare:</p>
<dl>
<dt>a. </dt>
<dd>le diverse spese in relazione alla riserva di energia idroelettrica;</dd>
<dt>b. </dt>
<dd>il proprio onere di esecuzione, incluse le attività preparatorie.</dd>
</dl>
<p class="absatz "><sup>3</sup> L’onere di esecuzione si calcola sulla base dei costi effettivi, anche in caso di costi di capitale come, in particolare, la remunerazione di differenze di copertura.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Dati, accesso e pubblicazione</a>
</h6>
<div class="collapseable">
<p class="absatz "><sup>1</sup> Per l’adempimento dei propri compiti, la ElCom e la società di rete ricevono gratuitamente dai gestori che partecipano alla riserva le informazioni e i documenti necessari, in particolare in relazione ai livelli di stoccaggio, nonché l’accesso agli impianti.</p>
<p class="absatz "><sup>2</sup> In caso di prelievo, la ElCom può esigere dai gruppi di bilancio partecipanti la pubblicazione delle transazioni commerciali relative al prelievo. Lo può esigere anche da altri commercianti e ulteriori operatori di mercato in merito a transazioni a valle.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Sorveglianza e disposizioni da parte della ElCom</a>
</h6>
<div class="collapseable">
<p class="absatz "><sup>1</sup> La ElCom sorveglia costantemente la situazione di approvvigionamento. </p>
<p class="absatz "><sup>2</sup> Sorveglia la costituzione della riserva, il suo mantenimento e la restante attuazione nonché l’esecuzione da parte della società di rete. Se necessario adotta disposizioni.</p>
<p class="absatz "><sup>3</sup> Se è possibile prevedere che la riserva non è più necessaria nel periodo di tempo per cui è stata costituita, la ElCom ne dispone lo scioglimento anticipato. </p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Disposizioni penali</a>
</h6>
<div class="collapseable">
<p class="absatz "><sup>1</sup> È punito con una multa sino a 100 000 franchi chiunque intenzionalmente:</p>
<dl>
<dt>a. </dt>
<dd>rivende energia proveniente da un prelievo dalla riserva realizzando profitti o vende tale energia all’estero, direttamente o nel quadro di transazioni a valle (art. 7 cpv. 3);</dd>
<dt>b. </dt>
<dd>in relazione alla riserva, consegna documenti con false indicazioni, fornisce informazioni false o nega le informazioni alla ElCom o alla società di rete (art. 9 cpv. 1). </dd>
</dl>
<p class="absatz "><sup>2</sup> Il perseguimento penale è retto dall’articolo 29 capoverso 3 LAEl.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Modifica di un altro atto normativo</a>
</h6>
<div class="collapseable">
<p class="absatz ">…<sup><a href="#fn-d7e321" id="fnbck-d7e321">4</a></sup></p>
<div class="footnotes"><p id="fn-d7e321"><sup><a href="#fnbck-d7e321">4</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/2022/514" target="_blank">RU<b> 2022 </b>514</a>.</p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Entrata in vigore e durata di validità</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° ottobre 2022 e, fatto salvo il capoverso 2, ha effetto sino al 30 giugno 2025.</p>
<p class="absatz "><sup>2</sup> L’articolo 4 ha effetto sino al 15 maggio 2023.</p>
<p class="abstand1seite "></p>
</div></article></main>
</div></body>
</html>
