<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2022-195-20220401-it-docx</title>
</head>
<body><div id="lawcontent">
<div id="preface">
<!--413.16 --><p class="srnummer ">413.16 </p>
<h1 class="erlasstitel botschafttitel ">Ordinanza <br>sugli esami cantonali di maturità liceale 2022 <br>in relazione all’epidemia di COVID-19</h1>
<h2 class="erlasskurztitel ">(Ordinanza COVID-19 esami di maturità liceale 2022)</h2>
<p>del 18 marzo 2022 (Stato 1° aprile 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 39 capoverso 2 della legge del 4 ottobre 1991<sup><a href="#fn-d6e23" id="fnbck-d6e23">1</a></sup> sui PF; <br>visto l’articolo 60 della legge del 23 giugno 2006<sup><a href="#fn-d6e33" id="fnbck-d6e33">2</a></sup> sulle professioni mediche,</p>
<p>ordina:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p>
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/cc/2007/537" target="_blank">RS <b>811.11</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto, principi e scopo</a>
</h6>
<div class="collapseable"> <p><sup>1</sup> La presente ordinanza disciplina gli esami cantonali di maturità liceale nel 2022 (esami di maturità 2022) in considerazione dell’epidemia di COVID-19.</p>
<p><sup>2</sup> Gli esami di maturità 2022 si svolgono secondo le disposizioni dell’ordinanza del 15 febbraio 1995<sup><a href="#fn-d6e57" id="fnbck-d6e57">3</a></sup> sulla maturità (ORM) e delle normative cantonali pertinenti. Sono fatte salve le disposizioni qui di seguito.</p>
<p><sup>3</sup> I Cantoni garantiscono lo svolgimento degli esami di maturità 2022 nel rispetto delle norme sanitarie stabilite dalla Confederazione e dai Cantoni.</p>
<p><sup>4</sup> Se la situazione epidemiologica non consente il regolare svolgimento degli esami di maturità 2022 per ragioni imperative di politica sanitaria, i Cantoni possono derogare, nell’ambito della presente ordinanza, alle disposizioni per il riconoscimento definite nell’ORM.</p>
<p><sup>5</sup> Lo scopo della presente ordinanza è che gli esami di maturità 2022: </p>
<dl>
<dt>a. </dt>
<dd>si possano svolgere nei Cantoni secondo condizioni quadro il più possibile uniformi; e</dd>
<dt>b. </dt>
<dd>permettano di verificare le necessarie competenze disciplinari e trasversali in maniera equivalente a quanto stabilito nell’ORM.</dd>
</dl>
<div class="footnotes"><p id="fn-d6e57"><sup><a href="#fnbck-d6e57">3</a></sup> <a href="https://fedlex.data.admin.ch/eli/cc/1995/1001_1001_1001" target="_blank">RS <b>413.11</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Materie d’esame</a>
</h6>
<div class="collapseable"> <p>I Cantoni possono decidere che l’esame di maturità non si svolga in tutte le materie d’esame di cui all’articolo 14 ORM<sup><a href="#fn-d6e92" id="fnbck-d6e92">4</a></sup>. </p>
<div class="footnotes"><p id="fn-d6e92"><sup><a href="#fnbck-d6e92">4</a></sup> <a href="https://fedlex.data.admin.ch/eli/cc/1995/1001_1001_1001" target="_blank">RS <b>413.11</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Determinazione delle note di maturità</a>
</h6>
<div class="collapseable"> <p><sup>1</sup> Se in una materia che normalmente prevede sia un esame scritto sia un esame orale è possibile svolgere soltanto uno dei due esami, in deroga all’articolo 15 capoverso 1 lettera a ORM<sup><a href="#fn-d6e110" id="fnbck-d6e110">5</a></sup> la nota di maturità è determinata per tre quarti sulla base dei risultati dell’ultimo anno in cui la materia è stata insegnata e per un quarto sulla base dei risultati dell’esame di maturità orale o scritto sostenuto dal candidato. </p>
<p><sup>2</sup> Se in una materia non è possibile svolgere l’esame finale, in deroga all’articolo 15 capoverso 1 lettera a ORM la nota di maturità è determinata sulla base dei risultati dell’ultimo anno in cui la materia è stata insegnata.</p>
<div class="footnotes"><p id="fn-d6e110"><sup><a href="#fnbck-d6e110">5</a></sup> <a href="https://fedlex.data.admin.ch/eli/cc/1995/1001_1001_1001" target="_blank">RS <b>413.11</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Obbligo di comunicazione</a>
</h6>
<div class="collapseable"> <p>In caso di deroghe ai sensi degli articoli 2 e 3, l’autorità cantonale competente lo comunica immediatamente alla Commissione svizzera di maturità.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Mancato superamento dell’esame</a>
</h6>
<div class="collapseable"> <p><sup>1</sup> Ai maturandi che non hanno superato l’esame di maturità sulla base delle note determinate secondo l’articolo 3 il Cantone competente offre la possibilità di sostenere, in tempo utile prima dell’inizio del semestre autunnale 2022 delle scuole universitarie, gli esami che non sono stati svolti.</p>
<p><sup>2</sup> Le note di maturità di questi esami sono determinate secondo le disposizioni ordinarie dell’articolo 15 ORM<sup><a href="#fn-d6e143" id="fnbck-d6e143">6</a></sup> e le disposizioni cantonali pertinenti. </p>
<div class="footnotes"><p id="fn-d6e143"><sup><a href="#fnbck-d6e143">6</a></sup> <a href="https://fedlex.data.admin.ch/eli/cc/1995/1001_1001_1001" target="_blank">RS <b>413.11</b></a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore e durata di validità</a>
</h6>
<div class="collapseable"> <p><sup>1</sup> La presente ordinanza entra in vigore il 1° aprile 2022.</p>
<p><sup>2</sup> Si applica fino al 31 dicembre 2022.</p>
</div></article></main>
</div></body>
</html>
