<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--221.434 --><p class="srnummer ">221.434 </p>
<h1 class="erlasstitel botschafttitel ">Ordinanza <br>concernente la relazione sulle questioni climatiche</h1>
<p class="erlassdatum ">del 23 novembre 2022  (Stato 1° gennaio 2024)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto il capo sesto del titolo trentesimosecondo del Codice delle obbligazioni (CO)<sup><a href="#fn-d7e19" id="fnbck-d7e19">1</a></sup>,</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup>  <a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="man-template-referenz"> (art. 964a–964<i>c</i> CO)</p>
<p class="absatz "><sup>1</sup> La presente ordinanza disciplina la relazione presentata dalle imprese secondo l’articolo 964<i>a</i> CO sulle questioni climatiche in quanto parte delle questioni ambientali rientranti negli aspetti extrafinanziari di cui all’articolo 964<i>b </i>CO.</p>
<p class="absatz "><sup>2</sup> Le questioni climatiche comprendono l’impatto del cambiamento climatico sulle imprese così come l’impatto dell’attività delle imprese sul cambiamento climatico.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Adempimento dell’obbligo di riferire sulle questioni climatiche</a>
</h6>
<div class="collapseable">
<p class="man-template-referenz"> (art. 964<i>b</i> cpv. 1 CO)</p>
<p class="absatz "><sup>1</sup> Se un’impresa presenta una relazione sulle questioni climatiche conformemente all’articolo 3, si presume che abbia adempiuto l’obbligo di riferire sulle questioni ambientali secondo l’articolo 964<i>b</i> capoverso 1 CO nell’ambito delle questioni climatiche.</p>
<p class="absatz "><sup>2</sup> Un’impresa che non presenta una relazione sulle questioni climatiche conformemente all’articolo 3 deve:</p>
<dl>
<dt>a. </dt>
<dd>dimostrare di adempiere in altro modo l’obbligo di riferire sulle questioni ambientali secondo l’articolo 964<i>b</i> capoverso 1 CO nell’ambito delle questioni climatiche; o </dd>
<dt>b. </dt>
<dd>spiegare in modo chiaro e motivato perché non applica alcuna politica nell’ambito delle questioni climatiche.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Relazione sulle questioni climatiche basata sulle raccomandazioni della task force sulle comunicazioni di informazioni di carattere finanziario relative al clima </a>
</h6>
<div class="collapseable">
<p class="man-template-referenz"> (art. 964<i>b</i> cpv. 1 e 2 CO)</p>
<p class="absatz "><sup>1</sup> La relazione sulle questioni climatiche basata sul rapporto concernente le raccomandazioni della task force sulle comunicazioni di informazioni di carattere finanziario relative al clima, nella versione del giugno 2017<sup><a href="#fn-d7e92" id="fnbck-d7e92">2</a></sup>, e sull’allegato relativo all’attuazione di tali raccomandazioni, nella versione dell’ottobre 2021<sup><a href="#fn-d7e101" id="fnbck-d7e101">3</a></sup>, comprende in particolare l’attuazione delle raccomandazioni sui seguenti settori tematici:</p>
<dl>
<dt>a. </dt>
<dd>governance;</dd>
<dt>b. </dt>
<dd>strategia;</dd>
<dt>c. </dt>
<dd>gestione dei rischi;</dd>
<dt>d. </dt>
<dd>indicatori e obiettivi.</dd>
</dl>
<p class="absatz "><sup>2</sup> Per l’attuazione delle raccomandazioni secondo il capoverso 1 si tiene conto:</p>
<dl>
<dt>a. </dt>
<dd>degli orientamenti intersettoriali sulle raccomandazioni;</dd>
<dt>b. </dt>
<dd>degli orientamenti settoriali sulle raccomandazioni;</dd>
<dt>c. </dt>
<dd>laddove possibile e opportuno, del documento ausiliare «Guidance on Metrics, Targets, and Transition Plans», nella versione dell’ottobre 2021<sup><a href="#fn-d7e137" id="fnbck-d7e137">4</a></sup>.</dd>
</dl>
<p class="absatz "><sup>3</sup> L’attuazione delle raccomandazioni secondo il capoverso 1 lettera b comprende, in particolare: </p>
<dl>
<dt>a. </dt>
<dd>un piano di transizione, paragonabile agli obiettivi climatici della Svizzera;</dd>
<dt>b. </dt>
<dd>laddove possibile e opportuno, informazioni di tipo quantitativo e la comunicazione degli assunti e dei metodi e standard utilizzati, essenziali ai fini della comparabilità.</dd>
</dl>
<p class="absatz "><sup>4</sup> Laddove possibile e opportuno, l’attuazione delle raccomandazioni secondo il capoverso 1 lettera d comprende, in particolare: </p>
<dl>
<dt>a. </dt>
<dd>gli obiettivi quantitativi in materia di emissioni di CO<sub>2 </sub>e, se del caso, gli obiettivi in materia di emissioni di altri gas a effetto serra;</dd>
<dt>b. </dt>
<dd>informazioni su tutte le emissioni di gas a effetto serra;</dd>
<dt>c. </dt>
<dd>informazioni di tipo quantitativo e la comunicazione degli assunti e dei metodi e standard utilizzati, essenziali ai fini della comparabilità.</dd>
</dl>
<p class="absatz "><sup>5</sup> Il rispetto degli orientamenti settoriali per gli istituti finanziari nell’ambito dell’attuazione della raccomandazione di cui al capoverso 1 lettera d comprende analisi a lungo termine della compatibilità climatica basate su scenari. </p>
<p class="absatz "><sup>6</sup> La prova dell’impatto delle misure adottate dall’impresa in relazione alle questioni climatiche può essere fornita nel quadro di una valutazione qualitativa o quantitativa complessiva.</p>
<div class="footnotes">
<p id="fn-d7e92"><sup><a href="#fnbck-d7e92">2</a></sup><sup></sup>  Il testo (in lingua inglese) è consultabile sul sito <a href="https://www.fsb-tcfd.org" target="_blank">www.fsb-tcfd.org</a> &gt; Recommendations.</p>
<p id="fn-d7e101"><sup><a href="#fnbck-d7e101">3</a></sup><sup></sup>  Il testo (in lingua inglese) è consultabile sul sito <a href="https://www.fsb-tcfd.org" target="_blank">www.fsb-tcfd.org</a> &gt; Publications &gt; Implementation guidance.</p>
<p id="fn-d7e137"><sup><a href="#fnbck-d7e137">4</a></sup><sup></sup>  Il testo (in lingua inglese) è consultabile sul sito <a href="https://www.fsb-tcfd.org" target="_blank">www.fsb-tcfd.org</a> &gt; Publications &gt; Additional supporting guidance.</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Pubblicazione</a>
</h6>
<div class="collapseable">
<p class="man-template-referenz"> (art. 964<i>c</i> cpv. 2 n. 1 CO)</p>
<p class="absatz "><sup>1</sup> La relazione sulle questioni climatiche deve essere pubblicata nella relazione sugli aspetti extrafinanziari secondo gli articoli 964<i>a</i>–964<i>c</i> CO.</p>
<p class="absatz "><sup>2</sup> La pubblicazione per via elettronica secondo l’articolo 964<i>c</i> capoverso 2 numero 1 CO deve avvenire in almeno un formato elettronico diffuso a livello internazionale leggibile dall’essere umano e dalle macchine. La pubblicazione deve essere accessibile sul sito Internet dell’impresa.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Disposizione transitoria</a>
</h6>
<div class="collapseable"><p class="absatz ">L’obbligo di pubblicazione di cui all’articolo 4 capoverso 2 deve essere adempiuto al più tardi un anno dopo l’entrata in vigore della presente ordinanza.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2024.</p>
<p class="abstand1seite "></p>
</div></article></main>
</div></body>
</html>
