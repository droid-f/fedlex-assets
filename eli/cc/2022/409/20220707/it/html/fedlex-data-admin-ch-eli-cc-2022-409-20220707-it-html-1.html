<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2022-409-20220707-it-docx</title>
</head>
<body><div id="lawcontent">
<div id="preface">
<!--0.362.381.008 --><p class="srnummer ">0.362.381.008 </p>
<p> RU <b>2022</b> 409 </p>
<h1 class="erlasstitel botschafttitel ">Scambio di note del 7 luglio 2022<br>tra la Svizzera e l’Unione europea concernente il recepimento del regolamento (UE) 2022/1034 che modifica il regolamento (UE) 2021/953 su un quadro per il rilascio, la verifica e l’accettazione di certificati interoperabili di vaccinazione, di test e di guarigione in relazione alla COVID-19 (certificato COVID digitale dell’UE) per agevolare la libera circolazione delle persone durante la pandemia di COVID-19<br>(Sviluppo dell’acquis di Schengen)</h1>
<p>Entrato in vigore il 7 luglio 2022</p>
<p> (Stato 7  luglio 2022)</p>
</div>
<div id="preamble">
<p><i>Traduzione</i></p>
<p></p>
<div class="table"><table border="1"><tr>
<td><p>Missione della Svizzera <br>presso l’Unione europea</p></td>
<td>
<p>Bruxelles, 7 luglio 2022</p>
<p></p>
<p>Segretariato generale del<br>Consiglio dell’Unione europea<br>Direzione generale<br>Giustizia e affari interni</p>
<p>Bruxelles</p>
</td>
</tr></table></div>
<p>La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 4 luglio 2022, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d6e49" id="fnbck-d6e49">1</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p>«Conformemente all’articolo 7 paragrafo 2 lettera a primo periodo in combinato disposto con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl>
<dt></dt>
<dd>Regolamento del Parlamento europeo e del Consiglio che modifica il regolamento (UE) 2021/[...] [953] su un quadro per il rilascio, la verifica e l’accettazione di certificati interoperabili di vaccinazione, di test e di guarigione in relazione alla COVID-19 (certificato COVID digitale dell’UE) [...] [per agevolare la libera circolazione delle persone] durante la pandemia di COVID-19 </dd>
<dt></dt>
<dd>Documento del Consiglio: PE-CONS [...] [27]/22</dd>
<dt></dt>
<dd>Data di adozione: 28 giugno 2022<sup><a href="#fn-d6e70" id="fnbck-d6e70">2</a></sup>
</dd>
<dt></dt>
<dd>Conformemente all’articolo 1 del [...] [regolamento del Parlamento europeo e del Consiglio che modifica il regolamento (UE) 2021/954 su un quadro per il rilascio, la verifica e l’accettazione di certificati interoperabili di vaccinazione, test e guarigione in relazione alla COVID-19 (certificato COVID digitale dell’UE) per i cittadini di paesi terzi regolarmente soggiornanti o residenti nel territorio degli Stati membri durante la pandemia di COVID-19] (PE-CONS 26/22), [...] ai cittadini di paesi terzi che non rientrano nell’ambito di applicazione di tale atto, ma che soggiornano o risiedono regolarmente nel territorio degli Stati membri e che hanno il diritto di recarsi in altri Stati membri conformemente al diritto dell’Unione, si applicano le norme stabilite dal regolamento (UE) 2021/953, come modificato dal documento PE-CONS 27/22, a partire dal 1° luglio 2021, per tutto il periodo di applicazione del regolamento (UE) 2021/953.»</dd>
</dl>
<p>Conformemente all’articolo 7 paragrafo 2 lettera a secondo periodo dell’Accordo di associazione la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta e si impegna a trasporre nel proprio ordinamento giuridico interno il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p>Conformemente all’articolo 7 paragrafo 3 dell’Accordo di associazione la notifica del Consiglio del 4 luglio 2022 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un accordo tra la Svizzera e l’Unione europea.</p>
<p>Il presente accordo entra in vigore alla data della presente nota di risposta e potrà essere denunciato alle condizioni contenute negli articoli 7 e 17 dell’Accordo di associazione.</p>
<p>Una copia della presente nota è trasmessa alla Commissione europea, Segretariato generale, SG.B.2, Bruxelles.</p>
<p>La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<div class="footnotes">
<p id="fn-d6e49"><sup><a href="#fnbck-d6e49">1</a></sup><b> </b><a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d6e70"><sup><a href="#fnbck-d6e70">2</a></sup> Regolamento (EU) 2022/1034 del Parlamento europeo e del Consiglio del  29 giugno 2022 che modifica il regolamento (UE) 2021/953 su un quadro per il rilascio, la verifica e l’accettazione di certificati interoperabili di vaccinazione, di test e di guarigione in relazione alla COVID-19 (certificato COVID digitale dell’UE) per agevolare la libera circolazione delle persone durante la pandemia di COVID-19, versione della GU L 173 del 30.6.2022, pag. 37.</p>
</div>
</div>
</div></body>
</html>
