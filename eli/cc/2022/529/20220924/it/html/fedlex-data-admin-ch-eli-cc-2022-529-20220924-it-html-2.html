<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--531.64 --><p class="srnummer ">531.64 </p>
<h1 class="erlasstitel botschafttitel ">Ordinanza <br>concernente la messa a disposizione di una centrale di riserva provvisoria a Birr</h1>
<p class="erlassdatum ">del 23 settembre 2022  (Stato 24 settembre 2022)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 32 capoversi 1 e 2 lettera a e 34 della legge del 17 giugno 2016<sup><a href="#fn-d7e19" id="fnbck-d7e19">1</a></sup> sull’approvvigionamento del Paese,</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/2017/308" target="_blank">RS <b>531</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo</a>
</h6>
<div class="collapseable"><p class="absatz ">Considerata la situazione di grave penuria imminente a livello di approvvigionamento elettrico, la presente ordinanza mira a rendere possibile la messa a disposizione immediata di una centrale di riserva provvisoria nel Comune di Birr nel Cantone di Argovia.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Disposizioni non applicabili</a>
</h6>
<div class="collapseable">
<p class="absatz "><sup>1</sup> Per la messa a disposizione della centrale di riserva non sono applicabili le seguenti disposizioni:</p>
<dl>
<dt>a. </dt>
<dd>articolo 2 della legge del 22 giugno 1979<sup><a href="#fn-d7e56" id="fnbck-d7e56">2</a></sup> sulla pianificazione del territorio (LPT): obbligo di pianificare;</dd>
<dt>b. </dt>
<dd>articolo 8 capoverso 2 LPT: indicazione del progetto nel piano direttore cantonale;</dd>
<dt>c. </dt>
<dd>articolo 22 LPT: obbligo dell’autorizzazione edilizia;</dd>
<dt>d. </dt>
<dd>articolo 10<i>a</i> della legge del 7 ottobre 1983<sup><a href="#fn-d7e77" id="fnbck-d7e77">3</a></sup> sulla protezione dell’ambiente: esame dell’impatto sull’ambiente;</dd>
<dt>e. </dt>
<dd>articolo 16 capoverso 1 della legge del 24 giugno 1902<sup><a href="#fn-d7e90" id="fnbck-d7e90">4</a></sup> sugli impianti elettrici: obbligo d’approvazione dei piani per impianti elettrici;</dd>
<dt>f. </dt>
<dd>articoli 7 e 8 della legge del 13 marzo 1964<sup><a href="#fn-d7e103" id="fnbck-d7e103">5</a></sup> sul lavoro: approvazione dei piani e permesso d’esercizio per aziende industriali;</dd>
<dt>g. </dt>
<dd>articolo 2 capoverso 1 della legge del 4 ottobre 1963<sup><a href="#fn-d7e116" id="fnbck-d7e116">6</a></sup> sugli impianti di trasporto in condotta: approvazione dei piani per impianti di trasporto in condotta.</dd>
</dl>
<p class="absatz "><sup>2</sup> Se sono in contraddizione con la tempestiva messa a disposizione della centrale di riserva, le disposizioni cantonali concernenti i settori seguenti non sono applicabili:</p>
<dl>
<dt>a. </dt>
<dd>lo sviluppo territoriale;</dd>
<dt>b. </dt>
<dd>l’obbligo di realizzare posti di parcheggio;</dd>
<dt>c. </dt>
<dd>lo sfruttamento del calore negli impianti di produzione di energia;</dd>
<dt>d. </dt>
<dd>gli obbligi di autorizzazione a livello cantonale e comunale;</dd>
<dt>e. </dt>
<dd>i compiti dei Comuni;</dd>
<dt>f. </dt>
<dd>la protezione dell’aria;</dd>
<dt>g. </dt>
<dd>le zone edificabili;</dd>
<dt>h. </dt>
<dd>gli effetti sull’ambiente;</dd>
<dt>i. </dt>
<dd>il piano di utilizzazione «Grossacker–Grändel». </dd>
</dl>
<p class="absatz "><sup>3</sup> Il Dipartimento federale dell’ambiente, dei trasporti, dell’energia e delle comunicazioni (DATEC) può dichiarare non applicabili disposizioni di minore portata. </p>
<p class="absatz "><sup>4</sup> La sicurezza dell’impianto deve essere garantita in ogni momento.</p>
<div class="footnotes">
<p id="fn-d7e56"><sup><a href="#fnbck-d7e56">2</a></sup><sup></sup>  <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p>
<p id="fn-d7e77"><sup><a href="#fnbck-d7e77">3</a></sup><sup></sup>  <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p>
<p id="fn-d7e90"><sup><a href="#fnbck-d7e90">4</a></sup><sup></sup>  <a href="https://fedlex.data.admin.ch/eli/cc/19/259_252_257" target="_blank">RS <b>734.0</b></a></p>
<p id="fn-d7e103"><sup><a href="#fnbck-d7e103">5</a></sup><sup></sup>  <a href="https://fedlex.data.admin.ch/eli/cc/1966/57_57_57" target="_blank">RS <b>822.11</b></a></p>
<p id="fn-d7e116"><sup><a href="#fnbck-d7e116">6</a></sup><sup></sup>  <a href="https://fedlex.data.admin.ch/eli/cc/1964/99_95_95" target="_blank">RS <b>746.1</b></a></p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Procedura </a>
</h6>
<div class="collapseable">
<p class="absatz "><sup>1</sup> Il DATEC rilascia l’autorizzazione per la messa a disposizione della centrale di riserva e per l’urbanizzazione necessaria a questo scopo. </p>
<p class="absatz "><sup>2</sup> L’autorizzazione è pubblicata sul Foglio federale. </p>
<p class="absatz "><sup>3</sup> I lavori per la messa a disposizione della centrale di riserva possono iniziare subito dopo il rilascio dell’autorizzazione. </p>
<p class="absatz "><sup>4</sup> Il rispetto delle prescrizioni legali è controllato costantemente dalle seguenti autorità: </p>
<dl>
<dt>a. </dt>
<dd>per gli impianti elettrici: l’Ispettorato federale degli impianti a corrente forte;</dd>
<dt>b. </dt>
<dd>per gli impianti di trasporto in condotta: l’Ispettorato federale degli oleo- e gasdotti;</dd>
<dt>c. </dt>
<dd>per i restanti edifici e impianti: il dipartimento competente in materia di costruzioni, trasporti e ambiente del Cantone di Argovia; esso può delegare la propria competenza al Comune di Birr.</dd>
</dl>
<p class="absatz "><sup>5</sup> Esse indicano i documenti e le informazioni che devono essere loro trasmessi per autorizzazione prima dell’esecuzione di determinati lavori.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Obbligo di informazione</a>
</h6>
<div class="collapseable"><p class="absatz ">Il committente e le altre persone che partecipano al progetto sono tenuti a fornire, a titolo gratuito, al Cantone e alle autorità federali tutte le informazioni necessarie all’esecuzione della presente ordinanza, a consegnare atti, attestati d’assicurazione e altri documenti nella forma richiesta nonché ad assicurare l’accesso ai propri locali e fondi. </p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Entrata in vigore</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 24 settembre 2022.</p>
<p class="absatz "><sup>2</sup> Ha effetto sino al 31 maggio 2023. </p>
<p class="abstand1seite "></p>
</div></article></main>
</div></body>
</html>
