<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--413.17 --><p class="srnummer ">413.17 </p>
<h1 class="erlasstitel botschafttitel ">Ordinanza<br>sull’esame svizzero di maturità 2022 in relazione all’epidemia di COVID-19</h1>
<h2 class="erlasskurztitel ">(Ordinanza COVID-19 esame svizzero di maturità 2022)</h2>
<p class="erlassdatum ">del 18 marzo 2022 (Stato 1° aprile 2022)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 39 capoverso 2 della legge del 4 ottobre 1991<sup><a href="#fn-d7e21" id="fnbck-d7e21">1</a></sup> sui PF;<br>visto l’articolo 60 della legge del 23 giugno 2006<sup><a href="#fn-d7e32" id="fnbck-d7e32">2</a></sup> sulle professioni mediche,</p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1993/210_210_210" target="_blank">RS <b>414.110</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/cc/2007/537" target="_blank">RS <b>811.11</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto, principi e scopo</a>
</h6>
<div class="collapseable">
<p class="absatz "><sup>1</sup> La presente ordinanza disciplina le sessioni estive dell’esame svizzero di maturità 2022 (esame svizzero di maturità 2022) in considerazione dell’epidemia di COVID-19.</p>
<p class="absatz "><sup>2</sup> L’esame svizzero di maturità 2022 si svolge secondo le disposizioni dell’ordinanza del 7 dicembre 1998<sup><a href="#fn-d7e56" id="fnbck-d7e56">3</a></sup> sull’esame svizzero di maturità e secondo le direttive della Commissione svizzera di maturità (CSM) per l’esame svizzero di maturità del marzo 2011<sup><a href="#fn-d7e65" id="fnbck-d7e65">4</a></sup>. Sono fatte salve le disposizioni qui di seguito.</p>
<p class="absatz "><sup>3</sup> La CSM garantisce lo svolgimento dell’esame svizzero di maturità 2022 nel rispetto delle norme sanitarie stabilite dalla Confederazione e dai Cantoni.</p>
<p class="absatz "><sup>4</sup> Se la situazione epidemiologica non consente il regolare svolgimento dell’esame svizzero di maturità 2022 per ragioni imperative di politica sanitaria, la CSM può derogare, nell’ambito della presente ordinanza, a quanto previsto nel capoverso 2.</p>
<p class="absatz "><sup>5</sup> L’esame svizzero di maturità 2022 svolto secondo la presente ordinanza deve permettere di accertare se i candidati possiedono la maturità necessaria agli studi universitari conformemente all’articolo 8 dell’ordinanza del 7 dicembre 1998 sull’esame svizzero di maturità.</p>
<div class="footnotes">
<p id="fn-d7e56"><sup><a href="#fnbck-d7e56">3</a></sup><sup></sup> <a href="https://fedlex.data.admin.ch/eli/cc/1999/210" target="_blank">RS <b>413.12</b></a></p>
<p id="fn-d7e65"><sup><a href="#fnbck-d7e65">4</a></sup><sup></sup> www.sefri.admin.ch &gt; Formazione &gt; Maturità &gt; Maturità liceale &gt; Esame svizzero  di maturità</p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Esami scritti</a>
</h6>
<div class="collapseable"><p class="absatz ">Se non è possibile svolgere gli esami scritti, è annullata l’intera sessione d’esame.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esami orali</a>
</h6>
<div class="collapseable">
<p class="absatz "><sup>1</sup> Se in una materia in cui si è già svolto un esame scritto non è possibile svolgere l’esame orale, tale esame non è recuperato. In deroga agli articoli 18 e 19 dell’ordinanza del 7 dicembre 1998<sup><a href="#fn-d7e97" id="fnbck-d7e97">5</a></sup> sull’esame svizzero di maturità e ai numeri 2.3.2, 2.4.2, 2.5.2, 3.2, 6.4.2, 6.6.2, 7.1.2, 7.2.2, 7.3.2 e 7.4.2 delle direttive della CSM per l’esame svizzero di maturità del marzo 2011<sup><a href="#fn-d7e106" id="fnbck-d7e106">6</a></sup>, la valutazione dell’esame svizzero di maturità si basa soltanto sull’esame scritto.</p>
<p class="absatz "><sup>2</sup> Se in una materia in cui è previsto soltanto l’esame orale tale esame non può essere svolto, il tentativo d’esame è considerato interrotto e l’esame in questione deve essere recuperato nella sessione successiva.</p>
<div class="footnotes">
<p id="fn-d7e97"><sup><a href="#fnbck-d7e97">5</a></sup><sup></sup> <a href="https://fedlex.data.admin.ch/eli/cc/1999/210" target="_blank">RS <b>413.12</b></a></p>
<p id="fn-d7e106"><sup><a href="#fnbck-d7e106">6</a></sup><sup></sup> www.sefri.admin.ch &gt; Formazione &gt; Maturità &gt; Maturità liceale &gt; Esame svizzero  di maturità</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Lavoro di maturità</a>
</h6>
<div class="collapseable">
<p class="absatz ">Se non è possibile svolgere la presentazione orale del lavoro di maturità, la presentazione non è recuperata. In deroga al numero 9.3.1 delle direttive della CSM per l’esame svizzero di maturità del marzo 2011<sup><a href="#fn-d7e123" id="fnbck-d7e123">7</a></sup>, il lavoro di maturità è valutato soltanto in base al lavoro scritto. </p>
<div class="footnotes"><p id="fn-d7e123"><sup><a href="#fnbck-d7e123">7</a></sup><sup></sup> www.sefri.admin.ch &gt; Formazione &gt; Maturità &gt; Maturità liceale &gt; Esame svizzero  di maturità</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Mancato superamento dell’esame</a>
</h6>
<div class="collapseable">
<p class="absatz "><sup>1</sup> I candidati che sostengono l’esame secondo la presente ordinanza e che non superano l’esame dopo aver sostenuto l’esame completo o il secondo esame parziale nella sessione estiva 2022 possono chiedere alla Segreteria di Stato per la formazione, la ricerca e l’innovazione l’annullamento delle note conseguite in tale sessione entro 30 giorni dal ricevimento del risultato dell’esame.</p>
<p class="absatz "><sup>2</sup> In caso di annullamento né il sostenimento dell’esame completo né il secondo esame parziale contano come tentativo d’esame.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore e durata di validità</a>
</h6>
<div class="collapseable">
<p class="absatz "><sup>1</sup> La presente ordinanza entra in vigore il 1° aprile 2022.</p>
<p class="absatz "><sup>2</sup> Si applica fino al 31 dicembre 2022.</p>
</div></article></main>
</div></body>
</html>
