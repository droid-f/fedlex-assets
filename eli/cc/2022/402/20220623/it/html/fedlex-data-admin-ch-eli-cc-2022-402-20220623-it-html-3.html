<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.514.126.812.1 --><p class="srnummer ">0.514.126.812.1 </p>
<p class="ref "> RU <b>2022</b> 402 </p>
<p class="man-template-tab-krpr-kurs man-font-style-italic ">Traduzione</p>
<h1 class="erlasstitel botschafttitel ">Accordo di attuazione<br>tra il Dipartimento federale della difesa, della protezione della popolazione e dello sport della Confederazione svizzera e l’Agenzia europea per la difesa concernente la protezione delle informazioni classificate</h1>
<p class="erlasssubtitel ">Concluso il 23 giugno 2022<br>Entrato in vigore il 23 giugno 2022</p>
<p class="erlassdatum "> (Stato 23  giugno 2022)</p>
</div>
<div id="preamble"><div>
<p class="man-template-autor ">Il Dipartimento federale della difesa, della protezione della popolazione e dello sport della Confederazione svizzera<br>e<br>l’Agenzia europea per la difesa</p>
<p class="absatz09pt ">(in seguito denominati «Parti» al plurale e «Parte» al singolare),</p>
<p class="absatz "><i>tenendo</i> conto dell’articolo 10 dell’Accordo di cooperazione in materia di armamenti (<i>Framework for Cooperation</i>), firmato dalle Parti il 16 marzo 2012, il quale stabilisce che tutte le comunicazioni e gli scambi di informazioni classificate devono essere conformi all’Accordo del 28 aprile 2008<sup><a href="#fn-d7e38" id="fnbck-d7e38">1</a></sup> tra la Confederazione Svizzera e l’Unione europea sulle procedure di sicurezza per lo scambio di informazioni classificate (in seguito denominato «Accordo sulle procedure di sicurezza»);</p>
<p class="absatz "><i>constatando</i> che tale articolo necessita di essere approfondito in un accordo di attuazione (in seguito denominato «Accordo») al fine di stabilire disposizioni a livello operativo; </p>
<p class="absatz "><i>desiderando</i> garantire la protezione delle informazioni classificate detenute o scambiate tra le Parti; e</p>
<p class="absatz "><i>constatando</i> che le disposizioni del presente Accordo sono conformi all’Accordo sulle procedure di sicurezza e costituiscono un quadro adeguato per lo scambio di informazioni classificate secondo le regole di sicurezza definite nella Decisione del Consiglio 2013/488/EU<sup><a href="#fn-d7e56" id="fnbck-d7e56">2</a></sup>, che si applicano all’AED conformemente all’articolo 32 della decisione del Consiglio (PESC) 2015/1835<sup><a href="#fn-d7e62" id="fnbck-d7e62">3</a></sup>;</p>
<p class="man-template-verb ">hanno convenuto quanto segue:</p>
<div class="footnotes">
<p id="fn-d7e38"><sup><a href="#fnbck-d7e38">1</a></sup><sup></sup> <a href="https://fedlex.data.admin.ch/eli/cc/2008/563" target="_blank">RS<b> 0.514.126.81</b></a></p>
<p id="fn-d7e56"><sup><a href="#fnbck-d7e56">2</a></sup><sup></sup> GU L 274, 15.10.2013, pag. 1</p>
<p id="fn-d7e62"><sup><a href="#fnbck-d7e62">3</a></sup><sup></sup> GU L 266, 13.10.2015, pag. 55</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Autorità di sicurezza competenti</a>
</h6>
<div class="collapseable">
<p class="absatz ">1.  Le autorità di sicurezza competenti per l’applicazione del presente Accordo sono:</p>
<dl>
<dt>(a) </dt>
<dd>
<i>per il Dipartimento federale della difesa, della protezione della popolazione e dello sport (DDPS):</i><dl>
<dt><span data-message="E40S10-TAB">[tab]</span></dt>
<dd>il settore Digitalizzazione e cibersicurezza DDPS (DCS DDPS);</dd>
</dl>
</dd>
<dt>(b) </dt>
<dd>
<i>per l’Agenzia europea per la difesa (AED):</i><dl>
<dt><span data-message="E40S10-TAB">[tab]</span></dt>
<dd>Corporate Services Directorate</dd>
<dt><span data-message="E40S10-TAB">[tab]</span></dt>
<dd>Security and Infrastructure Unit.</dd>
</dl>
</dd>
</dl>
<p class="absatz ">2.  Ciascuna Parte informa l’altra Parte in merito a qualsiasi cambiamento relativo alla propria autorità di sicurezza competente. </p>
<p class="absatz ">3.  Ciascuna Parte adotta le misure necessarie per coordinare con l’altra Parte tutti i requisiti e tutte le procedure inerenti all’applicazione del presente Accordo.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Sistema di classificazione e identificatore dell’originatore</a>
</h6>
<div class="collapseable">
<p class="absatz ">1.  Tutte le informazioni classificate fornite da una Parte all’altra Parte sono contrassegnate con un livello di classificazione di sicurezza conforme alle disposizioni e alle prescrizioni di sicurezza applicate dalla Parte fornitrice.</p>
<p class="absatz ">2.  I livelli di classificazione seguenti delle Parti sono considerati equivalenti:</p>
<p></p>
<div class="table"><table border="1">
<tr>
<td><p class="man-template-tab-kpf man-text-align-center "><b>AED</b></p></td>
<td><p class="man-template-tab-kpf man-text-align-center "><b>SVIZZERA</b></p></td>
</tr>
<tr>
<td><p class="man-template-tab-krpr man-text-align-center ">RESTREINT UE/EU RESTRICTED</p></td>
<td><p class="man-template-tab-krpr man-text-align-center ">INTERN / INTERNE / AD USO INTERNO</p></td>
</tr>
<tr>
<td><p class="man-template-tab-krpr man-text-align-center ">CONFIDENTIEL UE/EU CONFIDENTIAL</p></td>
<td><p class="man-template-tab-krpr man-text-align-center ">VERTRAULICH / CONFIDENTIEL / CONFIDENZIALE</p></td>
</tr>
<tr>
<td><p class="man-template-tab-krpr man-text-align-center ">SECRET UE/EU SECRET</p></td>
<td><p class="man-template-tab-krpr man-text-align-center ">GEHEIM / SECRET / SEGRETO</p></td>
</tr>
</table></div>
<p class="absatz ">3.  Al fine di indicare l’originatore delle informazioni e di definire in particolare i suoi diritti, le informazioni classificate provenienti dall’AED saranno contrassegnate con la menzione dell’originatore «AED» a fianco o al di sotto di ogni indicazione del livello di classificazione di sicurezza UE. </p>
<p class="absatz ">4.  Oltre ai livelli di classificazione di sicurezza definiti all’articolo 2 paragrafo 2 del presente Accordo, le informazioni classificate di una Parte fornite all’altra Parte includeranno una dichiarazione esplicita di divulgabilità quale:</p>
<p class="absatz man-text-align-center ">SECRET UE/EU SECRET</p>
<p class="absatz man-text-align-center ">RELEASABLE TO SWITZERLAND</p>
<p class="absatz man-text-align-center ">GEHEIM / SECRET / SEGRETO</p>
<p class="absatz man-text-align-center ">RELEASABLE TO EDA</p>
<p class="absatz ">È possibile aggiungere ulteriori limitazioni di accesso o di distribuzione alla dichiarazione di divulgabilità se l’originatore lo ritiene necessario. </p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Dichiarazione di sicurezza relativa alle persone e autorizzazione d’accesso</a>
</h6>
<div class="collapseable">
<p class="absatz ">1.  L’accesso a informazioni classificate è autorizzato solo alle persone che hanno una «necessità di conoscere». Inoltre le persone la cui funzione richiede l’accesso a informazioni classificate CONFIDENTIEL UE/EU CONFIDENTIAL o VERTRAULICH / CONFIDENTIEL / CONFIDENZIALE, o SECRET UE/EU SECRET o GEHEIM / SECRET / SEGRETO devono, oltre alla «necessità di conoscere», essere in possesso di una dichiarazione di sicurezza relativa alle persone (<i>Personnel Security Clearance</i>, PSC) valida rilasciata conformemente alle disposizioni e alle prescrizioni di sicurezza delle Parti.</p>
<p class="absatz ">2.  Prima di ottenere l’accesso a informazioni classificate, tutte le persone che necessitano di tale accesso devono essere informate sulle disposizioni e prescrizioni di sicurezza relative alla classificazione delle informazioni in questione. Tali persone confermano per iscritto di essere state informate sulle disposizioni e prescrizioni di sicurezza applicabili e che la violazione di queste ultime può comportare azioni disciplinari e/o eventuali azioni legali ulteriori conformemente alle disposizioni legislative, normative e regolamentari applicabili.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Protezione di informazioni classificate</a>
</h6>
<div class="collapseable">
<p class="absatz ">1.  Il presente Accordo si applica alle informazioni classificate fornite o scambiate tra le Parti. </p>
<p class="absatz ">2.  Ogni Parte protegge e salvaguarda le informazioni classificate soggette al presente Accordo fornite dall’altra Parte o scambiate con essa.</p>
<p class="absatz ">3.  La Parte ricevente protegge e salvaguarda le informazioni classificate dell’altra Parte conformemente alle proprie disposizioni in materia di sicurezza relative alle informazioni con un livello di classificazione equivalente secondo l’articolo 2 paragrafo 2 del presente Accordo. </p>
<p class="absatz ">4.  Le informazioni classificate scambiate nel quadro del presente Accordo non devono essere usate per scopi diversi da quelli stabiliti dall’originatore e da quelli per i quali le informazioni sono state fornite o scambiate. </p>
<p class="absatz ">5.  Le Parti non divulgano a terzi le informazioni classificate soggette al presente Accordo senza previo consenso scritto dell’originatore. </p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Uffici di registrazione e controllo di informazioni classificate</a>
</h6>
<div class="collapseable">
<p class="absatz ">1.  Si crea un sistema di uffici di registrazione per la ricezione, la distribuzione, il controllo e la conservazione di informazioni con livello di classificazione CONFIDENTIEL UE/UE CONFIDENTIAL o VERTRAULICH / CONFIDENTIEL / CONFIDENZIALE o superiore, conformemente alle prescrizioni delle Parti.</p>
<p class="absatz ">2.  Le Parti si informano reciprocamente in merito agli uffici di registrazione autorizzati a ricevere e trattare le informazioni classificate scambiate nel quadro del presente Accordo e garantiscono che tali uffici di registrazione offrano un livello di protezione equivalente.</p>
<p class="absatz ">3.  Gli uffici di registrazione sono responsabili:</p>
<dl>
<dt>(a) </dt>
<dd>della distribuzione e del controllo delle informazioni classificate;</dd>
<dt>(b) </dt>
<dd>della conservazione delle informazioni classificate; e</dd>
<dt>(c) </dt>
<dd>dell’eliminazione definitiva e/o del declassamento e/o della declassificazione di informazioni classificate secondo le istruzioni dell’originatore, compresa la conservazione dei certificati di distruzione per le informazioni con livello di classificazione CONFIDENTIEL UE/UE CONFIDENTIAL o VERTRAULICH / CONFIDENTIEL / CONFIDENZIALE o superiore della Svizzera o dell’AED.</dd>
</dl>
<p class="absatz ">4.  Le autorità di sicurezza competenti sono responsabili dell’apertura e della supervisione degli uffici di registrazione in seno alle rispettive amministrazioni e si informano reciprocamente dell’apertura o della chiusura di uffici di registrazione che conservano le informazioni classificate dell’altra Parte.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Trasmissione di informazioni classificate tra le parti</a>
</h6>
<div class="collapseable">
<p class="absatz ">1.  Le informazioni classificate RESTREINT UE/EU RESTRICTED o INTERN / INTERNE / AD USO INTERNO possono essere scambiate tra le Parti tramite trasporto a mano, servizi postali, servizi di corriere commerciale o per via elettronica utilizzando prodotti crittografici convenuti tra le autorità di sicurezza competenti di cui all’articolo 1 del presente Accordo.</p>
<p class="absatz ">2.  Le informazioni con livello di classificazione CONFIDENTIEL UE/UE CONFIDENTIAL o VERTRAULICH / CONFIDENTIEL / CONFIDENZIALE possono essere trasmesse tra le Parti tramite valigia diplomatica o trasporto a mano da parte di un corriere titolare di un nulla osta di sicurezza e munito di un certificato di corriere rilasciato dall’ufficio di sicurezza della Parte che trasmette le informazioni o da servizi di corriere commerciale autorizzati secondo le prescrizioni e disposizioni di sicurezza della Parte che trasmette le informazioni.</p>
<p class="absatz ">3.  Le informazioni con livello di classificazione CONFIDENTIEL UE/UE CONFIDENTIAL o VERTRAULICH / CONFIDENTIEL / CONFIDENZIALE o superiore non possono essere trasmesse tra le Parti per via elettronica salvo previo accordo reciproco tra le Parti e su riserva della predisposizione di misure specifiche relative alla sicurezza delle informazioni e delle comunicazioni, compreso l’uso di prodotti crittografici convenuti tra le autorità di sicurezza competenti. </p>
<p class="absatz ">4.  La trasmissione tra le Parti di informazioni classificate SECRET UE/EU SECRET o GEHEIM / SECRET / SEGRETO attraverso corrieri designati è regolamentata caso per caso.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Visite</a>
</h6>
<div class="collapseable">
<p class="absatz ">1.  Ai fini del presente Accordo e senza pregiudizio delle visite di valutazione, ogni Parte autorizza rappresentanti dell’altra Parte o suoi contraenti a visitare i propri stabilimenti su riserva del rispetto delle disposizioni di sicurezza della Parte ospitante.</p>
<p class="absatz ">2.  Per le visite che richiedono l’accesso a informazioni con livello di classificazione CONFIDENTIEL UE/UE CONFIDENTIAL o VERTRAULICH / CONFIDENTIEL / CONFIDENZIALE o superiore, o durante le quali i visitatori possono avere accesso a tali informazioni, si presenta una domanda di visita alla Parte ospitante o ad altre autorità competenti designate dalla stessa, attraverso formulari di domanda di visita.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Contratti classificati</a>
</h6>
<div class="collapseable">
<p class="absatz ">1.  Le informazioni classificate ricevute dall’altra Parte possono essere fornite a un contraente o a un potenziale contraente soltanto previo consenso scritto della Parte fornitrice e se sussiste un accordo o modalità in materia di sicurezza adeguate tra la Parte fornitrice e lo Stato nel quale il contraente è registrato, conformemente alle disposizioni di sicurezza della Parte fornitrice.</p>
<p class="absatz ">2.  Prima di fornire a un contraente o potenziale contraente informazioni con livello di classificazione CONFIDENTIEL UE/UE CONFIDENTIAL o VERTRAULICH / CONFIDENTIEL / CONFIDENZIALE o superiore, la Parte ricevente si assicura, conformemente alle disposizioni e prescrizioni in vigore, che il contraente o potenziale contraente sia in possesso di una dichiarazione di sicurezza aziendale adeguata. </p>
<p class="absatz ">3.  Quando conclude un contratto retto dal presente Accordo, la Parte ricevente informa in merito la Parte fornitrice. I requisiti di sicurezza applicabili al contratto sono descritti, a seconda dei casi, nella Lettera sugli aspetti di sicurezza (<i>Security Aspects Letter,</i> SAL) o nelle Istruzioni di sicurezza del programma/progetto (<i>Programme/Project Security Instructions</i>, PSI) allegate al contratto.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Violazioni della sicurezza, perdita o compromissione di informazioni classificate</a>
</h6>
<div class="collapseable">
<p class="absatz ">1.  Qualora sia noto o vi siano ragionevoli motivi di ritenere che vi sia stata compromissione o perdita di informazioni classificate ricevute dall’altra Parte, la Parte presso la quale si è verificato l’incidente deve: </p>
<dl>
<dt>(a) </dt>
<dd>informare il prima possibile la Parte fornitrice, attraverso un primo rapporto o una prima comunicazione, della compromissione o della perdita di informazioni classificate;</dd>
<dt>(b) </dt>
<dd>condurre un’inchiesta approfondita per stabilire i fatti relativi all’incidente;</dd>
<dt>(c) </dt>
<dd>fornire alla Parte fornitrice un rapporto d’inchiesta scritto e completo contenente una descrizione dettagliata delle circostanze, le conclusioni dell’inchiesta e le misure che sono state/verranno predisposte per prevenire futuri incidenti analoghi. </dd>
</dl>
<p class="absatz ">2.  I rapporti summenzionati vengono forniti all’autorità di sicurezza competente di cui all’articolo 1.</p>
<p class="absatz ">3.  Tutte le violazioni della sicurezza, o presunte tali, riconducibili a singoli individui possono comportare azioni disciplinari e/o eventuali azioni legali ulteriori conformemente alle disposizioni legislative, normative e regolamentari applicabili.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Contatti e visite di valutazione</a>
</h6>
<div class="collapseable">
<p class="absatz ">1.  Le autorità di sicurezza competenti mantengono contatti costanti per sorvegliare la comunicazione e lo scambio di informazioni classificate tra le Parti. Si riuniscono come di comune accordo per discutere ed esaminare questioni di interesse comune e per valutare l’attuazione del presente Accordo.</p>
<p class="absatz ">2.  Il Security Office dell’AED e il settore Digitalizzazione e cibersicurezza del DDPS facilitano lo svolgimento di visite di valutazione reciproche conformemente all’allegato VI numero 9 della Decisione del Consiglio 2013/488/EU con l’obiettivo di verificare che le informazioni classificate prodotte dalle Parti siano trattate e protette in modo adeguato. Tali visite si effettuano previo accordo reciproco tra le Parti.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Disposizioni finali, verifiche e modifiche</a>
</h6>
<div class="collapseable">
<p class="absatz ">1.  Il presente Accordo entra in vigore alla data dell’ultima firma.</p>
<p class="absatz ">2.  Il presente A<tmp:inl name="w:shd" md="S" id="d7e1552" xmlns:tmp="urn:com:c-moria:legi4ch:xslt:temp"></tmp:inl>ccordo può essere verificato su richiesta di ciascuna Parte e può essere emendato previo consenso<tmp:inl md="E" id="d7e1552" xmlns:tmp="urn:com:c-moria:legi4ch:xslt:temp"></tmp:inl> scritto di entrambe le Parti. </p>
<p class="absatz ">3.  Ciascuna Parte può denunciare il presente Accordo mediante notifica scritta trasmessa all’altra Parte, osservando un preavviso di sei mesi. Se il presente Accordo è denunciato, qualsiasi informazione classificata già scambiata o creata nell’ambito del presente Accordo deve essere trattata conformemente alle disposizioni del presente Accordo per tutto il tempo necessario alla protezione di informazioni classificate. </p>
<p class="absatz ">4.  Le controversie tra le Parti concernenti l’applicazione o l’interpretazione del presente Accordo sono composte mediante negoziati tra le Parti al livello più basso possibile e non sono sottoposte a un tribunale nazionale o internazionale né a parti terze per composizione. </p>
<p class="absatz ">Firmato a Bruxelles il 23 giugno 2022 in due originali, ciascuno in lingua inglese e tedesca. In caso di divergenze di interpretazione prevale il testo inglese.</p>
<p></p>
<div class="table layout-table"><table><tr>
<td>
<p class="unterschriftenfi1 man-text-align-left ">Per il<br>Dipartimento federale della difesa, della protezione della popolazione e dello sport della Confederazione svizzera:</p>
<p class="unterschriftenfi man-text-align-left ">Roger Michlig</p>
</td>
<td>
<p class="unterschriftenfi1 man-text-align-left ">Per la<br>Agenzia europea per la difesa:<br><br></p>
<p class="unterschriftenfi man-text-align-left ">Olli Ruutu</p>
</td>
</tr></table></div>
</div></article></main>
</div></body>
</html>
