<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--161.18 --><p class="srnummer ">161.18 </p>
<h1 class="erlasstitel botschafttitel ">Ordinanza <br>sulla trasparenza nel finanziamento della politica</h1>
<h2 class="erlasskurztitel ">(OFiPo)</h2>
<p class="erlassdatum ">del 24 agosto 2022 (Stato 23 ottobre 2022)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 76<i>c</i> capoverso 4, 76<i>d</i> capoverso 6, 76<i>e</i>, 76<i>g</i> e 91 capoverso 1 della legge federale del 17 dicembre 1976<sup><a href="#fn-d7e29" id="fnbck-d7e29">1</a></sup> sui diritti politici (LDP),</p>
<p class="man-template-verb ">ordina:</p>
<div class="footnotes"><p id="fn-d7e29"><sup><a href="#fnbck-d7e29">1</a></sup><sup></sup> <a href="https://fedlex.data.admin.ch/eli/cc/1978/688_688_688" target="_blank">RS <b>161.1</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Oggetto e definizioni</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz "><sup>1</sup> La presente ordinanza disciplina i dettagli dell’obbligo di rendere pubblico il finanziamento:</p>
<dl>
<dt>a. </dt>
<dd>dei partiti rappresentati nell’Assemblea federale e dei membri senza partito dell’Assemblea federale (art. 76<i>b </i>LDP);</dd>
<dt>b. </dt>
<dd>delle campagne in vista di elezioni nel Consiglio nazionale o nel Consiglio degli Stati oppure di votazioni federali (art. 76<i>c </i>LDP).</dd>
</dl>
<p class="absatz "><sup>2</sup> Disciplina inoltre il servizio competente e la procedura di comunicazione, il controllo e la pubblicazione, nonché la restituzione di liberalità di provenienza illecita.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz ">Nella presente ordinanza s’intende per: </p>
<dl>
<dt>a. </dt>
<dd>
<i>entrate:</i> afflusso una tantum o ricorrente di denaro o beni materiali, servizi ricevuti gratuitamente o a un prezzo inferiore a quello di mercato che i fornitori sono soliti proporre a titolo commerciale, nonché fondi propri monetari che gli addetti alla campagna investono in una campagna;</dd>
<dt>b.<i> </i>
</dt>
<dd>
<i>liberalità monetarie:</i> vantaggi finanziari concessi da persone fisiche o giuridiche oppure da società di persone sotto forma di contanti, bonifico bancario, assunzione o condono di debito;</dd>
<dt>c. </dt>
<dd>
<i>liberalità non monetarie</i>: beni materiali o servizi, solitamente proposti a titolo commerciale, forniti gratuitamente o a un prezzo inferiore a quello di mercato da persone fisiche o giuridiche o da società di persone se, alla luce delle circostanze, per il beneficiario è evidente che la liberalità è elargita per sostenere un partito, un membro senza partito dell’Assemblea federale o una campagna; </dd>
<dt>d.<i> </i>
</dt>
<dd>
<i>conduzione di una campagna</i>: pianificazione e svolgimento di attività volte a influenzare un’elezione alle Camere federali o una votazione federale; </dd>
<dt>e. </dt>
<dd>
<i>spese:</i> tutte le spese in denaro o beni materiali, compresi i servizi solitamente proposti a titolo commerciale forniti gratuitamente o a un prezzo inferiore a quello di mercato.</dd>
</dl>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obbligo dei partiti e dei membri senza partito dell’Assemblea federale di rendere pubblico il loro finanziamento</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Obbligo dei partiti dell’Assemblea federale di rendere pubblico il loro finanziamento</a>
</h6>
<div class="collapseable">
<p class="absatz "><sup>1</sup> I partiti rappresentati nell’Assemblea federale rendono pubblico il loro finanziamento per ogni anno civile.</p>
<p class="absatz "><sup>2</sup> Comunicano i dati di cui all’articolo 76<i>b</i> capoverso 2 LDP entro il 30 giugno dell’anno successivo.</p>
<p class="absatz "><sup>3</sup> L’obbligo si applica a tutti i partiti, che siano organizzati su scala nazionale o esclusivamente cantonale, regionale o comunale.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Obbligo dei membri senza partito dell’Assemblea federale di rendere pubbliche le liberalità</a>
</h6>
<div class="collapseable">
<p class="absatz "><sup>1</sup> I membri senza partito dell’Assemblea federale rendono pubbliche le liberalità monetarie e non monetarie per ogni anno civile. </p>
<p class="absatz "><sup>2</sup> Comunicano i dati di cui all’articolo 76<i>b</i> capoverso 2 lettera b LDP entro il 30 giugno dell’anno successivo.</p>
<p class="absatz "><sup>3</sup> Vanno comunicate solo le liberalità ricevute mentre il deputato non è membro di un partito. </p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Obbligo degli addetti alle campagne di rendere pubblico il loro finanziamento</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Obbligo di rendere pubbliche le entrate preventivate e le liberalità</a>
</h6>
<div class="collapseable">
<p class="absatz "><sup>1</sup> Se si presume che le spese per una campagna secondo l’articolo 76<i>c</i> capoverso 1 LDP supereranno i 50 000 franchi, gli addetti alla campagna rendono pubbliche le entrate preventivate e le liberalità monetarie e non monetarie superiori a 15 000 franchi entro i termini stabiliti all’articolo 76<i>d</i> capoverso 1 lettera b LDP. Lo stesso vale per le campagne comuni secondo l’articolo 76<i>c</i> capoverso 4 LDP, quando persone fisiche o giuridiche oppure società di persone pianificano una campagna assieme e si presentano al pubblico assieme.</p>
<p class="absatz "><sup>2</sup> Se solamente una volta scaduto il termine risulta che per una campagna sono stati spesi più di 50 000 franchi, le entrate preventivate nonché le liberalità monetarie e non monetarie superiori a 15 000 franchi vanno comunicate entro dieci giorni lavorativi.</p>
<p class="absatz "><sup>3</sup> La comunicazione secondo l’articolo 76<i>d</i> capoverso 2 LDP va fatta entro cinque giorni lavorativi dalla ricezione o dalla presa di conoscenza della liberalità concessa.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Obbligo di rendere pubblico il conto finale</a>
</h6>
<div class="collapseable">
<p class="absatz "><sup>1</sup> Al termine di una campagna secondo l’articolo 76<i>c</i> capoversi 1 e 3 LDP, gli addetti alla campagna rendono pubblico il conto finale delle entrate se le spese sostenute superano i 50 000 franchi.</p>
<p class="absatz "><sup>2</sup> Il conto finale comprende i dati di cui all’articolo 9. </p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Servizio competente e procedura di comunicazione</a>
</h1>
<div class="collapseable">
<article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Servizio competente</a>
</h6>
<div class="collapseable">
<p class="absatz "><sup>1</sup> Il Controllo federale delle finanze (CDF) è competente per ricevere le comunicazioni. </p>
<p class="absatz "><sup>2</sup> Provvede a controllarle e a pubblicarle.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Trasmissione delle comunicazioni</a>
</h6>
<div class="collapseable">
<p class="absatz "><sup>1</sup> Gli attori politici inseriscono le loro comunicazioni tempestivamente e di propria iniziativa in un registro informatizzato. </p>
<p class="absatz "><sup>2</sup> Il registro informatizzato è messo a disposizione e gestito dal CDF.</p>
<p class="absatz "><sup>3</sup> In via eccezionale le comunicazioni possono essere trasmesse al CDF anche in forma cartacea per via postale. Il CDF mette a disposizione gli appositi moduli.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Dati richiesti</a>
</h6>
<div class="collapseable">
<p class="absatz ">Vanno comunicati i dati seguenti:</p>
<dl>
<dt>a. </dt>
<dd>cognome, nome, indirizzo e Comune di domicilio o ragione sociale e sede degli attori politici;</dd>
<dt>b. </dt>
<dd>l’importo complessivo delle entrate;</dd>
<dt>c.  </dt>
<dd>le entrate da liberalità monetarie;</dd>
<dt>d.  </dt>
<dd>il valore delle entrate da liberalità non monetarie; </dd>
<dt>e.  </dt>
<dd>le entrate da manifestazioni;</dd>
<dt>f.  </dt>
<dd>le entrate ricavate dalla vendita di beni e servizi;</dd>
<dt>g.  </dt>
<dd>per i partiti: <dl>
<dt>1.  </dt>
<dd>le entrate risultanti dai contributi dei membri,</dd>
<dt>2.  </dt>
<dd>le entrate da contributi legati a un mandato riscosse dai deputati federali eletti e dai titolari di un mandato eletti dall’Assemblea federale;</dd>
</dl>
</dd>
<dt>h.  </dt>
<dd>per le campagne: i fondi propri monetari;</dd>
<dt>i. </dt>
<dd>per le campagne: i candidati da sostenere o l’esito auspicato della votazione.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Modalità di comunicazione delle liberalità</a>
</h6>
<div class="collapseable">
<p class="absatz "><sup>1</sup> Le liberalità superiori a 15 000 franchi destinate a una campagna sono documentate alla loro ricezione o al più tardi con il conto finale, presentando un estratto contabile e un estratto bancario o una conferma del donatore. </p>
<p class="absatz "><sup>2</sup> È considerato donatore la persona fisica o giuridica o la società di persone che ha elargito la liberalità in origine al fine di sostenere l’attore politico. </p>
<p class="absatz "><sup>3</sup> La liberalità è considerata concessa se:</p>
<dl>
<dt>a.  </dt>
<dd>il destinatario ne dispone; </dd>
<dt>b.  </dt>
<dd>è stata promessa in vista di una campagna e il destinatario può, in buona fede, presumere di riceverla. </dd>
</dl>
<p class="absatz "><sup>4</sup> Per le liberalità non monetarie, sono indicati il valore materiale e il tipo di servizio, nonché il sistema utilizzato per calcolare il valore comunicato; il valore è calcolato al prezzo di mercato.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Controllo e pubblicazione</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Controllo formale</a>
</h6>
<div class="collapseable"><p class="absatz ">Il CDF controlla se le comunicazioni sono complete e sono state trasmesse entro il termine stabilito.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Controllo materiale</a>
</h6>
<div class="collapseable">
<p class="absatz "><sup>1</sup> Il CDF accerta la correttezza dei dati effettuando controlli per campionatura in occasione di ogni votazione ed elezione per gli addetti alle campagne, nonché a intervalli annuali per i partiti. </p>
<p class="absatz "><sup>2</sup> Verifica inoltre se gli attori politici hanno comunicato tutti i dati e i documenti richiesti dalla legge. </p>
<p class="absatz "><sup>3</sup> I controlli possono svolgersi sul posto.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Collaborazione</a>
</h6>
<div class="collapseable"><p class="absatz ">Il CDF può chiedere agli attori oggetto del controllo di collaborare agli accertamenti e di fornire la documentazione e le informazioni necessarie.</p></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Pubblicazione dei dati e dei documenti</a>
</h6>
<div class="collapseable">
<p class="absatz "><sup>1</sup> Il CDF può integrare i dati e i documenti da pubblicare secondo l’articolo 76<i>f</i> LDP con informazioni fattuali e statistiche, nella misura in cui servano a illustrarli e concretarli.</p>
<p class="absatz "><sup>2</sup> Non sono pubblicati documenti giustificativi, come estratti bancari e ricevute.</p>
<p class="absatz "><sup>3</sup> I termini previsti all’articolo 76<i>f</i> capoverso 2 LDP restano immutati anche se è stabilito un termine supplementare secondo l’articolo 76<i>e </i>capoverso 2 LDP.</p>
<p class="absatz "><sup>4</sup> Il CDF può pubblicare un elenco degli attori politici che sono stati sottoposti a un controllo materiale.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Modalità della pubblicazione</a>
</h6>
<div class="collapseable">
<p class="absatz "><sup>1</sup> Al momento della pubblicazione, il CDF segnala di non garantire la correttezza dei dati e dei documenti pubblicati.</p>
<p class="absatz "><sup>2</sup> I dati e i documenti trasmessi sono pubblicati anche se si sospetta una violazione degli obblighi di rendere pubblico il finanziamento ed è avviato un procedimento penale.</p>
<p class="absatz "><sup>3</sup> Se una sentenza penale è passata in giudicato, il CDF la indica nei pertinenti dati e documenti senza commentarla.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Data di pubblicazione dei dati comunicati dai partiti e dai membri senza partito dell’Assemblea federale</a>
</h6>
<div class="collapseable"><p class="absatz ">Il CDF pubblica i dati dei partiti e dei membri senza partito dell’Assemblea federale entro il 31 agosto di ogni anno.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Durata della pubblicazione e conservazione</a>
</h6>
<div class="collapseable">
<p class="absatz "><sup>1</sup> Il CDF pubblica i dati e i documenti per cinque anni dalla loro ricezione.</p>
<p class="absatz "><sup>2</sup> La conservazione dei dati e dei documenti è retta dalla legge del 26 giugno 1998<sup><a href="#fn-d7e400" id="fnbck-d7e400">2</a></sup> sull’archiviazione.</p>
<div class="footnotes"><p id="fn-d7e400"><sup><a href="#fnbck-d7e400">2</a></sup><sup></sup> <a href="https://fedlex.data.admin.ch/eli/cc/1999/354" target="_blank">RS <b>152.1</b></a></p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Restituzione di liberalità di provenienza illecita</a>
</h1>
<div class="collapseable"><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b></a>
</h6>
<div class="collapseable">
<p class="absatz "><sup>1</sup> Le liberalità anonime o provenienti dall’estero sono restituite entro 30 giorni dalla loro ricezione.</p>
<p class="absatz "><sup>2</sup> Se la restituzione non è possibile o ragionevolmente esigibile, la liberalità è comunicata al CDF entro cinque giorni dalla scadenza del termine di cui al capoverso 1. Il CDF determina le modalità della consegna alla Confederazione.</p>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni finali</a>
</h1>
<div class="collapseable">
<article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19 </b><b></b> <b></b>Inizio dell’obbligo di rendere pubblici i finanziamenti</a>
</h6>
<div class="collapseable">
<p class="absatz "><sup>1</sup> L’obbligo di rendere pubblico il finanziamento dei partiti e dei membri senza partito dell’Assemblea federale secondo l’articolo 76<i>b</i> LDP si applica a partire dal 1° gennaio 2023 per l’anno civile 2023.</p>
<p class="absatz "><sup>2</sup> L’obbligo di rendere pubblico il finanziamento delle campagne di votazione secondo l’articolo 76<i>c</i> capoversi 1 e 3 LDP si applica a partire dal 23 ottobre 2022 in vista delle elezioni nel Consiglio nazionale o nel Consiglio degli Stati del 22 ottobre 2023.</p>
<p class="absatz "><sup>3</sup> L’obbligo di rendere pubblico il finanziamento delle campagne di votazione secondo l’articolo 76<i>c</i> capoverso 1 LDP si applica a partire dal 4 marzo 2023 in vista della votazione federale del 3 marzo 2024.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20 </b><b></b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 23 ottobre 2022. </p></div></article>
</div></section></main>
</div></body>
</html>
