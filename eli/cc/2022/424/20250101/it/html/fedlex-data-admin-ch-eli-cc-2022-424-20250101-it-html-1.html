<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2022-424-20250101-it-docx</title>
</head>
<body><div id="lawcontent">
<div id="preface">
<!--830.22 --><p class="srnummer ">830.22 </p>
<h1 class="erlasstitel botschafttitel ">Ordinanza<br>sulla presentazione dei conti dell’istituto federale <br>di diritto pubblico «compenswiss<br>(Fondi di compensazione AVS/AI/IPG)»</h1>
<h2 class="erlasskurztitel ">(Ordinanza sulla presentazione dei conti di compenswiss)</h2>
<p>del 29 giugno 2022 (Stato 1° gennaio 2025)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 13 capoverso 3 della legge del 16 giugno 2017<sup><a href="#fn-d6e25" id="fnbck-d6e25">1</a></sup><br>sui fondi di compensazione,</p>
<p>ordina:</p>
<div class="footnotes"><p id="fn-d6e25"><sup><a href="#fnbck-d6e25">1</a></sup> <a href="https://fedlex.data.admin.ch/eli/cc/2017/820" target="_blank">RS <b>830.2</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p>La presente ordinanza disciplina:</p>
<dl>
<dt>a. </dt>
<dd>la presentazione dei conti dell’istituto federale di diritto pubblico «compenswiss (Fondi di compensazione AVS/AI/IPG)» (compenswiss);</dd>
<dt>b. </dt>
<dd>la compilazione dei conti annuali dell’assicurazione per la vecchiaia e per i superstiti (AVS), dell’assicurazione per l’invalidità (AI) e delle indennità di perdita di guadagno (IPG) secondo l’articolo 71 capoverso 1<sup>bis</sup> della legge federale del 20 dicembre 1946<sup><a href="#fn-d6e58" id="fnbck-d6e58">2</a></sup> sull’assicurazione per la vecchiaia e per i superstiti da parte dell’Ufficio centrale di compensazione (UCC).</dd>
</dl>
<div class="footnotes"><p id="fn-d6e58"><sup><a href="#fnbck-d6e58">2</a></sup> <a href="https://fedlex.data.admin.ch/eli/cc/63/837_843_843" target="_blank">RS <b>831.10</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable"> <p>Ai sensi della presente ordinanza s’intende per:</p>
<dl>
<dt>a.<i> </i>
</dt>
<dd>
<i>IPSAS:</i> principi contabili internazionali per il settore pubblico («International Public Sector Accounting Standards») dell’International Public Sector Accounting Standards Board<sup><a href="#fn-d6e83" id="fnbck-d6e83">3</a></sup>;</dd>
<dt>b. </dt>
<dd>
<i>benefici sociali:</i> prestazioni pecuniarie che rientrano nel campo d’applicazione dell’IPSAS 42 relativo ai benefici sociali («Social Benefits»)<sup><a href="#fn-d6e93" id="fnbck-d6e93">4</a></sup>;</dd>
<dt>c. </dt>
<dd>
<i>criteri di idoneità:</i> criteri di idoneità per la percezione della prestazione ai sensi dell’IPSAS 42;</dd>
<dt>d. </dt>
<dd>
<i>prestazioni in natura:</i> prestazioni in natura nel campo d’applicazione dell’IPSAS relativo ai servizi collettivi e individuali, contenente modifiche all’IPSAS 19 relativo ad accantonamenti, passività e attività potenziali («Collective and Individual Services [Amendments to IPSAS 19, Provisions, Contingent Liabilities and Contingent Assets]»)<sup><a href="#fn-d6e108" id="fnbck-d6e108">5</a></sup>.</dd>
</dl>
<div class="footnotes">
<p id="fn-d6e83"><sup><a href="#fnbck-d6e83">3</a></sup> www.ipsasb.org</p>
<p id="fn-d6e93"><sup><a href="#fnbck-d6e93">4</a></sup> www.ipsasb.org</p>
<p id="fn-d6e108"><sup><a href="#fnbck-d6e108">5</a></sup> www.ipsasb.org</p>
</div>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2: <br>Standard applicabili e manuali per la presentazione dei conti</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Standard</a>
</h6>
<div class="collapseable"> <p><sup>1</sup> La presentazione dei conti si basa sugli IPSAS<sup><a href="#fn-d6e128" id="fnbck-d6e128">6</a></sup>.</p>
<p><sup>2</sup> Sono applicabili le deroghe significative agli IPSAS figuranti nell’allegato della presente ordinanza.</p>
<div class="footnotes"><p id="fn-d6e128"><sup><a href="#fnbck-d6e128">6</a></sup> www.ipsasb.org</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Evoluzione degli standard</a>
</h6>
<div class="collapseable"> <p><sup>1</sup> Compenswiss e l’UCC seguono l’evoluzione degli standard e le sue ripercussioni sui conti annuali di AVS, AI e IPG e sul conto aggregato dell’istituto nei seguenti settori:</p>
<dl>
<dt>a. </dt>
<dd>compenswiss nel settore dell’attività d’investimento;</dd>
<dt>b. </dt>
<dd>l’UCC nel settore dell’attività assicurativa.</dd>
</dl>
<p><sup>2</sup> Compenswiss e l’UCC informano tempestivamente l’Ufficio federale delle assicurazioni sociali (UFAS), se le modifiche degli IPSAS<sup><a href="#fn-d6e156" id="fnbck-d6e156">7</a></sup> intervenute nel loro settore hanno ripercussioni sui conti annuali di AVS, AI e IPG o sul conto aggregato dell’istituto.</p>
<p><sup>3</sup> L’UFAS valuta in che modo attuare le modifiche apportate agli IPSAS. A tal fine si consulta con compenswiss per il settore dell’attività d’investimento e con l’UCC per il settore dell’attività assicurativa. Nel settore dell’attività assicurativa l’UFAS si consulta anche con gli organi esecutivi, se questi sono interessati dalle modifiche.</p>
<div class="footnotes"><p id="fn-d6e156"><sup><a href="#fnbck-d6e156">7</a></sup> www.ipsasb.org</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Manuali per la presentazione dei conti</a>
</h6>
<div class="collapseable"> <p>Al fine di attuare le prescrizioni della presente ordinanza:</p>
<dl>
<dt>a. </dt>
<dd>compenswiss redige un manuale per la presentazione dei conti nel settore dell’attività d’investimento;</dd>
<dt>b. </dt>
<dd>l’UCC redige un manuale per la presentazione dei conti nel settore dell’attività assicurativa.</dd>
</dl>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3: Concretizzazione degli IPSAS</a>
</h1>
<div class="collapseable">
<section id="chap_3/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_1">Sezione 1: IPSAS 42</a>
</h2>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Regola di contabilizzazione per i benefici sociali</a>
</h6>
<div class="collapseable"> <p><sup>1</sup> Le passività relative a benefici sociali vanno contabilizzate, se: </p>
<dl>
<dt>a. </dt>
<dd>un evento passato ha dato luogo a un’obbligazione attuale;</dd>
<dt>b. </dt>
<dd>l’obbligazione comporta un flusso in uscita di risorse; e</dd>
<dt>c. </dt>
<dd>l’ammontare dell’obbligazione può essere stimato in modo attendibile.</dd>
</dl>
<p><sup>2</sup> Un evento passato sussiste se tutti i criteri di idoneità sono adempiuti al più tardi alla data di riferimento del bilancio.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Adempimento dei criteri di idoneità</a>
</h6>
<div class="collapseable"> <p>I criteri di idoneità sono adempiuti nei seguenti casi:</p>
<dl>
<dt>a. </dt>
<dd>rendite dell’AVS: se l’assicurato era in vita il primo giorno di un mese per il quale sussiste il diritto; </dd>
<dt>b. </dt>
<dd>assegno per grandi invalidi dell’AVS e dell’AI:<dl>
<dt>1. </dt>
<dd>se una decisione stabilisce il diritto a un assegno per grandi invalidi, e</dd>
<dt>2. </dt>
<dd>se l’assicurato era in vita il primo giorno di un mese per il quale sussiste il diritto;</dd>
</dl>
</dd>
<dt>c. </dt>
<dd>rendite dell’AI:<dl>
<dt>1. </dt>
<dd>nel caso delle richieste di prestazioni per le quali sono ancora in corso accertamenti: <dl>
<dt>– </dt>
<dd>se è stato emesso un preavviso favorevole alla concessione di una rendita dell’AI, e </dd>
<dt>– </dt>
<dd>l’assicurato era in vita il primo giorno di un mese per il quale sussiste un diritto,</dd>
</dl>
</dd>
<dt>2. </dt>
<dd>nel caso delle rendite dell’AI già concesse, se l’assicurato era in vita il primo giorno di un mese per il quale sussiste un diritto;</dd>
</dl>
</dd>
<dt>d. </dt>
<dd>indennità giornaliere dell’AI: se l’assicurato ha partecipato a un provvedimento d’integrazione;</dd>
<dt>e. </dt>
<dd>indennità per chi presta servizio delle IPG: se l’assicurato ha compiuto un giorno di servizio;</dd>
<dt>f. </dt>
<dd>indennità di maternità delle IPG: se l’assicurata era in vita il primo giorno di un mese per il quale sussiste un diritto;</dd>
<dt>g. </dt>
<dd>indennità di paternità delle IPG: se l’assicurato ha preso un giorno di congedo;</dd>
<dt>h. </dt>
<dd>indennità di assistenza delle IPG: se l’assicurato ha preso un giorno di congedo di assistenza.</dd>
</dl>
</div></article>
</div></section><section id="chap_3/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_3/sec_2">Sezione 2: <br>IPSAS 19 – Regola di contabilizzazione per le prestazioni in natura</a>
</h2>
<div class="collapseable"><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p><sup>1</sup> Vanno contabilizzati accantonamenti per prestazioni in natura, se:</p>
<dl>
<dt>a. </dt>
<dd>un evento passato ha dato luogo a un’obbligazione attuale;</dd>
<dt>b. </dt>
<dd>è probabile un flusso in uscita di risorse; e</dd>
<dt>c. </dt>
<dd>l’ammontare dell’obbligazione può essere stimato in modo attendibile.</dd>
</dl>
<p><sup>2</sup> Un evento passato sussiste se la prestazione in natura è stata fruita fino alla data di riferimento del bilancio.</p>
<p><sup>3</sup> Sono considerati prestazioni in natura fruite in particolare: </p>
<dl>
<dt>a. </dt>
<dd>un provvedimento sanitario eseguito;</dd>
<dt>b. </dt>
<dd>un provvedimento di reinserimento eseguito;</dd>
<dt>c. </dt>
<dd>un provvedimento professionale eseguito;</dd>
<dt>d. </dt>
<dd>un mezzo ausiliario consegnato.</dd>
</dl>
</div></article></div></section>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4: Presentazione e informazioni integrative</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Presentazione</a>
</h6>
<div class="collapseable"> <p><sup>1</sup> Per la presentazione del bilancio valgono i seguenti principi: </p>
<dl>
<dt>a. </dt>
<dd>le attività, le passività e il capitale proprio vanno indicati separatamente nei conti annuali di AVS, AI e IPG e nel conto aggregato dell’istituto;</dd>
<dt>b. </dt>
<dd>le attività e le passività vanno suddivise nelle seguenti categorie: <dl>
<dt>1. </dt>
<dd>attività d’investimento,</dd>
<dt>2. </dt>
<dd>attività assicurativa;</dd>
</dl>
</dd>
<dt>c. </dt>
<dd>le categorie «attività d’investimento» e «attività assicurativa» vanno suddivise in più voci, se ciò è significativo per la valutazione della situazione patrimoniale o finanziaria da parte di terzi o è richiesto dagli IPSAS<sup><a href="#fn-d6e334" id="fnbck-d6e334">8</a></sup>;</dd>
<dt>d. </dt>
<dd>le voci delle categorie «attività d’investimento» e «attività assicurativa» vanno ordinate in base al loro livello di liquidità;</dd>
<dt>e. </dt>
<dd>il debito dell’AI nei confronti dell’AVS deve figurare quale passività derivante dall’attività d’investimento; il credito dell’AVS nei confronti dell’AI deve figurare quale attività derivante dall’attività d’investimento.</dd>
</dl>
<p><sup>2</sup> Per la presentazione del conto economico valgono i seguenti principi:</p>
<dl>
<dt>a. </dt>
<dd>il risultato di ripartizione corrisponde alla differenza tra i ricavi e i costi dell’attività assicurativa; esso va indicato separatamente nei conti annuali di AVS, AI e IPG;</dd>
<dt>b. </dt>
<dd>il risultato degli investimenti corrisponde alla differenza tra i ricavi e i costi dell’attività d’investimento; esso va indicato separatamente nei conti annuali di AVS, AI e IPG;</dd>
<dt>c. </dt>
<dd>gli interessi passivi sul debito dell’AI nei confronti dell’AVS e gli interessi attivi sul credito dell’AVS nei confronti dell’AI rientrano nel risultato degli investimenti;</dd>
<dt>d. </dt>
<dd>nel conto economico aggregato vanno indicati separatamente:<dl>
<dt>1. </dt>
<dd>il risultato dell’attività assicurativa,</dd>
<dt>2. </dt>
<dd>il risultato dell’attività d’investimento.</dd>
</dl>
</dd>
</dl>
<p><sup>3</sup> L’UFAS può impartire all’UCC istruzioni per la presentazione dei conti annuali di AVS, AI e IPG.</p>
<div class="footnotes"><p id="fn-d6e334"><sup><a href="#fnbck-d6e334">8</a></sup> www.ipsasb.org</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Informazioni integrative</a>
</h6>
<div class="collapseable"> <p><sup>1</sup> Oltre a fornire le informazioni integrative prescritte dagli IPSAS<sup><a href="#fn-d6e381" id="fnbck-d6e381">9</a></sup>, nell’allegato del conto annuale dell’AI si deve suddividere l’importo delle rendite AI rilevate nell’anno d’esercizio in: </p>
<dl>
<dt>a. </dt>
<dd>rendite rilevate per l’anno d’esercizio;</dd>
<dt>b. </dt>
<dd>rendite rilevate per l’anno precedente;</dd>
<dt>c. </dt>
<dd>rendite rilevate per anni anteriori.</dd>
</dl>
<p><sup>2</sup> Tutte le deroghe agli IPSAS vanno indicate e motivate nei conti annuali di AVS, AI e IPG e nel conto aggregato dell’istituto.</p>
<div class="footnotes"><p id="fn-d6e381"><sup><a href="#fnbck-d6e381">9</a></sup> www.ipsasb.org</p></div>
</div></article>
</div></section><section id="chap_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_5">Capitolo 5: Disposizioni finali</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Abrogazione di un altro atto normativo</a>
</h6>
<div class="collapseable"> <p>L’ordinanza del 14 febbraio 2007<sup><a href="#fn-d6e410" id="fnbck-d6e410">10</a></sup> sulla devoluzione all’assicurazione per la vecchiaia e i superstiti della quota spettante alla Confederazione nella ripartizione dell’oro della Banca nazionale è abrogata.</p>
<div class="footnotes"><p id="fn-d6e410"><sup><a href="#fnbck-d6e410">10</a></sup> [<a href="https://fedlex.data.admin.ch/eli/oc/2007/106" target="_blank">RU <b>2007</b> 519</a>]</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Modifica di un altro atto normativo</a>
</h6>
<div class="collapseable"> <p>...<sup><a href="#fn-d6e429" id="fnbck-d6e429">11</a></sup></p>
<div class="footnotes"><p id="fn-d6e429"><sup><a href="#fnbck-d6e429">11</a></sup> Le mod. possono essere consultate alla <a href="https://fedlex.data.admin.ch/eli/oc/2022/424" target="_blank">RU<b> 2022 </b>424</a>.</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Disposizioni transitorie</a>
</h6>
<div class="collapseable"> <p><sup>1</sup> I conti annuali di AVS, AI e IPG e il conto aggregato dell’istituto per l’anno d’esercizio 2024 vanno compilati in base al diritto anteriore.</p>
<p><sup>2</sup> Nella relazione sulla gestione per l’anno d’esercizio 2025 i dati di confronto dell’anno 2024 vanno presentati in base al nuovo diritto. In casi motivati compenswiss e l’UCC possono derogare a questo principio per singole voci previo accordo con l’UFAS.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° gennaio 2025.</p>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable">
<p>(art. 3 cpv. 2)</p>
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Deroghe significative agli IPSAS</a>
</h2>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p>N.</p></th>
<th class=" man-text-align-left "><p>IPSAS </p></th>
<th class=" man-text-align-left "><p>Deroga</p></th>
</tr>
<tr>
<td><p>17</p></td>
<td><p>Immobili, impianti e macchinari<sup><sup><a href="#fn-d6e487" id="fnbck-d6e487">12</a></sup></sup><br>(«Property, Plant, and Equipment»)</p></td>
<td><p>In deroga all’IPSAS 17, i mezzi ausiliari dell’AI consegnati in prestito vanno rilevati quali spese da prestazioni in natura.</p></td>
</tr>
<tr>
<td><p>23</p></td>
<td><p>Proventi da operazioni senza corrispettivo equivalente <br>(«Revenue from <br>Non-Exchange Transactions [Taxes and Transfers]»)</p></td>
<td><p>Per i contributi personali, in deroga all’IPSAS 23, alla data di riferimento vanno rilevati quali attività soltanto i conteggi finali fatturati nel mese di gennaio dell’anno successivo.</p></td>
</tr>
<tr>
<td><p>42</p></td>
<td><p>Benefici sociali («Social Benefits»)</p></td>
<td><p>In deroga all’IPSAS 42, le passività relative a benefici sociali possono essere valutate secondo leprescrizioni per la valutazione degli accantonamenti dell’IPSAS 19 relativo ad accantonamenti, passività e attività potenziali («Provisions, Contingent Liabilities and Contingent Assets»).</p></td>
</tr>
<tr>
<td><p>Vari </p></td>
<td><p>Capitale proprio</p></td>
<td>
<p>Non sono autorizzate contabilizzazioni dirette di capitale proprio. Le operazioni che secondo gli IPSAS sono da rilevare quali contabilizzazioni dirette di capitale proprio vanno contabilizzate con incidenza sul risultato.</p>
<p>Sono eccettuate:<br>1. le registrazioni contabili risultanti dall’applicazione dell’IPSAS 3 relativo a principi contabili, cambiamenti nelle stime contabili ed errori («Accounting Policies, Changes in Accounting Estimates and Errors»);<br>2. le registrazioni contabili risultanti dall’applicazione dell’IPSAS 23;</p>
<?del-struct abstand18pt><?del-struct abstand18pt><p>3. le registrazioni contabili risultanti dall’applicazione dell’IPSAS 33 relativo alla prima adozione degli IPSAS redatti secondo il principio della competenza economica («First-time Adoption of Accrual Basis International Public Sector Accounting Standards [IPSASS]»).</p>
</td>
</tr>
</table></div>
<div class="footnotes"><p id="fn-d6e487"><sup><a href="#fnbck-d6e487">12</a></sup> www.ipsasb.org</p></div>
</div></section>
</div></section></div>
</div></body>
</html>
