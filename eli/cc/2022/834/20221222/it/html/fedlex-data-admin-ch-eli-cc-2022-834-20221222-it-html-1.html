<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2022-834-20221222-it-docx-1</title>
</head>
<body><div id="lawcontent">
<div id="preface">
<!--531.66 --><p class="srnummer ">531.66 </p>
<h1 class="erlasstitel botschafttitel ">Ordinanza <br>sull’esercizio di centrali di riserva e gruppi elettrogeni di emergenza in presenza di una situazione di penuria già sopraggiunta o imminente</h1>
<p>del 21 dicembre 2022 (Stato 22 dicembre 2022)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 32 capoversi 1 e 2 lettera a e 34 della legge del 17 giugno 2016<sup><sup><a href="#fn-d6e20" id="fnbck-d6e20">1</a></sup></sup> sull’approvvigionamento del Paese,</p>
<p>ordina:</p>
<div class="footnotes"><p id="fn-d6e20"><sup><a href="#fnbck-d6e20">1</a></sup>  <a href="https://fedlex.data.admin.ch/eli/cc/2017/308" target="_blank">RS <b>531</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable"> <p><sup>1</sup> La presente ordinanza disciplina l’esercizio di centrali elettriche di riserva e gruppi elettrogeni di emergenza in una situazione di grave penuria già sopraggiunta o imminente. </p>
<p><sup>2</sup> Si applica ai gestori che si impegnano a produrre energia elettrica al fine di garantire una copertura durante l’inverno 2022/2023 e la primavera 2023 per far fronte a situazioni straordinarie nell’approvvigionamento di energia elettrica quali una penuria oppure limitazioni o interruzioni critiche nell’approvvigionamento.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Disposizioni non applicabili alle centrali di riserva</a>
</h6>
<div class="collapseable"> <p>L’allegato 2 numeri 834 e 836 capoverso 1 dell’ordinanza del 16 dicembre 1985<sup><a href="#fn-d6e56" id="fnbck-d6e56">2</a></sup> contro l’inquinamento atmosferico (OIAt) non si applica all’esercizio delle centrali di riserva. </p>
<div class="footnotes"><p id="fn-d6e56"><sup><a href="#fnbck-d6e56">2</a></sup>  <a href="https://fedlex.data.admin.ch/eli/cc/1986/208_208_208" target="_blank">RS <b>814.318.142.1</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Limitazione delle emissioni per le centrali di riserva</a>
</h6>
<div class="collapseable"> <p>Le emissioni di monossido di azoto e diossido di azoto (ossidi di azoto in equivalenti di diossido di azoto) nonché quelle di monossido di carbonio devono essere limitate nella maggior misura possibile dal punto di vista tecnico e dell’esercizio e per quanto economicamente sostenibile.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Disposizioni non applicabili ai gruppi elettrogeni di emergenza</a>
</h6>
<div class="collapseable"> <p>Le disposizioni seguenti non si applicano all’esercizio dei gruppi elettrogeni di emergenza, indipendentemente dalla durata di esercizio all’anno:</p>
<dl>
<dt>a. </dt>
<dd>per i motori a combustione interna: allegato 1 numero 6, allegato 2 numero 824 e allegato 6 OIAt <sup><a href="#fn-d6e90" id="fnbck-d6e90">3</a></sup>;</dd>
<dt>b. </dt>
<dd>per le turbine a gas: allegato 1 e allegato 2 numeri 833, 834 e 836 OIAt.</dd>
</dl>
<div class="footnotes"><p id="fn-d6e90"><sup><a href="#fnbck-d6e90">3</a></sup>  <a href="https://fedlex.data.admin.ch/eli/cc/1986/208_208_208" target="_blank">RS <b>814.318.142.1</b></a></p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Limitazione delle emissioni per i gruppi elettrogeni di emergenza</a>
</h6>
<div class="collapseable"> <p>L’autorità cantonale competente in materia di protezione dell’aria stabilisce la limitazione preventiva delle emissioni; nel farlo tiene conto delle possibilità tecniche e dell’esercizio nonchè della sostenibilità economica.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Disposizioni cantonali e comunali non applicabili </a>
</h6>
<div class="collapseable"> <p><sup>1</sup> Nella misura in cui sono in contraddizione con l’esercizio delle centrali di riserva e dei gruppi elettrogeni di emergenza, le disposizioni cantonali e comunali non sono applicabili, in particolare nei seguenti ambiti:</p>
<dl>
<dt>a. </dt>
<dd>sfruttamento del calore residuo;</dd>
<dt>b. </dt>
<dd>protezione dell’aria;</dd>
<dt>c. </dt>
<dd>protezione contro il rumore;</dd>
<dt>d. </dt>
<dd>limitazioni della durata d’esercizio.</dd>
</dl>
<p><sup>2</sup> La sicurezza degli impianti deve essere garantita in ogni momento. </p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Procedura concernente le centrali di riserva</a>
</h6>
<div class="collapseable"> <p><sup>1</sup> Il Dipartimento federale dell’ambiente, dei trasporti, dell’energia e delle comunicazioni rilascia l’autorizzazione per l’esercizio di centrali di riserva. </p>
<p><sup>2</sup> L’autorizzazione deve stabilire quanto segue:</p>
<dl>
<dt>a. </dt>
<dd>le limitazioni delle emissioni per il monossido di carbonio, gli ossidi di azoto e il rumore;</dd>
<dt>b. </dt>
<dd>le misure di protezione contro il rumore.</dd>
</dl>
<p><sup>3</sup> Può prevedere ulteriori oneri.</p>
<p><sup>4</sup> È pubblicata nel Foglio federale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Obbligo di notifica e controllo</a>
</h6>
<div class="collapseable"> <p><sup>1</sup> I gestori di cui all’articolo 1 capoverso 2 devono notificare entro una settimana all’autorità cantonale competente in materia di protezione dell’aria di essersi impegnati a produrre energia elettrica.</p>
<p><sup>2</sup> Entro una settimana, devono inoltre notificare all’autorità cantonale competente in materia di protezione dell’aria lo stato del contatore delle ore di esercizio all’inizio e alla fine del periodo di impiego, compresi i dati di lettura. </p>
<p><sup>3</sup> L’autorità cantonale competente in materia di protezione dell’aria può effettuare o far effettuare in qualsiasi momento misurazioni o controlli delle emissioni.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore e durata di validità</a>
</h6>
<div class="collapseable"> <p><sup>1</sup> La presente ordinanza entra in vigore il 22 dicembre 2022.</p>
<p><sup>2</sup> Ha effetto sino al 31 maggio 2023. </p>
<p></p>
</div></article></main>
</div></body>
</html>
