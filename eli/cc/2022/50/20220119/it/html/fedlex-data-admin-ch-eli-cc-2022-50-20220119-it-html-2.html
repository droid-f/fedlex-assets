<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.425.511 --><p class="srnummer ">0.425.511 </p>
<p class="ref "> RU <b>2022</b> 50 </p>
<p class="absatz09pt "><i>Traduzione</i></p>
<h1 class="erlasstitel botschafttitel ">Accordo <br>tra la Svizzera e l’Osservatorio Square Kilometre Array<br>concernente l’adesione della Svizzera all’Osservatorio Square Kilometre Array</h1>
<p class="erlasssubtitel ">Concluso il 17 dicembre 2021<br>Entrato in vigore il 19 gennaio 2022</p>
<p class="erlassdatum "> (Stato 19  gennaio 2022)</p>
</div>
<div id="preamble"><div>
<p class="man-template-autor ">La Svizzera<br>e<br>l’Osservatorio Square Kilometre Array <br><span class="man-font-style-normal">(di </span><span class="man-font-style-normal">seguito</span><span class="man-font-style-normal"> denominato «SKAO»),</span> istituito dalla Convenzione istitutiva dell’Osservatorio Square Kilometre Array<i><sup><a href="#fn-d7e39" id="fnbck-d7e39">1</a></sup></i> (Allegato 1), dal Protocollo <br>sui privilegi e sulle immunità e dal Protocollo finanziario a essa allegati, <br>entrati in vigore il 15 gennaio 2021 <br><span class="man-font-style-normal">(di seguito denominati collettivamente «la Convenzione»),</span></p>
<p class="absatz "><i>tenendo conto</i> che, ai sensi dell’articolo 6 paragrafo 2 della Convenzione, uno Stato ammesso allo SKAO con voto unanime degli Stati Membri diventa Membro dello SKAO e parte della Convenzione all’atto del deposito dello strumento di adesione presso il Governo del Regno Unito di Gran Bretagna e Irlanda del Nord (Foreign, Commonwealth and Development Office, Londra);</p>
<p class="absatz "><i>riconoscendo </i>che, con l’adesione della Svizzera, i Membri dello SKAO potranno beneficiare di ulteriori competenze, nuove opportunità di collaborazione e cooperazione, nonché risorse e contributi supplementari che renderanno più agevole la realizzazione degli obiettivi dello SKAO descritti nella Convenzione;</p>
<p class="absatz "><i>considerando </i>che il Consiglio ha approvato all’unanimità l’adesione della Svizzera in occasione della sua 4<sup>a</sup> riunione tenutasi il 14 e 15 ottobre 2021;</p>
<p class="absatz "><i>tenendo conto</i> dell’Accordo di cooperazione tra il Politecnico federale di Losanna (PFL) e lo SKAO firmato l’8 giugno 2021 (Allegato 2);</p>
<p class="absatz "><i>considerata</i> la decisione del Consiglio che determina il contributo annuo svizzero sulla base dei piani di contribuzione finanziaria definiti nella Convenzione e in conformità ai programmi che stabiliscono i contributi finanziari per la costruzione e il funzionamento dello SKAO approvati dal Consiglio in occasione della sua 3<sup>a</sup> riunione tenutasi il 24 e 25 giugno 2021;</p>
<p class="absatz "><i>considerando</i> che lo SKAO si impegnerà a distribuire i contratti di appalto tra gli Stati membri nella maniera più equa possibile, che farà tutto quanto è in suo potere per fornire ad aziende e istituzioni svizzere l’assistenza e i mezzi necessari per partecipare ai bandi SKAO;</p>
<p class="absatz "><i>convinti </i>che l’adesione della Svizzera allo SKAO contribuirà al raggiungimento degli obiettivi delineati nella Convenzione,</p>
<p class="man-template-verb ">hanno convenuto quanto segue:</p>
<div class="footnotes"><p id="fn-d7e39"><sup><a href="#fnbck-d7e39">1</a></sup><sup></sup> <a href="https://fedlex.data.admin.ch/eli/cc/2022/54" target="_blank">RS <b>0.425.51</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Finalità</a>
</h6>
<div class="collapseable"><p class="absatz ">Il presente Accordo si propone di definire i termini e le condizioni per l’adesione della Svizzera allo SKAO e per l’acquisizione dello status di parte della Convenzione.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Partecipazione allo SKAO</a>
</h6>
<div class="collapseable">
<p class="absatz "><sup>1</sup> La Svizzera diventa Membro dello SKAO e parte della Convenzione a decorrere dalla data di adesione alla Convenzione conformemente all’articolo 4 paragrafo 2 del presente Accordo (di seguito denominata «data di adesione alla Convenzione»).</p>
<p class="absatz "><sup>2</sup> In qualità di Membro dello SKAO, la Svizzera gode degli stessi diritti, obblighi e benefici riconosciuti ai Membri dello SKAO in virtù della Convenzione, dei suoi regolamenti e delle sue procedure, compresa la piena partecipazione al Consiglio e alle sue decisioni, e, una volta che SKA sarà operativo, avrà accesso ai programmi scientifici in conformità ai regolamenti e alle procedure di accesso dello SKAO.</p>
<p class="absatz "><sup>3</sup> La Svizzera ha gli stessi diritti e doveri degli altri Stati Membri quanto alle decisioni e alle risoluzioni adottate dal Consiglio, o in sua vece, da un organo ausiliario, e quanto a ciascun accordo siglato dallo SKAO.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Contribuzione finanziaria</a>
</h6>
<div class="collapseable">
<p class="absatz "><sup>1</sup> I contributi finanziari dei Membri sono descritti nei piani di finanziamento definiti nella Convenzione. La Svizzera acconsente a contribuire alle attività dello SKAO per l’intero periodo di dieci anni previsto dai programmi che stabiliscono i contributi finanziari per la costruzione e il funzionamento dello SKAO di cui al paragrafo successivo.</p>
<p class="absatz "><sup>2</sup> Il contributo totale svizzero è fissato a 26 milioni di euro (stato al 2021), da versare in contanti per le spese generali e i costi operativi dello SKAO. Nel contributo totale di 26 milioni di euro è compreso il finanziamento iniziale di 0,5 milioni di euro del PFL, secondo quanto convenuto nell’Accordo di cooperazione tra il PFL e lo SKAO firmato l’8 giugno 2021.</p>
<p class="absatz "><sup>3</sup> Di seguito la panoramica del finanziamento pattuito, escluso il contributo di 0,5 milioni di euro del PFL:</p>
<p></p>
<div class="table layout-table"><table>
<tr>
<td><p class="man-template-tab-kpf ">Anno</p></td>
<td><p class="man-template-tab-kpf-r ">2021</p></td>
<td><p class="man-template-tab-kpf-r ">2022</p></td>
<td><p class="man-template-tab-kpf-r ">2023</p></td>
<td><p class="man-template-tab-kpf-r ">2024</p></td>
<td><p class="man-template-tab-kpf-r ">2025</p></td>
<td><p class="man-template-tab-kpf-r ">2026</p></td>
<td><p class="man-template-tab-kpf-r ">2027</p></td>
<td><p class="man-template-tab-kpf-r ">2028</p></td>
<td><p class="man-template-tab-kpf-r ">2029</p></td>
<td><p class="man-template-tab-kpf-r ">2030</p></td>
<td><p class="man-template-tab-kpf-r "><b>Totale</b></p></td>
</tr>
<tr>
<td><p class="man-template-tab-krpr-fett man-font-weight-bold ">in mio di €<br>(stato al 2021)</p></td>
<td><p class="man-template-tab-krpr-r ">2,03</p></td>
<td><p class="man-template-tab-krpr-r ">1,77</p></td>
<td><p class="man-template-tab-krpr-r ">2,15</p></td>
<td><p class="man-template-tab-krpr-r ">2,15</p></td>
<td><p class="man-template-tab-krpr-r ">2,90</p></td>
<td><p class="man-template-tab-krpr-r ">2,90</p></td>
<td><p class="man-template-tab-krpr-r ">2,90</p></td>
<td><p class="man-template-tab-krpr-r ">2,90</p></td>
<td><p class="man-template-tab-krpr-r ">2,90</p></td>
<td><p class="man-template-tab-krpr-r ">2,90</p></td>
<td><p class="man-template-tab-krpr-r "><b>25,50</b></p></td>
</tr>
</table></div>
<p class="absatz "><sup>4</sup> La Svizzera acconsente a indicizzare i suoi contributi finanziari in funzione dei risultati del calcolo dell’indice nazionale dei prezzi al consumo, così da garantire la sua quota di partecipazione al progetto e il conseguente accesso ai servizi dello SKAO.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Entrata in vigore</a>
</h6>
<div class="collapseable">
<p class="absatz "><sup>1</sup> Il presente Accordo entra in vigore alla data di adesione alla Convenzione.</p>
<p class="absatz "><sup>2</sup> L’adesione alla Convenzione diventa effettiva per la Svizzera 30 giorni dopo la data di deposito dello strumento di adesione presso il Governo del Regno Unito di Gran Bretagna e Irlanda del Nord (Foreign, Commonwealth and Development Office, Londra) in conformità a quanto disposto dall’articolo 19 paragrafo 4 della Convenzione.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Risoluzione delle controversie</a>
</h6>
<div class="collapseable"><p class="absatz ">Per qualsiasi controversia tra lo SKAO e la Svizzera derivante dall’applicazione o dall’interpretazione del presente Accordo di adesione che non possa essere risolta in via negoziale si applica l’articolo 14 della Convenzione.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Allegati</a>
</h6>
<div class="collapseable">
<p class="absatz "><sup>1</sup> La Convenzione con i suoi due allegati (Allegato A «Protocollo sui privilegi e sulle immunità» e Allegato B «Protocollo finanziario») costituisce l’Allegato 1 ed è parte integrante del presente Accordo. In relazione all’Allegato A della Convenzione, la Svizzera si avvale della possibilità di non estendere ai propri cittadini o residenti permanenti i privilegi e le immunità di cui all’articolo 7 paragrafo 2 e all’articolo 8 paragrafo 3 di detto Allegato.</p>
<p class="absatz "><sup>2</sup> L’Accordo di cooperazione tra il Politecnico federale di Losanna (PFL) e lo SKAO costituisce l’Allegato 2 al presente Accordo.</p>
<p class="absatz ">Fatto a Berna e a Jodrell Bank il 17 dicembre 2021 in due esemplari originali in inglese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per<br>la Svizzera:</p>
<p class="unterschriftenfi ">Martina Hirayama</p>
</td>
<td>
<p class="unterschriftenfi1 ">Per<br>l’Osservatorio Square Kilometre Array:</p>
<p class="unterschriftenfi ">Philip Diamond</p>
</td>
</tr></table></div>
<p class="abstand1seite "></p>
</div></article></main>
</div></body>
</html>
