<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1997-1101_1101_1101-20220101-it-docx</title>
</head>
<body><div id="lawcontent">
<div id="preface">
<!--837.174--><p class="srnummer ">837.174</p>
<h1 class="erlasstitel botschafttitel ">Ordinanza<br>sulla previdenza professionale obbligatoria<br>dei disoccupati</h1>
<p>del 3 marzo 1997 (Stato 1° gennaio 2022) (Stato 1° gennaio 2022)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 22<i>a </i>capoverso 3 della legge del 25 giugno 1982<sup><a href="#fn-d6e23" id="fnbck-d6e23">1</a></sup> sull’assicurazione contro la disoccupazione (LADI) e l’articolo 97 capoverso 1 della legge federale del 25 giugno 1982<sup><a href="#fn-d6e31" id="fnbck-d6e31">2</a></sup> sulla previdenza professionale per la vecchiaia, i superstiti e<br>l’invalidità (LPP),</p>
<p>ordina:</p>
<div class="footnotes">
<p id="fn-d6e23"><sup><a href="#fnbck-d6e23">1</a></sup><sup> </sup><a href="https://fedlex.data.admin.ch/eli/cc/1982/2184_2184_2184" target="_blank">RS <b>837.0</b></a></p>
<p id="fn-d6e31"><sup><a href="#fnbck-d6e31">2</a></sup><sup> </sup><a href="https://fedlex.data.admin.ch/eli/cc/1983/797_797_797" target="_blank">RS <b>831.40</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Persone assicurate</a>
</h6>
<div class="collapseable"> <p><sup>1</sup> Sono assicurati obbligatoriamente per i rischi morte e invalidità i disoccupati che:</p>
<dl>
<dt>a. </dt>
<dd>soddisfano i presupposti del diritto alle indennità giornaliere dell’assicurazione contro la disoccupazione in virtù dell’articolo 8 LADI o ricevono indennità conformemente all’articolo 29 LADI; e</dd>
<dt>b. </dt>
<dd>percepiscono un salario giornaliero coordinato secondo gli articoli 4 o 5.</dd>
</dl>
<p><sup>2</sup> Non sono assicurate le persone che sono già assicurate secondo l’articolo 47 capoverso 1 o 47<i>a</i> LPP almeno nella stessa misura in cui lo sarebbero conformemente alla presente ordinanza.<sup><a href="#fn-d6e66" id="fnbck-d6e66">3</a></sup></p>
<div class="footnotes"><p id="fn-d6e66"><sup><a href="#fnbck-d6e66">3</a></sup> Nuovo testo giusta il n. II dell’O del 29 gen. 2020, in vigore dal 1° gen. 2021 (<a href="https://fedlex.data.admin.ch/eli/oc/2020/112" target="_blank">RU <b>2020</b> 599</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Copertura assicurativa</a>
</h6>
<div class="collapseable"> <p><sup>1</sup> L’assicurazione comincia al termine dei periodi di attesa secondo l’articolo 18 LADI.<sup><a href="#fn-d6e87" id="fnbck-d6e87">4</a></sup></p>
<p><sup>2 </sup>Le persone per le quali il diritto all’indennità è sospeso sono assicurate (art. 30 LADI).</p>
<div class="footnotes"><p id="fn-d6e87"><sup><a href="#fnbck-d6e87">4</a></sup> Nuovo testo giusta il n. I dell’O del 22 feb. 2006, in vigore dal 1° mar. 2006  (<a href="https://fedlex.data.admin.ch/eli/oc/2006/99" target="_blank">RU <b>2006</b> 739</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Principi per determinare il salario coordinato</a>
</h6>
<div class="collapseable"> <p><sup>1</sup> Gli importi limite secondo gli articoli 2, 7 e 8 LPP sono divisi per 260,4 (importi limite giornalieri). Per le persone parzialmente invalide ai sensi della legge federale del 19 giugno 1959<sup><a href="#fn-d6e111" id="fnbck-d6e111">5</a></sup> sull’assicurazione per l’invalidità, gli importi limite fissati negli articoli 2, 7 e 8 capoverso 1 LPP sono ridotti in misura corrispondente alla percentuale di rendita cui hanno diritto.<sup><a href="#fn-d6e119" id="fnbck-d6e119">6</a></sup></p>
<p><sup>2</sup> I salari provenienti da guadagni intermedi (art. 24 LADI) e da un’occupazione a tempo parziale (art. 10 cpv. 2 lett. b LADI) percepiti durante un periodo di controllo sono divisi per il numero di giorni controllati corrispondenti a un periodo di controllo (salario giornaliero).<sup><a href="#fn-d6e131" id="fnbck-d6e131">7</a></sup></p>
<div class="footnotes">
<p id="fn-d6e111"><sup><a href="#fnbck-d6e111">5</a></sup> <a href="https://fedlex.data.admin.ch/eli/cc/1959/827_857_845" target="_blank">RS <b>831.20</b></a></p>
<p id="fn-d6e119"><sup><a href="#fnbck-d6e119">6</a></sup> Nuovo testo giusta l’all. n. 7 dell’O del 3 nov. 2021, in vigore dal 1° gen. 2022  (<a href="https://fedlex.data.admin.ch/eli/oc/2021/706" target="_blank">RU <b>2021</b> 706</a>).</p>
<p id="fn-d6e131"><sup><a href="#fnbck-d6e131">7</a></sup> Nuovo testo giusta il n. I dell’O del 15 set. 1999, in vigore dal 1° gen. 2000 (<a href="https://fedlex.data.admin.ch/eli/oc/1999/401" target="_blank">RU <b>1999</b> 2551</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Salario giornaliero coordinato</a>
</h6>
<div class="collapseable"> <p><sup>1</sup> Il salario giornaliero coordinato deve essere assicurato.</p>
<p><sup>2</sup> Il salario giornaliero coordinato equivale alla differenza positiva ottenuta deducendo dall’indennità giornaliera di disoccupazione l’importo di coordinazione calcolato su base giornaliera ai sensi dell’articolo 3 capoverso 1.</p>
<p><sup>3</sup> Se non raggiunge l’importo calcolato su base giornaliera secondo l’articolo 8 capoverso 2 LPP, il salario giornaliero coordinato deve essere arrotondato a questa somma.</p>
<p><sup>4</sup> Il salario minimo assicurato secondo il capoverso 3 si applica anche all’assicurazione obbligatoria delle persone per cui gli importi limite sono ridotti conformemente all’articolo 3 capoverso 1.<sup><a href="#fn-d6e161" id="fnbck-d6e161">8</a></sup></p>
<div class="footnotes"><p id="fn-d6e161"><sup><a href="#fnbck-d6e161">8</a></sup> Introdotto dal n. 3 dell’all. all’O del 10 giu. 2005, in vigore dal 1° gen. 2006 (<a href="https://fedlex.data.admin.ch/eli/oc/2005/559" target="_blank">RU <b>2005</b> 4279</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Salario giornaliero coordinato in caso di guadagno intermedio, e di lavoro a tempo parziale</a><sup><a href="#fn-d6e176" id="fnbck-d6e176">9</a></sup>
</h6>
<div class="collapseable"> <p><sup>1</sup> Il salario giornaliero coordinato equivale alla differenza positiva tra:</p>
<dl>
<dt>a.<sup><a href="#fn-d6e195" id="fnbck-d6e195">10</a></sup> </dt>
<dd>il salario giornaliero proveniente da un’attività intermedia o da un’attività a tempo parziale; e</dd>
<dt>b. </dt>
<dd>la perdita di guadagno che dà diritto a un’indennità calcolata su base giornaliera analogamente all’articolo 3 capoverso 2;</dd>
<dt>c. </dt>
<dd>meno l’importo di coordinamento calcolato su base giornaliera in virtù dell’articolo 3 capoverso 1.</dd>
</dl>
<p><sup>2</sup> Se il salario giornaliero proveniente da un’attività intermedia o da un’attività a tempo parziale ai sensi dell’articolo 2 capoverso 1 LPP è assicurato, dal salario giornaliero coordinato ai sensi del capoverso 1 è dedotto il salario giornaliero coordinato proveniente da un guadagno intermedio o da un’attività a tempo parziale.<sup><a href="#fn-d6e215" id="fnbck-d6e215">11</a></sup></p>
<div class="footnotes">
<p id="fn-d6e176"><sup><a href="#fnbck-d6e176">9</a></sup> Nuovo testo giusta il n. I dell’O del 15 set. 1999, in vigore dal 1° gen. 2000 (<a href="https://fedlex.data.admin.ch/eli/oc/1999/401" target="_blank">RU <b>1999</b> 2551</a>).</p>
<p id="fn-d6e195"><sup><a href="#fnbck-d6e195">10</a></sup> Nuovo testo giusta il n. I dell’O del 15 set. 1999, in vigore dal 1° gen. 2000 (<a href="https://fedlex.data.admin.ch/eli/oc/1999/401" target="_blank">RU <b>1999</b> 2551</a>).</p>
<p id="fn-d6e215"><sup><a href="#fnbck-d6e215">11</a></sup> Nuovo testo giusta il n. I dell’O del 15 set. 1999, in vigore dal 1° gen. 2000 (<a href="https://fedlex.data.admin.ch/eli/oc/1999/401" target="_blank">RU <b>1999</b> 2551</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Salario coordinato per il calcolo delle prestazioni per i superstiti e d’invalidità</a>
</h6>
<div class="collapseable"> <p><sup>1</sup> Le prestazioni in caso di morte o invalidità si calcolano sulla base del salario giornaliero coordinato del periodo di controllo nel quale si è verificato l’evento assicurato. Nel caso in cui l’assicurato non abbia potuto adempiere il suo obbligo regolamentare di controllo a causa dell’evento, si tiene conto dei giorni del periodo di controllo precedente e sino al verificarsi dell’evento in questione.</p>
<p><sup>2</sup> L’importo delle rendite è calcolato in base all’avere di vecchiaia acquisito dall’assicurato prima dell’inizio dell’assicurazione e alla somma degli accrediti di vecchiaia per gli anni mancanti dall’inizio dell’assicurazione sino all’età che dà diritto al pensionamento, senza interessi.<sup><a href="#fn-d6e239" id="fnbck-d6e239">12</a></sup></p>
<div class="footnotes"><p id="fn-d6e239"><sup><a href="#fnbck-d6e239">12</a></sup> Nuovo testo giusta il n. I dell’O del 19 dic. 2001, in vigore dal 1° gen. 2002  (<a href="https://fedlex.data.admin.ch/eli/oc/2002/36" target="_blank">RU <b>2002</b> 202</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Uscita dall’assicurazione obbligatoria dei disoccupati</a>
</h6>
<div class="collapseable"> <p>Per gli assicurati che escono dall’assicurazione obbligatoria dei disoccupati (art. 2 cpv. 1<sup>bis</sup> LPP<sup><a href="#fn-d6e261" id="fnbck-d6e261">13</a></sup>), il mantenimento della previdenza per i rischi morte e invalidità è possibile solo se essi:</p>
<dl>
<dt>a. </dt>
<dd>non sottostanno all’assicurazione obbligatoria ai sensi dell’articolo 2 capoverso 1 o non vi sottostanno di nuovo secondo il capoverso 1<sup>bis </sup><sup><a href="#fn-d6e272" id="fnbck-d6e272">14</a></sup> LPP o</dd>
<dt>b. </dt>
<dd>non possono aderire all’assicurazione facoltativa ai sensi dell’articolo 44 o dell’articolo 46 LPP.</dd>
</dl>
<div class="footnotes">
<p id="fn-d6e261"><sup><a href="#fnbck-d6e261">13</a></sup> Ora: art. 2 cpv. 3 LPP.</p>
<p id="fn-d6e272"><sup><a href="#fnbck-d6e272">14</a></sup> Ora: cpv. 3.</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Determinazione dell’aliquota di contribuzione</a>
</h6>
<div class="collapseable"> <p><sup>1</sup> Per i rischi di morte e di invalidità, l’aliquota di contribuzione è pari allo 0,25 per cento del salario giornaliero coordinato.<sup><a href="#fn-d6e292" id="fnbck-d6e292">15</a></sup></p>
<p><sup>2</sup> L’istituto collettore controlla regolarmente se l’aliquota di contribuzione copra le spese e ne riferisce all’ufficio di compensazione dell’assicurazione contro la disoccupazione almeno una volta all’anno. Se è necessario adeguare l’aliquota di contribuzione in funzione dell’evoluzione del rischio, l’istituto collettore sottopone una proposta di adeguamento all’ufficio di compensazione dell’assicurazione contro la disoccupazione, a destinazione del Consiglio federale.<sup><a href="#fn-d6e304" id="fnbck-d6e304">16</a></sup></p>
<p><sup>3</sup> La domanda di modifica dell’aliquota di contribuzione è presentata all’ufficio di compensazione dell’assicurazione contro la disoccupazione al più tardi tre mesi prima della data effettiva dell’adeguamento.<sup><a href="#fn-d6e316" id="fnbck-d6e316">17</a></sup></p>
<p><sup>4</sup> L’istituto collettore tiene una statistica sui rischi morte e invalidità dei disoccupati.</p>
<div class="footnotes">
<p id="fn-d6e292"><sup><a href="#fnbck-d6e292">15</a></sup> Nuovo testo giusta il n. I dell’O del 14 nov. 2018, in vigore dal 1° gen. 2019  (<a href="https://fedlex.data.admin.ch/eli/oc/2018/741" target="_blank">RU <b>2018</b> 4689</a>).</p>
<p id="fn-d6e304"><sup><a href="#fnbck-d6e304">16</a></sup> Nuovo testo giusta il n. I dell’O del 15 set. 1999, in vigore dal 1° gen. 2000 (<a href="https://fedlex.data.admin.ch/eli/oc/1999/401" target="_blank">RU <b>1999</b> 2551</a>).</p>
<p id="fn-d6e316"><sup><a href="#fnbck-d6e316">17</a></sup> Nuovo testo giusta il n. I dell’O del 15 set. 1999, in vigore dal 1° gen. 2000 (<a href="https://fedlex.data.admin.ch/eli/oc/1999/401" target="_blank">RU <b>1999</b> 2551</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Contributi</a>
</h6>
<div class="collapseable"> <p><sup>1</sup> Il disoccupato e l’assicurazione contro la disoccupazione si dividono i contributi a metà.</p>
<p><sup>2</sup> Nei giorni in cui il disoccupato non riceve prestazioni, tutti i contributi sono a carico dell’assicurazione contro la disoccupazione.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Trattamento fiscale della previdenza dei disoccupati</a>
</h6>
<div class="collapseable"> <p>I contributi versati da beneficiari d’indennità giornaliere dell’assicurazione contro la disoccupazione sono deducibili dai redditi imponibili, per le imposte dirette federali, cantonali e comunali.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Entrata in vigore</a>
</h6>
<div class="collapseable"> <p>La presente ordinanza entra in vigore il 1° luglio 1997.</p>
</div></article></main>
</div></body>
</html>
