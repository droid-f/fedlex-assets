<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.115.162Nicht löschen bitte "<sup><a href="#fn-d7e8" id="fnbck-d7e8">1</a></sup> " !! </p>
<!--0.142.115.162--><p class="srnummer ">0.142.115.162</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e23" id="fnbck-d7e23">2</a></sup></i></p>
<h1 class="erlasstitel botschafttitel ">Accordo</h1>
<h2 class="erlasskurztitel ">tra il Consiglio federale svizzero e il Governo della <br>Repubblica di Lituania sulla soppressione reciproca <br>dell’obbligo del visto per titolari di un passaporto diplomatico,<br>di servizio o speciale</h2>
<p class="erlasssubtitel ">Concluso il 4 ottobre 1995</p>
<p class="erlasssubtitel ">Entrato in vigore il 3 novembre 1995</p>
<p class="erlassdatum ">(Stato il 1° ottobre 1997)</p>
<div class="footnotes">
<p id="fn-d7e8"><sup><a href="#fnbck-d7e8">1</a></sup> <a href="https://fedlex.data.admin.ch/eli/oc/1997/154_154_154" target="_blank">RU <b>1997</b> 154</a></p>
<p id="fn-d7e23"><sup><a href="#fnbck-d7e23">2</a></sup><sup></sup> Il testo originale è publicato sotto le stesso numero nell’ediz. ted. della presente Raccolta.</p>
</div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica di Lituania,</p>
<p class="absatz ">detti qui di seguito Parti contraenti,</p>
<p class="absatz ">nell’intento di agevolare il traffico turistico tra la Confederazione Svizzera e la Repubblica di Lituania per titolari di un passaporto diplomatico, di servizio o speciale,</p>
<p class="absatz ">allo scopo di rafforzare una collaborazione fondata sulla reciproca fiducia e sulla solidarietà,</p>
<p class="man-template-verb ">convengono quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">I cittadini di entrambi gli Stati, titolari di un passaporto valido diplomatico, di servizio o speciale, del proprio Paese, che si recano nell’altro Stato in missione ufficiale come membri di una rappresentanza diplomatica o consolare del loro Stato o come collaboratori presso un’organizzazione internazionale sono esonerati dall’obbligo del visto per la durata della loro funzione. Il loro invio in missione e la loro funzione vengono previamente notificati all’altro Stato per via diplomatica. Essi ricevono una carta di legittimazione dallo Stato di soggiorno. Questa disposizione è valida anche per i membri della loro famiglia che vivono nella stessa economia domestica e hanno un passaporto valido ufficiale o ordinario.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p class="absatz ">I cittadini della Repubblica di Lituania, titolari di un passaporto valido lituano, diplomatico o di servizio, ma che non sono né membri di una rappresentanza diplomatica o consolare della Repubblica di Lituania né rappresentanti lituani presso un’organizzazione internazionale in Svizzera non necessitano di alcun visto per l’entrata in Svizzera, per soggiornarvi fino a 90 giorni e per uscirne, a condizione che non esercitino, in Svizzera, alcuna attività lucrativa indipendente o dipendente.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">I cittadini svizzeri titolari di un passaporto svizzero valido, diplomatico, di servizio o speciale, ma che non sono né membri di una rappresentanza diplomatica o consolare della Svizzera né rappresentanti svizzeri presso un’organizzazione internazionale nella Repubblica di Lituania non necessitano di alcun visto, per l’entrata in Lituania, per soggiornarvi fino a 90 giorni e per uscirne, a condizione che non esercitino, in Lituania, alcuna attività lucrativa indipendente o dipendente.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">Indipendentemente dal tipo di passaporto, i cittadini di entrambi gli Stati che hanno il domicilio stabile nell’altro Stato possono ritornarvi senza visto, nella misura in cui hanno un permesso di soggiorno valido.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">In caso d’introduzione di nuovi passaporti, le due Parti contraenti si informano in merito per via diplomatica, se possibile almeno trenta giorni in anticipo, e mettono a disposizione corrispondenti specimen.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Il presente Accordo non esonera i cittadini di uno dei due Stati dall’obbligo di conformarsi alle leggi e altre prescrizioni giuridiche vigenti relative all’entrata e al soggiorno nel territorio dell’altro Stato contraente.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p class="absatz ">Le autorità competenti delle due Parti contraenti si riservano il diritto di rifiutare l’entrata o il soggiorno di cittadini dell’altro Stato che potrebbero mettere in pericolo l’ordine, la sicurezza e la salute pubblici o la cui presenza nel Paese fosse illegale.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">Le due Parti contraenti si impegnano a risolvere di comune intesa i problemi che dovessero sorgere nell’applicazione del presente Accordo.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p class="absatz ">Ogni Parte contraente può, per ragioni attinenti all’ordine, alla sicurezza o alla salute pubblici, sospendere provvisoriamente, in parte o totalmente, le disposizioni del presente Accordo. Le persone menzionate nell’articolo 1, se soggiornano già nell’altro Stato, sono eccettuate da questa possibilità di sospensione. La sospensione e la sua soppressione devono essere notificate immediatamente per via diplomatica all’altra Parte contraente.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p class="absatz ">Il presente Accordo si applica anche al territorio e ai cittadini del Principato del Liechtenstein.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p class="absatz ">1.  Il presente Accordo è concluso per una durata indeterminata. Può essere denunciato in qualsiasi momento mediante preavviso di tre mesi. La denuncia deve essere notificata all’altra Parte contraente per via diplomatica.</p>
<p class="absatz ">2.  Il presente Accordo si estingue se viene denunciato o sospeso l’Accordo sulla riaccettazione di persone senza dimora autorizzata.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p class="absatz ">Il presente Accordo è sottoposto all’approvazione delle autorità competenti delle due Parti contraenti.</p>
<p class="absatz ">Entra in vigore 30 giorni dopo la sua firma.</p>
<p class="absatz ">Fatto a Vilnius il 4 ottobre 1995, in due originali in lingua tedesca e lituana.</p>
<p></p>
<div class="table layout-table"><table>
<tr>
<td><p class="unterschriften1 ">Pour le<br>Consiglio federale svizzero:</p></td>
<td><p class="unterschriften1 ">Per il Governo<br>della Repubblica di Lituania:</p></td>
</tr>
<tr>
<td><p class="unterschriften ">Flavio Cotti</p></td>
<td><p class="unterschriften ">Povilas Gylys</p></td>
</tr>
</table></div>
<p class="unterschriften "></p>
<p class="abstand1seite "></p>
</div></article></main>
</div></body>
</html>
