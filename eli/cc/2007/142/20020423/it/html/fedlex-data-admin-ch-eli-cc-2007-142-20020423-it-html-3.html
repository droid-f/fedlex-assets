<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.297.632 --><p class="srnummer ">0.946.297.632 </p>
<p class="ref "> RU <b>2007</b> 711</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Protocollo d’intesa<br>sulle consultazioni commerciali ed economiche ad alto livello<br>tra il Governo della Confederazione Svizzera e <br>il Governo della Repubblica di Turchia</h1>
<p class="erlasssubtitel ">Concluso il 28 gennaio 2002</p>
<p class="erlasssubtitel ">Entrato in vigore mediante scambio di note il 23 aprile 2002</p>
<p class="erlassdatum "> (Stato 23  aprile 2002)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Governo della Confederazione Svizzera<br>e<br>il Governo della Repubblica di Turchia,</p>
<p class="absatz ">di seguito dette le «Parti»,</p>
<p class="absatz ">desiderosi di sviluppare e consolidare le loro relazioni commerciali ed economiche mediante una cooperazione amichevole;</p>
<p class="absatz ">disposti a creare le condizioni necessarie allo sviluppo e al consolidamento della cooperazione commerciale ed economica;</p>
<p class="absatz ">consapevoli della costante necessità di scambiare informazioni mediante contatti bilaterali a intervalli regolari,</p>
<p class="man-template-verb ">hanno convenuto quanto segue:</p>
<dl>
<dt>I. </dt>
<dd>Con la presente, le Parti stabiliscono un meccanismo di consultazioni commerciali ed economiche a intervalli regolari e ad alto livello tra i rappresentanti della Segreteria di Stato dell’economia del Dipartimento federale dell’economia della Confederazione Svizzera e i rappresentanti del Sottosegretariato di Stato al Commercio Estero del Gabinetto del Primo Ministro della Repubblica di Turchia.</dd>
<dt>II. </dt>
<dd>Le consultazioni si terranno una volta all’anno, o con maggiore frequenza secondo le circostanze, alternativamente in Svizzera e in Turchia. Le date, l’ordine del giorno, il livello e la durata di ciascuna riunione saranno determinati per via diplomatica.</dd>
<dt>III. </dt>
<dd>Se le Parti decideranno in tal senso, le consultazioni e i relativi esiti potranno prendere la forma di dichiarazioni congiunte.</dd>
<dt>IV. </dt>
<dd>Le Parti potranno invitare a partecipare alle consultazioni le autorità e rappresentanti di altri ministeri e organismi professionali del settore privato, quali il Business Council tra la Svizzera e la Turchia.</dd>
<dt>V. </dt>
<dd>Oltre alle loro consultazioni a intervalli regolari, le Parti potranno organizzare riunioni di esperti e gruppi di lavoro specializzati al fine di esaminare questioni d’interesse comune. Anche rappresentanti del settore privato potranno essere invitati a partecipare a suddetti gruppi di lavoro.</dd>
<dt>VI. </dt>
<dd>Il presente Protocollo d’intesa entrerà in vigore il giorno della di ricezione dell’ultima notifica per via diplomatica che informa dell’avvenuta esecuzione delle procedure di approvazione o di ratifica. Rimarrà in vigore cinque anni e sarà poi rinnovato automaticamente ogni anno. L’una o l’altra Parte potranno mettere fine al presente Protocollo d’intesa dando un preavviso di sei mesi all’altra Parte.</dd>
</dl>
<p class="absatz ">Fatto ad Ankara, il 28 gennaio 2002, nelle lingue francese, turca e inglese, le tre versioni facendo parimenti fede.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il Governo<br>della Confederazione Svizzera:</p>
<p class="unterschriftenfi ">Kurt Wyss</p>
</td>
<td>
<p class="unterschriftenfi1 ">Per il Governo<br>della Repubblica di Turchia:</p>
<p class="unterschriftenfi ">Kürşad Tüzmen</p>
</td>
</tr></table></div>
</div></div>
</div></body>
</html>
