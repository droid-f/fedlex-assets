<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2007-136-20130101-it-docx</title>
</head>
<body><div id="lawcontent">
<div id="preface">
<!--901.0 --><p class="srnummer">901.0 </p>
<h1 class="erlasstitel">Legge federale<br>sulla politica regionale</h1>
<?del-struct abstand18pt><p>del 6 ottobre 2006 (Stato 1° gennaio 2013)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 103 della Costituzione federale<sup><a href="#fn-d7495e21">1</a></sup>;<br>visto il messaggio del Consiglio federale del 16 novembre 2005<sup><a href="#fn-d7495e31">2</a></sup>,</p>
<p>decreta:</p>
<?del-struct abstand18pt><div class="footnotes">
<p id="fn-d7495e21"><sup>1</sup> <a href="https://fedlex.data.admin.ch/eli/cc/1999/404/20200101">RS <b>101</b></a></p>
<p id="fn-d7495e31"><sup>2</sup> <a href="https://fedlex.data.admin.ch/eli/fga/2006/6">FF <b>2006</b> 221</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo </a>
</h6>
<div class="collapseable"> <p>La presente legge intende potenziare la concorrenzialità di singole regioni, e incrementarne la produzione di valore aggiunto, contribuendo in questo modo a creare e mantenere po­sti di lavoro a livello regionale, a conservare un insediamento decen­trato e a eliminare le disparità regionali.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principi </a>
</h6>
<div class="collapseable"> <p>La politica regionale si fonda sui seguenti principi:</p>
<dl>
<dt>a.</dt>
<dd>devono essere considerate le esigenze dello sviluppo sostenibile;</dd>
<dt>b.</dt>
<dd>le regioni sviluppano proprie iniziative, volte a incrementare la loro concorrenzialità e la loro produzione di valore aggiunto;</dd>
<dt>c.</dt>
<dd>i centri regionali sono i motori dello sviluppo;</dd>
<dt>d.</dt>
<dd>i Cantoni sono i principali interlocutori della Confederazione e assicurano la collaborazione con le regioni;</dd>
<dt>e.</dt>
<dd>i servizi federali collaborano strettamente tra loro, nonché con istituzioni e organizzazioni svizzere ed estere.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Regioni </a>
</h6>
<div class="collapseable"> <p><sup>1</sup> Sono regioni ai sensi della presente legge gruppi di Cantoni e Comuni come pure consorzi di Cantoni o Comuni con altri enti o associazioni privati o di diritto pub­blico.</p>
<p><sup>2</sup> Nella costituzione di una regione è data priorità all’unità geografica, alla funzionalità economica e all’obiettivo di uno svolgimento comune dei compiti piuttosto che alle delimitazioni istituzionali.</p>
<p><sup>3</sup> Occorre tenere conto delle strutture regionali già esistenti, purché siano adatte a realizzare lo scopo della presente legge.</p>
<p><sup>4</sup> Spetta alle regioni decidere quali unità organizzative intendono creare per svolgere i loro compiti.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Misure </a>
</h1>
<div class="collapseable">
<article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Promozione di iniziative, programmi e progetti </a>
</h6>
<div class="collapseable"> <p><sup>1</sup> Gli aiuti finanziari possono essere concessi per preparare, eseguire e valutare iniziative, programmi e progetti che:</p>
<dl>
<dt>a.</dt>
<dd>promuovono lo spirito e l’attività imprenditoriali in una regione;</dd>
<dt>b.</dt>
<dd>consolidano la capacità di innovazione in una regione;</dd>
<dt>c.</dt>
<dd>sfruttano le potenzialità regionali e creano o migliorano sistemi per la produzione di valore aggiunto; oppure</dd>
<dt>d.</dt>
<dd>promuovono la collaborazione tra istituzioni pubbliche e istituzioni private, tra re­gioni e con agglomerati urbani.</dd>
</dl>
<p><sup>2</sup> Gli aiuti finanziari sono concessi solo se le iniziative, i programmi e i progetti:</p>
<dl>
<dt>a.</dt>
<dd>hanno carattere innovativo per la regione interessata; e</dd>
<dt>b.</dt>
<dd>profittano soprattutto a regioni che presentano in parte preponderante problemi e potenzialità di sviluppo specifici alle regioni montane e alle altre aree rurali.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Promozione di enti per lo sviluppo, segretariati regionali e altri attori regionali </a>
</h6>
<div class="collapseable"> <br><p>Gli aiuti finanziari possono essere concessi a enti per lo sviluppo, segretariati regionali e altri attori regionali, allo scopo di:</p>
<dl>
<dt>a.</dt>
<dd>elaborare e realizzare strategie di promozione pluriennali;</dd>
<dt>b.</dt>
<dd>coordinare e seguire iniziative, programmi e progetti di promozione regio­nale.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Promozione della cooperazione transfrontaliera </a>
</h6>
<div class="collapseable"> <p><sup>1</sup> Gli aiuti finanziari possono essere concessi allo scopo di sostenere la partecipa­zione svizzera a programmi, progetti e azioni innovative nell’ambito della cooperazione transfrontaliera, purché questa:</p>
<dl>
<dt>a.</dt>
<dd>incida positivamente sulla produzione di valore aggiunto di una regione di frontiera, in modo diretto o indiretto; oppure</dd>
<dt>b.</dt>
<dd>rivesta un’importanza strategica a livello nazio­nale.</dd>
</dl>
<p><sup>2</sup> Le partecipazioni strategicamente importanti a livello nazionale devono essere coordinate dalla Confederazione, in collaborazione con i Cantoni.</p>
<p><sup>3</sup> I progetti di costruzione non beneficiano degli aiuti finanziari.</p>
<p><sup>4</sup> Nella promozione della cooperazione transfrontaliera va tenuto conto della politica di collaborazione territoriale europea e di quella nazionale, nonché delle loro modalità d’attuazione e dei rispettivi calendari.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Mutui per progetti infrastrutturali </a>
</h6>
<div class="collapseable"> <p><sup>1</sup> La Confederazione può concedere mutui senza interessi o a tassi d’interesse favorevoli allo scopo di finanziare progetti infrastrutturali, purché questi:</p>
<dl>
<dt>a.</dt>
<dd>siano direttamente legati alla realizzazione e alla prosecuzione di progetti conformi all’articolo 4;</dd>
<dt>b.</dt>
<dd>siano parte integrante di un sistema per la produzione di valore aggiunto e contribuiscano a potenziarlo; oppure</dd>
<dt>c.</dt>
<dd>favoriscano immediatamente investimenti indotti in altri settori economici della regione.</dd>
</dl>
<p><sup>2</sup> Questi mutui possono essere concessi solo per progetti infrastrutturali che:</p>
<dl>
<dt>a.</dt>
<dd>profittano soprattutto a regioni che presentano in parte preponderante problemi e potenzialità di sviluppo specifici alle regioni montane e alle altre aree rurali;</dd>
<dt>b.</dt>
<dd>sono finanziati almeno in parte uguale anche dal Cantone; e</dd>
<dt>c.</dt>
<dd>non siano già altrimenti sussidiati dalla Confederazione.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Tasso d’interesse dei mutui, rimborso e perdite </a>
</h6>
<div class="collapseable"> <p><sup>1</sup> Il tasso d’interesse del mutuo deve essere fissato tenendo conto delle possibilità finanziarie del beneficiario.</p>
<p><sup>2</sup> I mutui devono essere rimborsati entro 25 anni. Il termine di scadenza deve essere fissato tenendo conto della durata di vita delle infrastrutture sussidiate.</p>
<p><sup>3</sup> Eventuali perdite derivanti da mutui sono a carico per metà del Cantone che li ha assegnati.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Presupposti e condizioni generali </a>
</h6>
<div class="collapseable"> <p><sup>1</sup> Tutti i beneficiari di aiuti finanziari secondo gli articoli 4–6 e di mutui secondo l’articolo 7 devono contribuire in misura adeguata con mezzi propri al progetto.</p>
<p><sup>2</sup> Essi adottano misure adatte a sorvegliarne e valutarne la realizzazione.</p>
<p><sup>3</sup> Occorre tenere conto per quanto possibile della pianificazione del territorio e degli obiettivi delle politiche settoriali della Confederazione che incidono sul territorio.</p>
<p><sup>4</sup> Nel singolo caso, gli aiuti finanziari e i mutui possono essere vincolati ad altri oneri o ad altre condizioni.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Regioni montane e altre aree rurali </a>
</h6>
<div class="collapseable"> <p>Il Consiglio federale stabilisce, insieme con i Cantoni, la zona che presenta in parte preponderante problemi e potenzialità di sviluppo specifici alle regioni montane e alle altre aree rurali (art. 4 cpv. 2 lett. b e 7 cpv. 2 lett. a).</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Versamento<b> </b>degli aiuti finanziari e dei mutui </a>
</h6>
<div class="collapseable"> <p><sup>1</sup> Gli aiuti finanziari di cui agli articoli 4–6 e i mutui di cui all’articolo 7 sono versati, sulla base di una convenzione di programma, sotto forma di importi forfettari.</p>
<p><sup>2</sup> L’importo degli aiuti finanziari e dei mutui è stabilito tenendo conto degli effetti globali dei programmi e delle misure. </p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Sgravi fiscali </a>
</h6>
<div class="collapseable"> <p><sup>1</sup> Se un Cantone concede sgravi fiscali ai sensi dell’articolo 23 capoverso 3 della legge federale del 14 dicembre 1990<sup><a href="#fn-d7495e279">3</a></sup> sull’armonizzazione delle imposte dirette dei Cantoni e dei Comuni, anche la Confederazione può concedere sgravi sull’imposta federale diretta.</p>
<p><sup>2</sup> Gli sgravi sull’imposta federale diretta sono concessi soltanto se: </p>
<dl>
<dt>a.</dt>
<dd>un’impresa industriale oppure un’azienda del settore terziario vi­cina ad attività produttive crea nuovi posti di lavoro oppure riorienta quelli esistenti;</dd>
<dt>b.</dt>
<dd>il progetto soddisfa le condizioni poste dalla presente legge a livello di economia regionale;</dd>
<dt>c.</dt>
<dd>il Cantone prevede il recupero d’imposta in caso di sgravi fiscali ottenuti abusivamente.</dd>
</dl>
<p><sup>3</sup> Consultati i Cantoni, il Consiglio federale stabilisce le zone in cui le imprese pos­sono beneficiare di tali sgravi e determina le modalità della vigilanza finanziaria, segnatamente l’obbligo di procurarsi e trasmettere informazioni in merito agli effetti degli sgravi fiscali concessi.</p>
<div class="footnotes"><p id="fn-d7495e279"><sup>3</sup> <a href="https://fedlex.data.admin.ch/eli/cc/1991/1256_1256_1256/20200101">RS <b>642.14</b></a></p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Misure di accompagnamento </a>
</h6>
<div class="collapseable"> <p>La Confederazione può prendere misure per:</p>
<dl>
<dt>a.</dt>
<dd>potenziare la cooperazione e sfruttare le sinergie tra la sua politica regionale e le sue altre politiche settoriali;</dd>
<dt>b.</dt>
<dd>promuovere regioni che hanno particolari problemi;</dd>
<dt>c.</dt>
<dd>istituire e amministrare un sistema per la gestione di informazioni e conoscen­ze volto a promuovere lo sviluppo regionale;</dd>
<dt>d.</dt>
<dd>provvedere alla qualificazione dei segretari regionali e degli altri attori regionali, come pure dei responsabili della preparazione e della realizzazione di iniziative, programmi e progetti.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Esecuzione </a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Programma pluriennale </a>
</h6>
<div class="collapseable"> <p><sup>1</sup> L’Assemblea federale stabilisce in un programma pluriennale:</p>
<dl>
<dt>a.</dt>
<dd>le priorità e i contenuti promozionali della politica regionale;</dd>
<dt>b.</dt>
<dd>le priorità delle misure di accompagnamento di cui all’articolo 13.</dd>
</dl>
<p><sup>2</sup> Il programma pluriennale prende in considerazione un periodo di otto anni.</p>
<p><sup>3</sup> Al momento dell’elaborazione del programma pluriennale, i Cantoni presentano le loro riflessioni strategiche e le loro necessità, tenendo conto anche dei bisogni delle loro regioni.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Compiti dei Cantoni </a>
</h6>
<div class="collapseable"> <p><sup>1</sup> Sulla base delle direttrici del programma pluriennale e in collaborazione con gli enti per lo sviluppo, i segretariati regionali o altri attori regionali, i Cantoni elabo­rano programmi cantonali d’attuazione e li aggiornano periodicamente.</p>
<p><sup>2</sup> In collaborazione con gli enti regionali per lo sviluppo, i segretariati regionali e gli altri attori regionali, i Cantoni garantiscono il coordinamento dei progetti di importanza sovraregionale, sovracantonale o transfrontaliera.</p>
<p><sup>3</sup> Nei limiti dei mezzi a disposizione, i Cantoni decidono quali progetti possono beneficiare di aiuti finanziari o mutui.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Convenzioni di programma e partecipazione finanziaria dei Cantoni </a>
</h6>
<div class="collapseable"> <p><sup>1</sup> Sulla base dei programmi cantonali d’attuazione, la Confederazione conclude con i Cantoni convenzioni di programma sull’arco di più anni. Esse costituiscono la base per un contributo della Confederazione calcolato su base forfettaria.</p>
<p><sup>2</sup> I Cantoni sono tenuti a partecipare finanziariamente alla realizzazione dei loro programmi d’attuazione con un contributo pari a quello della Confederazione.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Sorveglianza </a>
</h6>
<div class="collapseable"> <p><sup>1</sup> Il Cantone prende le misure necessarie per sorvegliare la realizzazione delle iniziative, dei programmi, dei progetti e dei progetti d’infrastruttura sussidiati.</p>
<p><sup>2</sup> La Confederazione prende le misure necessarie per sorvegliare la realizzazione del programma pluriennale.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Valutazione del programma pluriennale </a>
</h6>
<div class="collapseable"> <p>Il Consiglio federale provvede alla valutazione scientifica del programma pluriennale e ne riferisce all’Assemblea federale.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Domande di sgravio fiscale e procedura </a>
</h6>
<div class="collapseable"> <p><sup>1</sup> La decisione di concedere sgravi fiscali spetta al Cantone. Questo inoltra la relativa do­manda, corredata della sua decisione e delle sue proposte, alla Segreteria di Stato dell’economia (SECO).</p>
<p><sup>2</sup> La SECO esamina le domande per il Dipartimento federale dell’economia, della formazione e della ricerca (DEFR)<sup><a href="#fn-d7495e414">4</a></sup>. Questo decide della concessione e dell’entità degli sgravi sull’imposta federale diretta.</p>
<p><sup>3</sup> La decisione concernente gli sgravi sull’imposta federale diretta è pronunciata dall’autorità cantonale competente per la tassazione<b> </b>delle imprese, alle condizioni defi­nite dal DEFR  e d’intesa con il Dipartimento federale delle finanze.</p>
<div class="footnotes"><p id="fn-d7495e414"><sup>4</sup> Nuova espr. giusta il n. I 26 dell’O del 15 giu. 2012 (Riorganizzazione dei dipartimenti), in vigore dal 1° gen. 2013 (<a href="https://fedlex.data.admin.ch/eli/oc/2012/419">RU <b>2012</b> 3655</a>). Di detta mod. é tenuto conto in tutto il presente testo.</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Collaborazione </a>
</h6>
<div class="collapseable"> <p>Il Consiglio federale decide come debba essere assicurata sotto il profilo organizzativo la collaborazione con Cantoni, regioni montane e altre aree rurali.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Finanziamento </a>
</h1>
<div class="collapseable">
<article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Fondo per lo sviluppo regionale </a>
</h6>
<div class="collapseable"> <p><sup>1</sup> Per il finanziamento delle misure previste dalla presente legge, la Confederazione alimenta un Fondo per lo sviluppo regionale.</p>
<p><sup>2</sup> Gli interessi, i rimborsi e le prestazioni di garanzia annuali provenienti da mutui assegnati e versati in virtù della legge federale del 21 marzo 1997<sup><a href="#fn-d7495e453">5</a></sup> sull’aiuto agli investimenti nelle regioni montane (LIM) e dai mutui concessi in virtù dell’arti­colo 7 devono essere accreditati al Fondo per lo sviluppo regionale.</p>
<p><sup>3</sup> I prelievi dal fondo e le condizioni di prestito devono essere definiti tenendo conto delle perdite derivanti da mutui in corso, degli interessi e del rincaro. Entro i limiti del possibile, il valore del fondo va mantenuto a lungo termine.</p>
<div class="footnotes"><p id="fn-d7495e453"><sup>5</sup> [<a href="https://fedlex.data.admin.ch/eli/oc/1997/2995_2995_2995">RU <b>1997</b> 2995</a>, <b></b><a href="https://fedlex.data.admin.ch/eli/oc/2000/29"><b>2000</b> 179 </a><a href="https://fedlex.data.admin.ch/eli/oc/2000/34">187 </a>art. 9, <b></b><a href="https://fedlex.data.admin.ch/eli/oc/2002/63"><b>2002</b> 290 </a><a href="https://fedlex.data.admin.ch/eli/oc/2002/333">2504</a>, <b></b><a href="https://fedlex.data.admin.ch/eli/oc/2003/46"><b>2003</b> 267</a>, <b></b><a href="https://fedlex.data.admin.ch/eli/oc/2004/455"><b>2004</b> 3439 </a>art. 1,  <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 122 2359 art. 1]</p></div>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Stanziamento dei mezzi finanziari </a>
</h6>
<div class="collapseable"> <p><sup>1</sup> Per ulteriori conferimenti al Fondo per lo sviluppo regionale, l’Assemblea federale stabilisce, mediante decreto federale semplice, un limite di spesa limitato a un periodo di otto anni.</p>
<p><sup>2</sup> Il limite di spesa è stabilito tenendo conto del fabbisogno esposto nel pro­gramma pluriennale, dei mezzi a disposizione del Fondo per lo sviluppo regionale, nonché del­la situazione finanziaria della Confederazione.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Rimedi giuridici </a>
</h1>
<div class="collapseable"><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> </a>
</h6>
<div class="collapseable"><p>Le decisioni dell’Amministrazione federale e le decisioni cantonali di ultima istanza sono impugnabili con ricorso al Tribunale amministrativo federale.</p></div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali </a>
</h1>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Abrogazione e modifica del diritto vigente </a>
</h6>
<div class="collapseable"> <p>L’abrogazione e la modifica del diritto vigente sono disciplinate nell’allegato.</p>
</div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Disposizioni transitorie </a>
</h6>
<div class="collapseable"> <p><sup>1</sup> All’entrata in vigore della presente legge, il saldo del fondo d’aiuto agli investimenti di cui all’articolo 14 LIM<sup><a href="#fn-d7495e540">6</a></sup> è trasferito<b> </b>al Fondo per lo sviluppo regionale.</p>
<p><sup>2</sup> Fino al loro completo rimborso, per i mutui d’aiuto agli investimenti valgono le disposizioni della LIM.</p>
<p><sup>3</sup> Dopo l’entrata in vigore della presente legge, gli impegni contratti dalla Confe­derazione sulla base della LIM, della legge federale dell’8 ottobre 1999<sup><a href="#fn-d7495e588">7</a></sup> concernente la promozione della partecipazione svizzera all’iniziativa comunitaria di cooperazione transfrontaliera, transnazionale e interregionale (INTERREG III) per il periodo 2000–2006, del decreto federale del 21 marzo 1997<sup><a href="#fn-d7495e603">8</a></sup> a sostegno di cambiamenti strutturali nelle aeree rurali e dell’articolo 6<i>a</i> del decreto federale del 6 ottobre 1995<sup><a href="#fn-d7495e625">9</a></sup> in favore delle zone di rilancio economico saranno onorati dal Fondo per lo sviluppo regionale.</p>
<div class="footnotes">
<p id="fn-d7495e540"><sup>6</sup> [<a href="https://fedlex.data.admin.ch/eli/oc/1997/2995_2995_2995">RU <b>1997</b> 2995</a>, <b></b><a href="https://fedlex.data.admin.ch/eli/oc/2000/29"><b>2000</b> 179 </a><a href="https://fedlex.data.admin.ch/eli/oc/2000/34">187 </a>art. 9, <b></b><a href="https://fedlex.data.admin.ch/eli/oc/2002/63"><b>2002</b> 290 </a><a href="https://fedlex.data.admin.ch/eli/oc/2002/333">2504</a>, <b></b><a href="https://fedlex.data.admin.ch/eli/oc/2003/46"><b>2003</b> 267</a>, <b></b><a href="https://fedlex.data.admin.ch/eli/oc/2004/455"><b>2004</b> 3439 </a>art. 1,  <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 122 2359 art. 1]</p>
<p id="fn-d7495e588"><sup>7</sup> [<a href="https://fedlex.data.admin.ch/eli/oc/2000/101">RU <b>2000</b> 609</a>, <b></b><a href="https://fedlex.data.admin.ch/eli/oc/2006/652"><b>2006</b> 4275</a>]</p>
<p id="fn-d7495e603"><sup>8</sup> [<a href="https://fedlex.data.admin.ch/eli/oc/1997/1610_1610_1610">RU <b>1997</b> 1610</a>, <b></b><a href="https://fedlex.data.admin.ch/eli/oc/2000/34"><b>2000</b> 187 </a>art. 11, <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 124 4297]</p>
<p id="fn-d7495e625"><sup>9</sup> [<a href="https://fedlex.data.admin.ch/eli/oc/1996/1918_1918_1918">RU <b>1996</b> 1918</a>, <b></b><a href="https://fedlex.data.admin.ch/eli/oc/2001/293"><b>2001</b> 1911</a>, <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 144 4301]</p>
</div>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà a referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° gennaio 2008<sup><a href="#fn-d7495e660">10</a></sup><br>Art. 14 e 22: 15 marzo 2007<sup><a href="#fn-d7495e671">11</a></sup></p>
<div class="footnotes">
<p id="fn-d7495e660"><sup>10</sup> O del 28 nov. 2007 (<a href="https://fedlex.data.admin.ch/eli/oc/2007/884">RU <b>2007</b> 6861</a>).</p>
<p id="fn-d7495e671"><sup>11</sup> DCF del 28 feb. 2007.</p>
</div>
</div></article>
</div></section></main><div id="annex"><section id="lvl_d871e37"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d871e37">Allegato </a>
</h1>
<div class="collapseable">
<p>(art. 24)</p>
<section id="lvl_d871e37/lvl_d871e39"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d871e37/lvl_d871e39">Abrogazione e modifica del diritto vigente </a>
</h2>
<div class="collapseable">
<p>I</p>
<p>I seguenti atti normativi sono abrogati:</p>
<dl>
<dt>1.</dt>
<dd>legge federale dell’8 ottobre 1999<sup><a href="#fn-d7495e691">12</a></sup> concernente la promozione della partecipazione svizzera all’iniziativa comunitaria di cooperazione trans­frontaliera, transnazionale e interregionale (INTERREG III) per il periodo 2000–2006;</dd>
<dt>2.</dt>
<dd>legge federale del 21 marzo 1997<sup><a href="#fn-d7495e710">13</a></sup> sull’aiuto agli investimenti nelle regioni montane;</dd>
<dt>3.</dt>
<dd>decreto federale del 21 marzo 1997<sup><a href="#fn-d7495e754">14</a></sup> a sostegno di cambiamenti strutturali nelle aree rurali;</dd>
<dt>4.</dt>
<dd>decreto federale del 6 ottobre 1995<sup><a href="#fn-d7495e778">15</a></sup> in favore delle zone di rilancio economico.</dd>
</dl>
<p>II</p>
<p>...<sup><a href="#fn-d7495e802">16</a></sup></p>
<div class="footnotes">
<p id="fn-d7495e691"><sup>12</sup> [<a href="https://fedlex.data.admin.ch/eli/oc/2000/101">RU <b>2000</b> 609</a>, <b></b><a href="https://fedlex.data.admin.ch/eli/oc/2006/652"><b>2006</b> 4275</a>]</p>
<p id="fn-d7495e710"><sup>13</sup> [<a href="https://fedlex.data.admin.ch/eli/oc/1997/2995_2995_2995">RU <b>1997</b> 2995</a>, <b></b><a href="https://fedlex.data.admin.ch/eli/oc/2000/29"><b>2000</b> 179 </a><a href="https://fedlex.data.admin.ch/eli/oc/2000/34">187 </a>art. 9, <b></b><a href="https://fedlex.data.admin.ch/eli/oc/2002/63"><b>2002</b> 290 </a><a href="https://fedlex.data.admin.ch/eli/oc/2002/333">2504</a>, <b></b><a href="https://fedlex.data.admin.ch/eli/oc/2003/46"><b>2003</b> 267</a>, <b></b><a href="https://fedlex.data.admin.ch/eli/oc/2004/455"><b>2004</b> 3439 </a>art. 1,  <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 122 2359 art. 1]</p>
<p id="fn-d7495e754"><sup>14</sup> [<a href="https://fedlex.data.admin.ch/eli/oc/1997/1610_1610_1610">RU <b>1997</b> 1610</a>, <b></b><a href="https://fedlex.data.admin.ch/eli/oc/2000/34"><b>2000</b> 187 </a>art. 11, <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 124 4297]</p>
<p id="fn-d7495e778"><sup>15</sup> [<a href="https://fedlex.data.admin.ch/eli/oc/1996/1918_1918_1918">RU <b>1996</b> 1918</a>, <b></b><a href="https://fedlex.data.admin.ch/eli/oc/2001/293"><b>2001</b> 1911</a>, <b></b><a href="https://fedlex.data.admin.ch/eli/oc/2006/352"><b>2006</b> 2197 </a>all. n. 144 4301]</p>
<p id="fn-d7495e802"><sup>16</sup> Le mod. possono essere consultate alla <a href="https://fedlex.data.admin.ch/eli/oc/2007/136">RU <b>2007</b> 681</a>.</p>
</div>
</div></section>
</div></section></div>
</div></body>
</html>
