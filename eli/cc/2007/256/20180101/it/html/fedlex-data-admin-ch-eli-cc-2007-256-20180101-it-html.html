<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2007-256-20180101-it-docx</title>
</head>
<body><div id="lawcontent">
<div id="preface">
<!--631.051 --><p class="srnummer">631.051 </p>
<h1 class="erlasstitel">Ordinanza <br>sulla Cassa di previdenza del personale delle dogane</h1>
<?del-struct abstand18pt><p>del 18 ottobre 2006 (Stato 1° gennaio 2018)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 93 capoverso 2 della legge del 18 marzo 2005<sup><a href="#fn-d9758e21">1</a></sup> sulle dogane,</p>
<p>ordina:</p>
<div class="footnotes"><p id="fn-d9758e21"><sup>1</sup><sup> </sup><a href="https://fedlex.data.admin.ch/eli/cc/2007/249/20180915">RS <b>631.0</b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Forma giuridica e scopo </a>
</h6>
<div class="collapseable"> <p><sup>1</sup> La Cassa di previdenza del personale delle dogane (Cassa di previdenza) è un fondo speciale della Confederazione. Il suo patrimonio, a destinazione vincolata, è di proprietà della Confederazione Svizzera.</p>
<p><sup>2</sup> Lo scopo della Cassa di previdenza è di migliorare la situazione sociale degli impiegati dell’Amministrazione federale delle dogane (AFD) e delle loro famiglie, in particolare di alleviare le difficoltà finanziarie in cui sono incorsi senza grave colpa.<sup><a href="#fn-d9758e47">2</a></sup></p>
<div class="footnotes"><p id="fn-d9758e47"><sup>2</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Prestazioni finanziarie </a>
</h6>
<div class="collapseable"> <p>La Cassa di previdenza fornisce prestazioni finanziare sotto forma di:</p>
<dl>
<dt>a.</dt>
<dd>prestiti, esclusi i mutui ipotecari;</dd>
<dt>b.</dt>
<dd>contributi alle spese d’istruzione dei figli di destinatari di prestazioni;</dd>
<dt>c.</dt>
<dd>contributi alle spese di malattia dei destinatari di prestazioni e dei loro familiari;</dd>
<dt>d.</dt>
<dd>contributi per altri scopi che la commissione (art. 7 lett. a) reputa degni di essere sostenuti.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d9758e81">3</a></sup><a href="#art_3"> Abitazioni di vacanza </a>
</h6>
<div class="collapseable"> <p>La Cassa di previdenza può mettere a disposizione abitazioni di vacanza a condi­zioni favorevoli. L’esercizio delle abitazioni di vacanza deve coprire le spese. </p>
<div class="footnotes"><p id="fn-d9758e81"><sup>3</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Condizioni </a>
</h6>
<div class="collapseable"> <p><sup>1</sup> Su domanda, possono beneficiare di prestazioni della Cassa di previdenza:</p>
<dl>
<dt>a.<sup><a href="#fn-d9758e110">4</a></sup>
</dt>
<dd>le persone impiegate a tempo indeterminato presso l’AFD con un grado d’occupazione di almeno il 50 per cento;</dd>
<dt>b.</dt>
<dd>in via eccezionale anche le persone impiegate a tempo determinato o con un grado d’occupazione inferiore al 50 per cento;</dd>
<dt>c.</dt>
<dd>i pensionati, le vedove, i vedovi e gli orfani, sempre che le circostanze lo giustifichino.</dd>
</dl>
<p><sup>1bis</sup> Oltre alle persone di cui al capoverso 1, su richiesta possono beneficiare delle prestazioni di cui all’articolo 3 anche i collaboratori di autorità e organizzazioni che adempiono compiti di diritto pubblico e che garantiscono la reciprocità per le prestazioni di cui all’articolo 3.<sup><a href="#fn-d9758e126">5</a></sup></p>
<p><sup>2</sup> Le prestazioni finanziarie sono versate soltanto alle persone che:</p>
<dl>
<dt>a.</dt>
<dd>non possono usufruire del tutto o in maniera sufficiente di altre prestazioni legali o contrattuali; e</dd>
<dt>b.</dt>
<dd>sono disposte a collaborare e acconsentono ad una consulenza preliminare.</dd>
</dl>
<div class="footnotes">
<p id="fn-d9758e110"><sup>4</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (RU <b>2017</b>7531).</p>
<p id="fn-d9758e126"><sup>5</sup> Introdotto dal n. I dell’O del 1° dic. 2017, in vigore dal 1° gen. 2018 (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Principi della fornitura di prestazioni </a>
</h6>
<div class="collapseable"> <p><sup>1</sup> La Cassa di previdenza fornisce le proprie prestazioni in funzione di criteri sociali, e provvede a un impiego efficace ed economico.</p>
<p><sup>2</sup> ...<sup><a href="#fn-d9758e158">6</a></sup></p>
<div class="footnotes"><p id="fn-d9758e158"><sup>6</sup> Abrogato n. I dell’O del 1° dic. 2017, con effetto dal 1° gen. 2018 (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Provenienza dei fondi e tenuta dei conti </a>
</h6>
<div class="collapseable"> <p><sup>1</sup> La Cassa di previdenza finanzia:</p>
<dl>
<dt>a.</dt>
<dd>le proprie prestazioni finanziarie con i fondi generali della Confederazione, le donazioni e i lasciti nonché con il patrimonio di cui all’articolo 14 capoverso 1 lettera a;</dd>
<dt>b.</dt>
<dd>le proprie abitazioni di vacanza con i redditi locativi, le donazioni e i lasciti nonché il patrimonio conformemente all’articolo 14 capoverso 1 lettera b.</dd>
</dl>
<p><sup>2</sup> Tiene conti separati per le prestazioni finanziarie e per le abitazioni di vacanza. I conti comprendono il conto economico, il bilancio e l’inventario.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Organi e procedure </a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Organi </a>
</h6>
<div class="collapseable"> <p>Gli organi della Cassa di previdenza sono:</p>
<dl>
<dt>a.</dt>
<dd>la Commissione;</dd>
<dt>b.</dt>
<dd>il Segretariato.</dd>
</dl>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Commissione </a>
</h6>
<div class="collapseable"> <p><sup>1</sup> La commissione si compone:</p>
<dl>
<dt>a.</dt>
<dd>del presidente;</dd>
<dt>b.</dt>
<dd>di quattro membri;</dd>
<dt>c.</dt>
<dd>di quattro membri supplenti.</dd>
</dl>
<p><sup>2</sup> Il direttore generale delle dogane nomina il presidente, due membri e due membri supplenti, e designa uno dei membri come vicepresidente.<sup><a href="#fn-d9758e228">7</a></sup></p>
<p><sup>3</sup> I partner sociali designano due membri e due membri supplenti.<sup><a href="#fn-d9758e240">8</a></sup></p>
<p><sup>4</sup> I membri e i membri supplenti sono nominati per un periodo amministrativo di quattro anni. La durata della carica è limitata a dodici anni.</p>
<div class="footnotes">
<p id="fn-d9758e228"><sup>7</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
<p id="fn-d9758e240"><sup>8</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
</div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Compiti della Commissione </a>
</h6>
<div class="collapseable"> <p><sup>1</sup> La Commissione:</p>
<dl>
<dt>a.</dt>
<dd>sbriga tutti gli affari che non ha delegato al Segretariato;</dd>
<dt>b.</dt>
<dd>decide in merito all’impiego dei fondi, per quanto non abbia delegato al segretariato tale competenza;</dd>
<dt>c.</dt>
<dd>adotta un regolamento e altre disposizioni d’esecuzione;</dd>
<dt>d.</dt>
<dd>elabora il preventivo, il rapporto di gestione e il conto annuale;</dd>
<dt>e.<sup><a href="#fn-d9758e278">9</a></sup>
</dt>
<dd>richiede annualmente al direttore generale delle dogane i fondi necessari per le prestazioni finanziarie di cui all’articolo 6 capoverso 1 lettera a.</dd>
</dl>
<p><sup>2</sup> Dimostra, nel rapporto di gestione, la portata e il valore delle prestazioni fornite dalla Cassa di previdenza nell’anno in rassegna.<sup><a href="#fn-d9758e291">10</a></sup></p>
<p><sup>3</sup> I richiedenti possono esigere che la loro domanda venga sottoposta alla Commissione per decisione, qualora essa non sia stata accolta dal Segretariato o lo sia stata solo parzialmente.</p>
<p><sup>4</sup> Il regolamento, il rapporto di gestione e il conto annuale sottostanno all’appro­vazione del Dipartimento federale delle finanze (DFF). Il preventivo sottostà all’approvazione del direttore generale delle dogane.<sup><a href="#fn-d9758e306">11</a></sup></p>
<div class="footnotes">
<p id="fn-d9758e278"><sup>9</sup> Introdotta dal n. I dell’O del 1° dic. 2017, in vigore dal 1° gen. 2018 (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
<p id="fn-d9758e291"><sup>10</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
<p id="fn-d9758e306"><sup>11</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017 </b>7531</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Compiti del Segretariato </a>
</h6>
<div class="collapseable"> <p>Il Segretariato gestisce gli affari della Cassa di previdenza su incarico della Commissione e conformemente al regolamento.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d9758e327">12</a></sup><a href="#art_11"> Spese amministrative e di personale </a>
</h6>
<div class="collapseable"> <p><sup>1</sup> L’AFD mette gratuitamente a disposizione il personale necessario per l’adempi­mento dei compiti cui agli articoli 2 e 13 e si assume le spese amministrative che ne derivano.</p>
<p><sup>2</sup> Tutte le spese per l’adempimento dei compiti di cui all’articolo 3 sono coperte esclusivamente con le entrate provenienti dalla locazione dalle abitazioni di vacanza. </p>
<div class="footnotes"><p id="fn-d9758e327"><sup>12</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Gestione del patrimonio </a>
</h6>
<div class="collapseable"> <p><sup>1</sup> Il patrimonio in contanti della Cassa di previdenza è gestito separatamente dall’Amministrazione federale delle finanze (art. 52 cpv. 2 della LF del 7 ott. 2005<sup><a href="#fn-d9758e356">13</a></sup> sulle finanze della Confederazione).</p>
<p><sup>2</sup> La rimunerazione del patrimonio in contanti della Cassa di previdenza è retta dall’articolo 70 capoverso 2 dell’ordinanza del 5 aprile 2006<sup><a href="#fn-d9758e367">14</a></sup> sulle finanze della Confederazione.</p>
<p><sup>3</sup> Se vende immobili o abitazioni dati in locazione alla Cassa di previdenza, la Confederazione accredita a quest’ultima un’adeguata parte delle spese che questa ha assunto al posto della Confederazione per i grandi lavori di manutenzione e d’ampliamento.</p>
<div class="footnotes">
<p id="fn-d9758e356"><sup>13</sup> <a href="https://fedlex.data.admin.ch/eli/cc/2006/227/20160101">RS <b>611.0</b></a></p>
<p id="fn-d9758e367"><sup>14</sup> <a href="https://fedlex.data.admin.ch/eli/cc/2006/228/20180101">RS <b>611.01</b></a></p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Ufficio di revisione </a>
</h6>
<div class="collapseable"> <p><sup>1</sup> L’ufficio di revisione è la sezione «Revisione interna» dell’AFD.<sup><a href="#fn-d9758e388">15</a></sup></p>
<p><sup>2</sup> L’ufficio di revisione:</p>
<dl>
<dt>a.</dt>
<dd>verifica se la contabilità e il conto annuale sono conformi alle prescrizioni legali, al regolamento della Cassa di previdenza e alle altre disposizioni d’esecuzione;</dd>
<dt>b.</dt>
<dd>può consultare tutta la documentazione necessaria e richiedere informazioni verbali e scritte agli organi della Cassa di previdenza;</dd>
<dt>c.<sup><a href="#fn-d9758e410">16</a></sup>
</dt>
<dd>riferisce alla Commissione, al direttore generale delle dogane e al DFF in merito ai risultati della verifica. </dd>
</dl>
<p><sup>3</sup> È fatta salva la vigilanza finanziaria da parte del Controllo federale delle finanze.</p>
<div class="footnotes">
<p id="fn-d9758e388"><sup>15</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
<p id="fn-d9758e410"><sup>16</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni finali </a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Trasferimento del patrimonio in contanti </a>
</h6>
<div class="collapseable"> <p><sup>1</sup> All’entrata in vigore della presente ordinanza il patrimonio in contanti della Cassa di previdenza è ripartito in un patrimonio per:</p>
<dl>
<dt>a.</dt>
<dd>le prestazioni di cui all’articolo 6 capoverso 1 lettera a;</dd>
<dt>b.</dt>
<dd>le prestazioni di cui all’articolo 6 capoverso 1 lettera b.</dd>
</dl>
<p><sup>2</sup> Il bilancio di apertura è presentato al DFF per approvazione.<sup><a href="#fn-d9758e445">17</a></sup></p>
<div class="footnotes"><p id="fn-d9758e445"><sup>17</sup> Nuovo testo giusta il n. I dell’O del 1° dic. 2017, in vigore dal 1° gen. 2018  (<a href="https://fedlex.data.admin.ch/eli/oc/2017/816">RU <b>2017</b> 7531</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Abrogazione del diritto vigente </a>
</h6>
<div class="collapseable"> <p>L’ordinanza del 1° luglio 1992<sup><a href="#fn-d9758e463">18</a></sup> sulla Cassa di previdenza del personale delle dogane è abrogata.</p>
<div class="footnotes"><p id="fn-d9758e463"><sup>18</sup><sup> </sup>[<a href="https://fedlex.data.admin.ch/eli/oc/1992/1330_1330_1330">RU <b>1992</b> 1330</a>]</p></div>
</div></article><article id="art_15_a"><a name="a15a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15_a"><b>Art. 15</b><i>a</i></a><sup><a href="#fn-d9758e478">19</a></sup><a href="#art_15_a"> Disposizione transitoria della modifica del 1° dicembre 2017  </a>
</h6>
<div class="collapseable"> <p>I membri della Commissione che sono stati nominati o designati prima dell’entrata in vigore della modifica del 1° dicembre 2017 rimangono in funzione sino alla fine della durata del mandato.</p>
<div class="footnotes"><p id="fn-d9758e478"><sup>19</sup> Introdotto dal n. I dell’O del 1° dic. 2017, in vigore dal 1° gen. 2018 (<a href="https://fedlex.data.admin.ch/eli/oc/2017/816">RU <b>2017 </b>7531</a>).</p></div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° maggio 2007.</p>
<p></p>
</div></article>
</div></section></main>
</div></body>
</html>
