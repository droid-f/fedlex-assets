<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--784.409 --><p class="srnummer ">784.409 </p>
<h1 class="erlasstitel botschafttitel ">Regolamento<br>dell’autorità indipendente di ricorso<br>in materia radiotelevisiva</h1>
<h2 class="erlasskurztitel ">(Regolamento AIRR)</h2>
<p class="erlassdatum ">del 1° marzo 2007 (Stato 1° gennaio 2012)</p>
<p class="erlasssubtitel ">approvato dal Consiglio federale il 16 marzo 2007</p>
</div>
<div id="preamble"><div>
<p class="man-template-autor ">L’Autorità indipendente di ricorso in materia radiotelevisiva,</p>
<p class="ingress ">visto l’articolo 85 capoverso 2 della legge federale del 24 marzo 2006<sup><a href="#fn-d7e25" id="fnbck-d7e25">1</a></sup> sulla <br>radiotelevisione (LRTV),</p>
<p class="man-template-verb ">decreta:</p>
<?del-struct abstand18pt><div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/2007/150" target="_blank">RS <b>784.40</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Organizzazione</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Sede, vicepresidenza, comitati</a>
</h6>
<div class="collapseable">
<p class="absatz "><sup>1</sup> L’Autorità indipendente di ricorso in materia radiotelevisiva (AIRR) ha sede a Berna.</p>
<p class="absatz "><sup>2</sup> L’autorità designa il vicepresidente.</p>
<p class="absatz "><sup>3</sup> Essa ha la facoltà di istituire comitati.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Presidente</a>
</h6>
<div class="collapseable">
<p class="absatz "><sup>1</sup> Il presidente assume le seguenti incombenze:</p>
<dl>
<dt>a. </dt>
<dd>dirige le sedute;</dd>
<dt>b. </dt>
<dd>vigila sull’operato della segreteria;</dd>
<dt>c. </dt>
<dd>cura le pubbliche relazioni e i contatti con le autorità svizzere ed estere;</dd>
<dt>d. </dt>
<dd>svolge i compiti elencati nel presente regolamento.</dd>
</dl>
<p class="absatz "><sup>2</sup> In caso di impedimento, il presidente è sostituito dal vicepresidente.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Nomina della segreteria</a>
</h6>
<div class="collapseable">
<p class="absatz "><sup>1</sup> Il responsabile della segreteria è nominato dal presidente, previa consultazione degli altri membri.</p>
<p class="absatz "><sup>2</sup> Il presidente e il responsabile della segreteria scelgono il restante personale della segreteria.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti della segreteria</a>
</h6>
<div class="collapseable">
<p class="absatz "><sup>1</sup> La segreteria assicura la gestione tecnica e amministrativa degli incarti dell’organo.</p>
<p class="absatz "><sup>2</sup> La segreteria si occupa in particolare dei seguenti compiti:</p>
<dl>
<dt>a. </dt>
<dd>istruisce le procedure di ricorso;</dd>
<dt>b. </dt>
<dd>organizza le sedute e stila i verbali;</dd>
<dt>c. </dt>
<dd>redige la motivazione e notifica le decisioni;</dd>
<dt>d. </dt>
<dd>allestisce il rapporto annuale;</dd>
<dt>e. </dt>
<dd>esercita il controllo sulle pratiche;</dd>
<dt>f. </dt>
<dd>gestisce il sito web;</dd>
<dt>g. </dt>
<dd>d’intesa con il presidente decide in merito alle richieste di accesso a documenti ufficiali, secondo gli articoli 10 e seguenti della legge federale del 17 dicembre 2004<sup><a href="#fn-d7e129" id="fnbck-d7e129">2</a></sup> sul principio della trasparenza dell’amministrazione.</dd>
</dl>
<p class="absatz "><sup>3</sup> La segreteria rappresenta l’AIRR nei confronti dell’Amministrazione federale e costituisce il punto di riferimento per il pubblico.</p>
<div class="footnotes"><p id="fn-d7e129"><sup><a href="#fnbck-d7e129">2</a></sup><sup></sup> <a href="https://fedlex.data.admin.ch/eli/cc/2006/355" target="_blank">RS <b>152.3</b></a></p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Sedute</a>
</h6>
<div class="collapseable">
<p class="absatz "><sup>1</sup> Il presidente convoca le sedute d’intesa con la segreteria. Di regola, l’ordine del giorno va comunicato quattordici giorni prima della seduta.</p>
<p class="absatz "><sup>2</sup> Di norma, gli incarti relativi ai punti dell’ordine del giorno vanno trasmessi unitamente alla convocazione.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Preventivo e contabilità</a><sup><a href="#fn-d7e157" id="fnbck-d7e157">3</a></sup>
</h6>
<div class="collapseable">
<p class="absatz "><sup>1</sup> L’AIRR allestisce il proprio preventivo e lo presenta alla Segreteria generale del Dipartimento federale dell’ambiente, dei trasporti, dell’energia e delle comunicazioni (DATEC).<sup><a href="#fn-d7e172" id="fnbck-d7e172">4</a></sup></p>
<p class="absatz "><sup>2</sup> La segreteria generale del Dipartimento federale dell’ambiente, dei trasporti, dell’energia e delle comunicazioni tiene la contabilità dell’AIRR.</p>
<div class="footnotes">
<p id="fn-d7e157"><sup><a href="#fnbck-d7e157">3</a></sup><sup></sup> Nuovo testo giusta il n. I dell’O dell’AIRR del 2 dic. 2011, approvato dal Consiglio federale il 9 dic. 2011 e in vigore dal 1° gen. 2012 (<a href="https://fedlex.data.admin.ch/eli/oc/2011/875" target="_blank">RU <b>2011</b> 6249</a>).</p>
<p id="fn-d7e172"><sup><a href="#fnbck-d7e172">4</a></sup><sup></sup> Nuovo testo giusta il n. I dell’O dell’AIRR del 2 dic. 2011, approvato dal Consiglio federale il 9 dic. 2011 e in vigore dal 1° gen. 2012 (<a href="https://fedlex.data.admin.ch/eli/oc/2011/875" target="_blank">RU <b>2011</b> 6249</a>).</p>
</div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Segreto d’ufficio</a>
</h6>
<div class="collapseable"><p class="absatz ">I membri dell’AIRR e il personale della segreteria sono tenuti al segreto d’ufficio.</p></div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Procedura di ricorso</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Ripartizione dei compiti</a>
</h6>
<div class="collapseable">
<p class="absatz "><sup>1</sup> Il presidente designa un relatore per ogni ricorso.</p>
<p class="absatz "><sup>2</sup> I relatori compilano un rapporto e presentano una proposta.</p>
<p class="absatz "><sup>3</sup> La segreteria può essere incaricata di collaborare nell’ambito della procedura d’allestimento della relazione.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Ricusazione</a>
</h6>
<div class="collapseable">
<p class="absatz ">I membri sono tenuti ad informare l’AIRR su eventuali motivi di ricusazione. Se la ricusazione è contestata, spetta all’AIRR decidere, escludendo il membro interessato secondo l’articolo 10 della legge federale del 20 dicembre 1968<sup><a href="#fn-d7e218" id="fnbck-d7e218">5</a></sup> sulla procedura amministrativa (PA).</p>
<div class="footnotes"><p id="fn-d7e218"><sup><a href="#fnbck-d7e218">5</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Periti</a>
</h6>
<div class="collapseable"><p class="absatz ">L’AIRR può far capo a periti.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Deliberazione pubblica</a>
</h6>
<div class="collapseable">
<p class="absatz "><sup>1</sup> L’AIRR stabilisce se sussistono interessi privati degni di protezione che si contrappongono ad una deliberazione pubblica, secondo l’articolo 97 capoverso 1 LRTV.</p>
<p class="absatz "><sup>2</sup> Almeno dieci giorni prima della seduta l’AIRR pubblica sul proprio sito Internet i temi delle trattative, oggetto della deliberazione pubblica.</p>
<p class="absatz "><sup>3</sup> I rappresentanti dei mass media e i partecipanti alla procedura hanno a disposizione posti a sedere riservati.</p>
<p class="absatz "><sup>4</sup> Sono vietate le riprese visive e sonore. Il presidente può tuttavia ammettere eccezioni alla regola, d’intesa con gli altri membri.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Votazioni</a>
</h6>
<div class="collapseable">
<p class="absatz "><sup>1</sup> L’AIRR può deliberare qualora siano presenti almeno sei membri. Le decisioni sono adottate a maggioranza semplice. In caso di parità di voti, decide il presidente.</p>
<p class="absatz "><sup>2</sup> I membri sono tenuti a votare.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Opinione divergente</a>
</h6>
<div class="collapseable">
<p class="absatz "><sup>1</sup> Se almeno tre membri dissentono dalla decisione presa dalla maggioranza, possono stilare una presa di posizione. Il documento, pubblicato in allegato alla decisione, deve essere sintetico e concentrarsi sui punti cardini della motivazione.</p>
<p class="absatz "><sup>2</sup> Il presidente può stabilire un termine per la redazione delle opinioni divergenti.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Motivazioni delle decisioni</a>
</h6>
<div class="collapseable"><p class="absatz ">L’AIRR approva le motivazioni delle decisioni scritte.</p></div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Decisione tramite circolazione degli atti</a>
</h6>
<div class="collapseable">
<p class="absatz "><sup>1</sup> Le decisioni di non entrata in materia, le approvazioni delle motivazioni delle decisioni e le decisioni sull’esclusione del pubblico dalle deliberazioni, secondo l’articolo 11 capoverso 1, possono essere adottate, a discrezione del presidente, tramite circolazione degli atti.</p>
<p class="absatz "><sup>2</sup> Su richiesta di un membro o della segreteria, è possibile deliberare e decidere in merito all’incarto nel quadro di una seduta ordinaria.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Lingua delle decisioni</a>
</h6>
<div class="collapseable"><p class="absatz ">Le decisioni sono redatte nella lingua nazionale in cui è stata diffusa la trasmissione oggetto del reclamo, ovvero nella lingua nazionale prevalente nella regione di diffusione dell’emittente.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Reclamo temerario</a>
</h6>
<div class="collapseable"><p class="absatz ">Se al termine della procedura di mediazione un organo di mediazione o un’emittente inoltra all’AIRR la richiesta di addossare le spese di procedura al reclamante, perché trattasi di un reclamo temerario (art. 93 cpv. 5 LRTV), sono applicabili per analogia le disposizioni sulla procedura di ricorso secondo gli articoli 8 e 9, nonché 12 a 16 del presente regolamento.</p></div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Organi di mediazione delle regioni linguistiche</a>
</h1>
<div class="collapseable">
<article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Nomina degli organi di mediazione</a>
</h6>
<div class="collapseable">
<p class="absatz "><sup>1</sup> L’AIRR designa un comitato che prepara e propone la nomina dei tre organi di mediazione rappresentanti le regioni linguistiche, nonché dei loro membri, secondo l’articolo 91 capoverso 1 LRTV.</p>
<p class="absatz "><sup>2</sup> Di norma, l’AIRR nomina gli organi di mediazione per quattro anni. Una rielezione è possibile. I posti vacanti sono assegnati solo fino alla scadenza della durata della carica.</p>
<p class="absatz "><sup>3</sup> La capacità di deliberare nonché la presa di decisione sono regolate ai sensi dell’articolo 12 capoverso 1 del presente regolamento.</p>
</div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Compiti</a>
</h6>
<div class="collapseable">
<p class="absatz "><sup>1</sup> Gli organi di mediazione trattano le procedure di reclamo secondo gli articoli 92 <br>e 93 LRTV.</p>
<p class="absatz "><sup>2</sup> Essi presentano un rapporto annuale sulle loro attività all’AIRR.</p>
<p class="absatz "><sup>3</sup> Gli organi di mediazione informano il pubblico sulla loro funzione e sulle loro attività.</p>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Sorveglianza</a>
</h6>
<div class="collapseable">
<p class="absatz "><sup>1</sup> Quale autorità di vigilanza, l’AIRR esercita la sorveglianza sugli organi di mediazione d’ufficio e in base all’inoltro di denunce o di reclami.</p>
<p class="absatz "><sup>2</sup> Statuisce sulle denunce sporte contro gli organi di mediazione secondo l’articolo 71 PA<sup><a href="#fn-d7e359" id="fnbck-d7e359">6</a></sup>.</p>
<p class="absatz "><sup>3</sup> Per analogia, sono applicabili le regole stabilite per la procedura di ricorso giusta gli articoli 8 e 9, nonché 12 a 16 del presente regolamento.</p>
<div class="footnotes"><p id="fn-d7e359"><sup><a href="#fnbck-d7e359">6</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Informazione</a>
</h1>
<div class="collapseable">
<article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Principio dell’informazione</a>
</h6>
<div class="collapseable">
<p class="absatz "><sup>1</sup> L’AIRR informa il pubblico sulla propria funzione e sulle proprie attività.</p>
<p class="absatz "><sup>2</sup> Essa pubblica sul suo sito Internet le decisioni rese, nella forma integrale e anonima. L’accesso all’apposita banca dati è gratuito.</p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Rapporto annuale</a>
</h6>
<div class="collapseable">
<p class="absatz "><sup>1</sup> L’AIRR approva il rapporto annuale redatto all’attenzione del Consiglio federale.</p>
<p class="absatz "><sup>2</sup> Previa approvazione del Consiglio federale, il rapporto annuale è pubblicato nelle quattro lingue nazionali.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Disposizioni finali</a>
</h1>
<div class="collapseable">
<article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Diritto previgente: abrogazione</a>
</h6>
<div class="collapseable">
<p class="absatz ">Il regolamento dell’autorità indipendente di ricorso in materia radiotelevisiva del 5 novembre 1993<sup><a href="#fn-d7e407" id="fnbck-d7e407">7</a></sup> è abrogato.</p>
<div class="footnotes"><p id="fn-d7e407"><sup><a href="#fnbck-d7e407">7</a></sup><sup></sup> [<a href="https://fedlex.data.admin.ch/eli/oc/1994/3085_3085_3085" target="_blank">RU <b>1994</b> 3085</a>]</p></div>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Entrata in vigore</a>
</h6>
<div class="collapseable">
<p class="absatz ">Il presente regolamento entra in vigore il 1° aprile 2007.</p>
<p class="abstand1seite "></p>
</div></article>
</div></section></main>
</div></body>
</html>
