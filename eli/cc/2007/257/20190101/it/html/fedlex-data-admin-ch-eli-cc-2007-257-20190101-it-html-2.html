<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--631.053 --><p class="srnummer ">631.053 </p>
<h1 class="erlasstitel botschafttitel ">Ordinanza<br>sull’impiego di telecamere, videoregistratori e altri <br>apparecchi di sorveglianza da parte dell’Amministrazione federale delle dogane</h1>
<p class="erlassdatum ">del 4 aprile 2007 (Stato 1° gennaio 2019)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 108 capoverso 2 della legge del 18 marzo 2005<sup><a href="#fn-d7e21" id="fnbck-d7e21">1</a></sup> sulle dogane (LD),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2007/249" target="_blank">RS <b>631.0</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina l’impiego di telecamere, videoregistratori e altri apparecchi di sorveglianza (apparecchi) da parte dell’Amministrazione federale delle dogane.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Apparecchi autorizzati</a>
</h6>
<div class="collapseable">
<p class="absatz "><sup>1</sup> L’Amministrazione federale delle dogane può impiegare apparecchi che:</p>
<dl>
<dt>a. </dt>
<dd>captano e registrano segnali visivi (macchine fotografiche, videoapparecchi, apparecchi ad immagine termica, apparecchi a raggi infrarossi o sensori di movimento);</dd>
<dt>b. </dt>
<dd>captano e registrano segnali acustici (apparecchi audiovisivi o sensori sonori);</dd>
<dt>c. </dt>
<dd>localizzano veicoli e oggetti e ne registrano l’ubicazione (radiolocalizzazione goniometrica, localizzazione o sistema di posizionamento globale GPS).</dd>
</dl>
<p class="absatz "><sup>2</sup> Gli apparecchi possono essere impiegati in combinazione tra loro.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Tipo d’impiego</a>
</h6>
<div class="collapseable">
<p class="absatz "><sup>1</sup> Gli apparecchi possono essere fissi o mobili.</p>
<p class="absatz "><sup>2</sup> Gli apparecchi possono altresì essere installati a bordo di veicoli stradali, natanti, aeromobili o ricognitori telecomandati.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Campo d’applicazione</a>
</h6>
<div class="collapseable">
<p class="absatz "><sup>1</sup> Gli apparecchi ai sensi dell’articolo 2 capoverso 1 lettere a–c possono essere impiegati:</p>
<dl>
<dt>a. </dt>
<dd>per poter accertare tempestivamente i passaggi illegali del confine da parte di persone o i pericoli per la sicurezza nel traffico transfrontaliero (art. 108 cpv. 1 lett. a LD): nel territorio doganale nonché nelle enclavi doganali svizzere;</dd>
<dt>b. </dt>
<dd>per la ricerca di persone, veicoli e oggetti (art. 108 cpv. 1 lett. b LD): nel territorio doganale nonché nelle enclavi doganali svizzere.</dd>
</dl>
<p class="absatz "><sup>2</sup> Gli apparecchi ai sensi dell’articolo 2 capoverso 1 lettere a e b possono essere impiegati per la sorveglianza di:</p>
<dl>
<dt>a. </dt>
<dd>locali in cui si trovano valori (art. 108 cpv. 1 lett. b LD): all’entrata, all’uscita nonché al loro interno;</dd>
<dt>b. </dt>
<dd>locali in cui si trovano persone scortate al posto o fermate (art. 108 cpv. 1 lett. b LD): al loro interno;</dd>
<dt>c. </dt>
<dd>depositi franchi doganali (art. 108 cpv. 1 lett. b LD): ai loro accessi.</dd>
</dl>
<p class="absatz "><sup>3</sup> Se sono installati in ricognitori telecomandati, gli apparecchi di cui all’articolo 2 capoverso 1 lettera a possono essere impiegati esclusivamente nella zona in vicinanza del confine e solo per scopi secondo il capoverso 1 lettera a. Per zona in vicinanza del confine si intende una striscia di terreno larga 25 chilometri ubicata lungo il confine doganale.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Principi relativi all’impiego</a>
</h6>
<div class="collapseable">
<p class="absatz "><sup>1</sup> In singoli casi, l’impiego di apparecchi mobili deve essere limitato nel tempo.</p>
<p class="absatz "><sup>2</sup> L’impiego degli apparecchi deve essere segnalato mediante misure adeguate. Qualora dovesse pregiudicare lo scopo dell’impiego, la segnalazione può essere tralasciata.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Competenza in materia di impiego</a>
</h6>
<div class="collapseable">
<p class="absatz ">Il capo di un circondario doganale, il capo del Corpo delle guardie di confine e il capo della divisione principale Antifrode doganale decidono, nel loro rispettivo ambito di competenza, su:<sup><a href="#fn-d7e127" id="fnbck-d7e127">2</a></sup></p>
<dl>
<dt>a. </dt>
<dd>l’impiego degli apparecchi;</dd>
<dt>b. </dt>
<dd>il tipo di apparecchio da impiegare.</dd>
</dl>
<div class="footnotes"><p id="fn-d7e127"><sup><a href="#fnbck-d7e127">2</a></sup><sup></sup> Nuovo testo giusta il n. 2 dell’all. all’O del 21 nov. 2018, in vigore dal 1° gen. 2019  (<a href="https://fedlex.data.admin.ch/eli/oc/2018/735" target="_blank">RU <b>2018</b> 4671</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Conservazione delle registrazioni</a>
</h6>
<div class="collapseable">
<p class="absatz "><sup>1</sup> Le registrazioni possono essere conservate per un mese. Allo scadere di questo termine occorre distruggerle.<sup><a href="#fn-d7e153" id="fnbck-d7e153">3</a></sup></p>
<p class="absatz "><sup>2</sup> Qualora occorra chiarire se avviare un procedimento penale amministrativo per infrazione doganale o se le registrazioni debbano essere messe a disposizione, le registrazioni possono essere conservate oltre il termine di cui al capoverso 1.</p>
<div class="footnotes"><p id="fn-d7e153"><sup><a href="#fnbck-d7e153">3</a></sup><sup></sup> Nuovo testo giusta l’art. 16 dell’O del 23 ago. 2017 sul trattamento dei dati nell’AFD, in vigore dal 1° ott. 2017 (<a href="https://fedlex.data.admin.ch/eli/oc/2017/535" target="_blank">RU <b>2017</b> 4891</a>).</p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Messa a disposizione delle registrazioni</a>
</h6>
<div class="collapseable">
<p class="absatz "><sup>1</sup> L’Amministrazione federale delle dogane può mettere a disposizione le registrazioni in caso di:</p>
<dl>
<dt>a. </dt>
<dd>passaggio illegale del confine da parte di persone: alle competenti autorità federali nonché a quelle cantonali competenti in materia di perseguimento penale;</dd>
<dt>b. </dt>
<dd>pericoli per la sicurezza nel traffico transfrontaliero e di sorveglianza di depositi franchi doganali: alle competenti autorità amministrative federali o cantonali incaricate dell’esecuzione dei rispettivi disposti di natura non doganale della Confederazione nonché alle autorità federali o cantonali competenti in materia di perseguimento penale;</dd>
<dt>c. </dt>
<dd>ricerche di persone, veicoli e oggetti: alle competenti autorità federali e cantonali nonché alle autorità federali o cantonali competenti in materia di perseguimento penale;</dd>
<dt>d. </dt>
<dd>sorveglianza di locali in cui si trovano valori: alle competenti autorità federali nonché alle autorità federali o cantonali competenti in materia di perseguimento penale;</dd>
<dt>e. </dt>
<dd>sorveglianza di locali in cui si trovano persone scortate al posto o fermate: alle autorità giudiziarie e amministrative federali o cantonali per la valutazione delle pretese giusta la legge del 14 marzo 1958<sup><a href="#fn-d7e192" id="fnbck-d7e192">4</a></sup> sulla responsabilità e onde prevenire procedure sanzionatorie contro il personale dell’Amministrazione federale delle dogane.</dd>
</dl>
<p class="absatz "><sup>2</sup> L’Amministrazione federale delle dogane può comunicare o mettere a disposizione delle autorità federali o cantonali competenti in materia di perseguimento penale informazioni raccolte mediante apparecchi e registrazioni per il chiarimento di delitti e crimini (art. 112 e 114 LD).</p>
<div class="footnotes"><p id="fn-d7e192"><sup><a href="#fnbck-d7e192">4</a></sup><sup></sup> <a href="https://fedlex.data.admin.ch/eli/cc/1958/1413_1483_1489" target="_blank">RS <b>170.32</b></a></p></div>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Competenza in materia di messa a disposizione delle registrazioni</a>
</h6>
<div class="collapseable">
<p class="absatz "><sup>1</sup> La decisione relativa alla messa a disposizione delle registrazioni alle autorità federali o cantonali spetta, nel rispettivo ambito di competenza, a:</p>
<dl>
<dt>a. </dt>
<dd>la Direzione generale delle dogane;</dd>
<dt>b. </dt>
<dd>le direzioni di circondario;</dd>
<dt>c. </dt>
<dd>i comandi delle regioni guardie di confine.</dd>
</dl>
<p class="absatz "><sup>2</sup> La Direzione generale delle dogane decide in merito alla messa a disposizione alle autorità estere (art. 113 LD).</p>
</div></article><article id="art_9_a"><a name="a9a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9_a"><b>Art. 9</b><i>a</i></a><sup><a href="#fn-d7e230" id="fnbck-d7e230">5</a></sup><a href="#art_9_a"> Impiego di apparecchi fissi da parte delle autorità di polizia</a>
</h6>
<div class="collapseable">
<p class="absatz "><sup>1</sup> Gli apparecchi fissi ai sensi dell’articolo 2 capoverso 1 lettera a possono essere impiegati dalle competenti autorità di polizia nel territorio del proprio Cantone. </p>
<p class="absatz "><sup>2</sup> Il trattamento dei dati è retto dalla rispettiva legislazione cantonale sulla protezione dei dati. La conservazione e la distruzione dei dati sono rette dall’articolo 7.</p>
<div class="footnotes"><p id="fn-d7e230"><sup><a href="#fnbck-d7e230">5</a></sup><sup></sup> Introdotto dall’art. 16 dell’O del 23 ago. 2017 sul trattamento dei dati nell’AFD, in vigore dal 1° ott. 2017 (<a href="https://fedlex.data.admin.ch/eli/oc/2017/535" target="_blank">RU <b>2017</b> 4891</a>).</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Diritti delle persone interessate</a>
</h6>
<div class="collapseable">
<p class="absatz "><sup>1</sup> I diritti delle persone interessate dalle registrazioni, segnatamente il diritto d’accesso e di distruzione, sono retti dalla legge federale del 19 giugno 1992<sup><a href="#fn-d7e258" id="fnbck-d7e258">6</a></sup> sulla protezione dei dati e sulle relative disposizioni d’esecuzione.<sup><a href="#fn-d7e267" id="fnbck-d7e267">7</a></sup></p>
<p class="absatz "><sup>2</sup> Le corrispondenti domande vanno presentate alla Direzione generale delle dogane.</p>
<div class="footnotes">
<p id="fn-d7e258"><sup><a href="#fnbck-d7e258">6</a></sup><sup></sup> <a href="https://fedlex.data.admin.ch/eli/cc/2022/491" target="_blank">RS <b>235.1</b></a></p>
<p id="fn-d7e267"><sup><a href="#fnbck-d7e267">7</a></sup><sup></sup> Nuovo testo giusta l’art. 16 dell’O del 23 ago. 2017 sul trattamento dei dati nell’AFD, in vigore dal 1° ott. 2017 (<a href="https://fedlex.data.admin.ch/eli/oc/2017/535" target="_blank">RU <b>2017</b> 4891</a>).</p>
</div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Misure di sicurezza</a>
</h6>
<div class="collapseable"><p class="absatz ">Le registrazioni devono essere conservate al sicuro onde impedire l’utilizzazione abusiva, la distruzione o il furto.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Diritto vigente: abrogazione</a>
</h6>
<div class="collapseable">
<p class="absatz ">L’ordinanza del 26 ottobre 1994<sup><a href="#fn-d7e297" id="fnbck-d7e297">8</a></sup> sulla sorveglianza del confine mediante videoapparecchi è abrogata.</p>
<div class="footnotes"><p id="fn-d7e297"><sup><a href="#fnbck-d7e297">8</a></sup><sup></sup> [<a href="https://fedlex.data.admin.ch/eli/oc/1994/2471_2471_2471" target="_blank">RU <b>1994</b> 2471</a>, <b></b><a href="https://fedlex.data.admin.ch/eli/oc/2005/146" target="_blank"><b>2005</b> 1101</a>]</p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° maggio 2007.</p></div></article></main>
</div></body>
</html>
