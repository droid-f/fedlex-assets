<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.142.112.327 --><p class="srnummer ">0.142.112.327 </p>
<p class="ref "> RU <b>2007</b> 705</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Protocollo d’intesa<br>tra il Consiglio federale svizzero, da un lato, e <br>il Ministero degli Affari esteri e del Commercio internazionale, <br>del Canada, dall’altro, relativo a un programma <br>di mobilità dei giovani</h1>
<p class="erlasssubtitel ">Concluso il 6 febbraio 2007<br>Entrato in vigore il 6 febbraio 2007</p>
<p class="erlassdatum "> (Stato 6  febbraio 2007)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Consiglio federale svizzero <br>e <br>il Ministero degli Affari esteri e del Commercio internazionale (MAECI) <br>del Canada,</p>
<p class="absatz ">animati dal desiderio di promuovere una cooperazione stretta tra i due Paesi,</p>
<p class="absatz ">nell’intento d’incoraggiare la mobilità dei giovani, gli scambi di giovani, la cooperazione e il partenariato tra la Svizzera e il Canada, nonché l’aumento dell’eccellenza e della competitività, segnatamente delle piccole e medie imprese, nei due Paesi,</p>
<p class="absatz ">risoluti a creare per i loro giovani cittadini occasioni di acquisire un’esperienza professionale o pratica e di meglio conoscere le lingue, la cultura e la società dell’altro Paese, promuovendo in tal modo la mutua comprensione tra i due Paesi,</p>
<p class="absatz ">convinti dell’interesse insito nella facilitazione di siffatti programmi di mobilità dei giovani,</p>
<p class="man-template-verb ">hanno convenuto le disposizioni seguenti:</p>
<p class="absatz ">1.  Ai fini del presente Protocollo d’intesa (Protocollo), possono essere ammessi a beneficiare dell’applicazione del Protocollo i giovani:</p>
<dl>
<dt>a) </dt>
<dd>cittadini svizzeri o canadesi titolari di un passaporto svizzero o canadese valido;</dd>
<dt>b) </dt>
<dd>residenti in Svizzera o in Canada al momento della presentazione della domanda;</dd>
<dt>c) </dt>
<dd>di ambo i sessi e di età tra i 18 e i 35 anni compresi al momento della presentazione della domanda;</dd>
<dt></dt>
<dd>d) i. titolari di un diploma di un istituto post-secondario e desiderosi di conseguire una formazione complementare nel loro settore di competenza nell’ambito di un contratto di lavoro prestabilito, onde contribuire al loro sviluppo professionale, o<dl>
<dt>ii. </dt>
<dd>desiderosi di aggiungere un complemento alla loro formazione tecnica o professionale nel loro settore di competenza, nell’ambito di un contratto di lavoro prestabilito. La formazione professionale deve essere durata almeno due anni, o</dd>
<dt>iii. </dt>
<dd>studenti iscritti presso un istituto post-secondario del Paese d’origine e desiderosi di aggiungere un complemento ai loro studi post-secondari grazie a un periodo di pratica da effettuarsi nell’ambito di un contratto di lavoro prestabilito nell’altro Paese, segnatamente nel quadro di un’intesa interistituzionale;</dd>
</dl>
</dd>
<dt>e) </dt>
<dd>che presentano una domanda a titolo individuale;</dd>
<dt>f) </dt>
<dd>che ancora non hanno beneficiato del presente Protocollo, fatto salvo quanto previsto al paragrafo 4;</dd>
<dt>g) </dt>
<dd>che soddisfano tutte le esigenze legali e politiche svizzere e canadesi in materia d’immigrazione, segnatamente per quel che concerne l’ammissibilità, oltre a quelle già enunciate ai capoversi a)–f) di cui sopra.</dd>
</dl>
<p class="absatz ">2  L’Ufficio federale della migrazione (UFM<sup><a href="#fn-d7e90" id="fnbck-d7e90">2</a></sup>; rappresentato in Canada dall’Ambasciata di Svizzera) e il MAECI (rappresentato in Svizzera dall’ambasciata del Canada) sono le autorità responsabili dell’elaborazione e della realizzazione del Protocollo.</p>
<p class="absatz ">3.  Le due autorità responsabili si riuniscono, se necessario, al fine di intendersi sull’amministrazione del Protocollo negli anni a venire e di esaminare tra l’altro i temi seguenti:</p>
<dl>
<dt>a) </dt>
<dd>ambiti di formazione e specializzazione che interessano i rispettivi Paesi;</dd>
<dt>b) </dt>
<dd>numero di partecipanti durante l’anno precedente;</dd>
<dt>c) </dt>
<dd>tutte le altre disposizioni amministrative relative al buon funzionamento del Protocollo.</dd>
</dl>
<p class="absatz ">4.  In linea di principio, la durata del contratto di lavoro deve essere al massimo di dodici mesi, ma non può essere inferiore a quattro mesi. In determinati casi, tale durata può essere prorogata fino a diciotto mesi. I partecipanti ammissibili possono beneficiare dell’applicazione del presente Protocollo al massimo a due riprese. I soggiorni devono tuttavia essere discontinui e non superare la durata complessiva di diciotto mesi.</p>
<dl class="man-template-absatz-struktur-1">
<dt>5. </dt>
<dd>a) I cittadini svizzeri che hanno ottenuto dalla missione diplomatica canadese una lettera d’introduzione che li autorizza a beneficiare dell’applicazione del presente Protocollo ricevono sin dal loro arrivo in Canada, indipendentemente dalla situazione dell’impiego, un permesso di lavoro valevole per la durata del soggiorno autorizzato.</dd>
<dt>b) </dt>
<dd>I cittadini canadesi che hanno ottenuto dalla missione diplomatica o consolare svizzera un visto d’entrata e di soggiorno che li autorizza a beneficiare dell’applicazione del presente Protocollo ricevono sin dal loro arrivo in Svizzera, indipendentemente dalla situazione dell’impiego, un permesso di lavoro per la durata dell’impiego prevista.</dd>
<dt>6. </dt>
<dd>a) Di principio, i cittadini che possono essere ammessi a beneficiare delle disposizioni del presente Protocollo nell’altro Paese devono cercarvi essi stessi un impiego. Le autorità incaricate dell’applicazione del presente Protocollo possono aiutarli in tale ricerca mediante misure appropriate.</dd>
<dt>b) </dt>
<dd>I cittadini che possono essere ammessi a beneficiare delle disposizioni del presente Protocollo possono assumere un impiego in tutte le professioni il cui esercizio non è oggetto di restrizioni legali. Se l’esercizio della professione soggiace a permesso, i cittadini interessati devono sollecitare preliminarmente tale permesso presso l’autorità competente.</dd>
</dl>
<p class="absatz ">7.  Al termine del contratto di lavoro, salvo autorizzazione esplicita, i beneficiari del presente Protocollo non devono soffermarsi nel Paese ospite con l’intenzione di occuparvi un impiego o svolgervi qualsiasi altra attività accademica o professionale.</p>
<dl class="man-template-absatz-struktur-1">
<dt>8. </dt>
<dd>a) I cittadini di ciascun Paese che soggiornano nell’altro Paese nel quadro del presente Protocollo sono tenuti a conformarsi alle leggi vigenti nel Paese ospite, segnatamente a quelle relative all’esercizio di professioni regolamentate.</dd>
<dt>b) </dt>
<dd>Sono applicabili le leggi e i regolamenti del Paese ospite relativi alle prestazioni per la disoccupazione e alle condizioni di lavoro e di retribuzione. Per quel che concerne il Canada, le leggi e i regolamenti relativi alle condizioni di lavoro e di retribuzione rientrano principalmente nelle competenze provinciali e territoriali.</dd>
</dl>
<p class="absatz ">9.  I cittadini che possono essere ammessi a beneficiare delle disposizioni del presente Protocollo ma che non sono protetti da un sistema di assicurazione per la copertura delle spese mediche e di ospedalizzazione, devono aderire a un piano di assicurazione collettiva oppure sottoscrivere un contratto di assicurazione individuale, a seconda della prassi in uso presso l’impresa che li impiega nel Paese ospite.</p>
<p class="absatz ">10.  Per quanto le leggi glielo consentano, il Paese ospite agevola le formalità amministrative d’entrata e di dimora nei confronti dei partecipanti.</p>
<p class="absatz ">11.  Le autorità responsabili per l’attuazione del presente Protocollo incoraggiano gli organismi interessati dei rispettivi Paesi a fornire il loro appoggio all’applicazione del presente Protocollo. </p>
<dl class="man-template-absatz-struktur-1">
<dt>12. a) </dt>
<dd>L’attuazione del presente Protocollo è fondata sulla reciprocità. </dd>
<dt>b) </dt>
<dd>Il conteggio dei cittadini che beneficiano del presente Protocollo è effettuato a decorrere dall’entrata in vigore dello stesso e sino alla fine dell’anno in corso, poi annualmente, dal 1° gennaio al 31 dicembre.</dd>
<dt>c) </dt>
<dd>Le autorità responsabili possono modificare il presente Protocollo per mutuo consenso espresso per scritto.</dd>
<dt>d) </dt>
<dd>Il presente Protocollo entra in vigore alla data della firma. La durata di validità è di un anno.</dd>
<dt>e) </dt>
<dd>Il Protocollo è prorogato tacitamente di anno in anno, a meno di una modifica per mutuo consenso o della denuncia da parte delle autorità responsabili di un Paese con preavviso di tre mesi. La denuncia o la sospensione del presente Protocollo non incide sulla validità dei visti e dei permessi di lavoro già rilasciati dalla Svizzera o dal Canada in virtù del presente Protocollo al momento della denuncia o della sospensione.</dd>
</dl>
<p class="absatz ">13.  Il Protocollo d’intesa tra l’Ufficio federale dell’industria, delle arte e mestieri e del lavoro (UFIAML) della Svizzera e il Ministero degli Affari esteri e del Commercio internazionale (MAECI) del Canada relativo a un programma di scambio di giovani lavoratori, firmato a Ottawa il quinto giorno di dicembre 1979, perde ogni validità alla data in cui prende effetto il presente Protocollo.</p>
<p class="absatz ">Firmato a Ottawa, il 6 febbraio 2007, in due originali nelle lingue francese e inglese, i due testi facenti ugualmente fede.</p>
<p></p>
<div class="table layout-table"><table>
<tr>
<td><p class="unterschriften1 ">Per il <br>Consiglio federale svizzero:</p></td>
<td><p class="unterschriften1 ">Per il <br>Ministero degli Affari esteri e del Commercio internazionale del Canada:</p></td>
</tr>
<tr>
<td><p class="unterschriften ">Werner Baumann</p></td>
<td><p class="unterschriften ">James Fox</p></td>
</tr>
</table></div>
<div class="footnotes"><p id="fn-d7e90"><sup><a href="#fnbck-d7e90">2</a></sup><sup></sup> Ora: Segreteria di Stato della migrazione (SEM) (vedi <a href="https://fedlex.data.admin.ch/eli/oc/2014/741" target="_blank">RU <b>2014</b> 4451</a>).</p></div>
</div></div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></main>
</div></body>
</html>
