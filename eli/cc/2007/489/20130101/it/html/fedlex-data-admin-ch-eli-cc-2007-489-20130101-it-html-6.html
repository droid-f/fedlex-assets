<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--173.320.11 --><p class="srnummer ">173.320.11 </p>
<h1 class="erlasstitel botschafttitel ">Regolamento<br>concernente l’organo di conciliazione<br>del Tribunale amministrativo federale</h1>
<p class="erlassdatum ">del 6 agosto 2007 (Stato 1° gennaio 2013)</p>
</div>
<div id="preamble"><div>
<p class="man-template-autor ">Il Tribunale amministrativo federale (TAF),</p>
<p class="ingress ">visto l’articolo 16 capoverso 1 lettera a della legge del 17 giugno 2005<sup><a href="#fn-d7e21" id="fnbck-d7e21">1</a></sup> <sup><br></sup>sul Tribunale amministrativo federale; <br>visti gli articoli 1 lettera a e 16 capoverso 5 del regolamento del 17 aprile 2008<sup><a href="#fn-d7e35" id="fnbck-d7e35">2</a></sup><sup> </sup><br>del Tribunale amministrativo federale,<sup><a href="#fn-d7e47" id="fnbck-d7e47">3</a></sup></p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/2006/352" target="_blank">RS <b>173.32</b></a></p>
<p id="fn-d7e35"><sup><a href="#fnbck-d7e35">2</a></sup><sup></sup> <a href="https://fedlex.data.admin.ch/eli/cc/2008/320" target="_blank">RS <b>173.320.1</b></a></p>
<p id="fn-d7e47"><sup><a href="#fnbck-d7e47">3</a></sup><sup></sup> Nuovo testo giusta l’art. 38 cpv. 2 dell’O del TAF del 17 apr. 2008, in vigore dal  1° giu. 2008 (<a href="https://fedlex.data.admin.ch/eli/oc/2008/320" target="_blank">RU <b>2008 </b>2189</a>).</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principi</a>
</h6>
<div class="collapseable">
<p class="absatz "><sup>1</sup> I giudici si prestano cortesia e rispetto nei loro rapporti reciproci, promuovono un buon ambiente lavorativo improntato alla collegialità e, se possibile, risolvono le controversie autonomamente e di comune accordo.</p>
<p class="absatz "><sup>2</sup> I giudici esercitano la loro funzione nel rispetto dei loro obblighi e si astengono da tutto quanto possa pregiudicare l’organizzazione, la giurisprudenza e l’immagine del Tribunale.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Campo d’applicazione</a>
</h6>
<div class="collapseable">
<p class="absatz "><sup>1</sup> L’organo di conciliazione svolge il ruolo di mediatore nelle controversie tra i giudici.</p>
<p class="absatz "><sup>2</sup> Queste controversie possono essere oggetto di una procedura di conciliazione anche quando la competenza nel merito spetta a un altro organo del Tribunale.</p>
</div></article><article id="art_2_a"><a name="a2a"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2_a"><b>Art. 2</b><i>a</i></a><sup><a href="#fn-d7e88" id="fnbck-d7e88">4</a></sup><a href="#art_2_a"> Costituzione e presidenza</a>
</h6>
<div class="collapseable">
<p class="absatz "><sup>1</sup> L’organo di conciliazione si costituisce da sé ed elegge tra i suoi membri:</p>
<dl>
<dt>a. </dt>
<dd>il presidente;</dd>
<dt>b. </dt>
<dd>il sostituto.</dd>
</dl>
<p class="absatz "><sup>2</sup> Il presidente e il sostituto stanno in carica per due anni; la rielezione è possibile due volte.</p>
<div class="footnotes"><p id="fn-d7e88"><sup><a href="#fnbck-d7e88">4</a></sup><sup></sup> Introdotto dal n. I dell’O del TAF del 23 ott. 2012, in vigore dal 1° gen. 2013  (<a href="https://fedlex.data.admin.ch/eli/oc/2012/675" target="_blank">RU <b>2012</b> 5799</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Legittimazione</a>
</h6>
<div class="collapseable"><p class="absatz ">Tutti i giudici coinvolti direttamente o indirettamente in una controversia possono adire l’organo di conciliazione indipendentemente dalla loro funzione.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Apertura della procedura</a>
</h6>
<div class="collapseable">
<p class="absatz "><sup>1</sup> L’organo di conciliazione interviene esclusivamente su richiesta.</p>
<p class="absatz "><sup>2</sup> La richiesta di apertura di una procedura di conciliazione deve essere presentata in forma scritta a un membro dell’organo di conciliazione. Nella richiesta devono essere indicati i giudici coinvolti e la natura della controversia.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Istruzione</a>
</h6>
<div class="collapseable">
<p class="absatz "><sup>1</sup> L’organo di conciliazione designa un membro preposto all’istruzione della procedura come pure, se del caso, altri membri in qualità di assessori.</p>
<p class="absatz "><sup>2</sup> Il membro incaricato dell’istruzione comunica ai giudici coinvolti nella controversia la richiesta e la composizione dell’organo di conciliazione.</p>
<p class="absatz "><sup>3</sup> La parte convenuta può esprimere il proprio parere in forma scritta.</p>
<p class="absatz "><sup>4</sup> Il membro incaricato dell’istruzione convoca le parti all’udienza di conciliazione al di fuori dei locali del Tribunale.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Ricusazione ed esclusione</a>
</h6>
<div class="collapseable">
<p class="absatz "><sup>1</sup> I membri dell’organo di conciliazione si ricusano se hanno un interesse personale nel merito o se possono essere prevenuti per altri motivi, segnatamente a causa di un’amicizia particolare o di un’inimicizia personale con una delle parti alla controversia.</p>
<p class="absatz "><sup>2</sup> I giudici coinvolti nella controversia possono chiedere l’esclusione di membri dell’organo di conciliazione senza indicarne i motivi.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><i></i> <i></i>Rifiuto di partecipare alla procedura</a>
</h6>
<div class="collapseable"><p class="absatz ">I giudici coinvolti nella controversia possono rifiutare di partecipare alla procedura senza indicarne i motivi. L’organo di conciliazione decide se indire un’udienza nonostante l’assenza di singole persone coinvolte nella controversia.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Udienza di conciliazione</a>
</h6>
<div class="collapseable">
<p class="absatz "><sup>1</sup> Su richiesta concorde dei giudici coinvolti nella controversia, viene steso un processo verbale dell’udienza di conciliazione.</p>
<p class="absatz "><sup>2</sup> I membri dell’organo di conciliazione e i giudici coinvolti si impegnano per scritto a mantenere il segreto sull’oggetto e sull’andamento della procedura.</p>
<p class="absatz "><sup>3</sup> Su parere unanime dei giudici coinvolti, l’udienza di conciliazione può essere effettuata da un mediatore esterno.</p>
<p class="absatz "><sup>4</sup> Nell’ambito delle udienze di conciliazione, l’organo di conciliazione o il mediatore esterno può formulare raccomandazioni e sottoporre soluzioni ai giudici coinvolti.</p>
<p class="absatz "><sup>5</sup> L’esito dell’udienza di conciliazione è annotato per scritto, firmato da tutti i partecipanti e notificato ai giudici coinvolti e alla presidenza dell’organo di conciliazione.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Comunicazione a terzi</a>
</h6>
<div class="collapseable"><p class="absatz ">Con il consenso dei giudici coinvolti, l’organo di conciliazione può informare terzi, in forma adeguata, in merito al risultato della procedura di conciliazione.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Atti</a>
</h6>
<div class="collapseable">
<p class="absatz "><sup>1</sup> Gli atti delle procedure concluse sono conservati dalla presidenza dell’organo di conciliazione per cinque anni ed in seguito distrutti.</p>
<p class="absatz "><sup>2</sup> Con il consenso dei giudici coinvolti, gli atti possono essere consegnati a terzi.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Costi</a>
</h6>
<div class="collapseable">
<p class="absatz "><sup>1</sup> La procedura davanti all’organo di conciliazione è gratuita.</p>
<p class="absatz "><sup>2</sup> Non si versano spese ripetibili.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore</a>
</h6>
<div class="collapseable">
<p class="absatz ">Il presente regolamento entra retroattivamente in vigore il 1° gennaio 2007.</p>
<p class="abstand1seite "></p>
</div></article></main>
</div></body>
</html>
