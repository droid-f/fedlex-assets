<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--832.312.12 --><p class="srnummer ">832.312.12 </p>
<h1 class="erlasstitel botschafttitel ">Ordinanza <br>sulla sicurezza e la protezione della salute dei lavoratori nell’utilizzo di attrezzature a pressione</h1>
<h2 class="erlasskurztitel ">(Ordinanza sull’utilizzo di attrezzature a pressione)</h2>
<p class="erlassdatum ">del 15 giugno 2007 (Stato 19 luglio 2016)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 83 della legge federale del 20 marzo 1981<sup><a href="#fn-d7e21" id="fnbck-d7e21">1</a></sup> sull’assicurazione contro gli infortuni (LAINF);<br>visto l’articolo 40 della legge del 13 marzo 1964<sup><a href="#fn-d7e32" id="fnbck-d7e32">2</a></sup> sul lavoro,</p>
<p class="man-template-verb ">ordina:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1982/1676_1676_1676" target="_blank">RS <b>832.20</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/cc/1966/57_57_57" target="_blank">RS <b>822.11</b></a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto e campo d’applicazione</a>
</h6>
<div class="collapseable">
<p class="absatz "><sup>1</sup> La presente ordinanza stabilisce le misure che devono essere prese per assicurare la sicurezza e la protezione della salute dei lavoratori nell’utilizzo di attrezzature a pressione.</p>
<p class="absatz "><sup>2</sup> Essa si applica a:</p>
<dl>
<dt>a. </dt>
<dd>attrezzature a pressione con rischio di surriscaldamento, per le quali è stata fissata secondo l’articolo 10 una pressione massima di esercizio (pressione di concessione [PC]) superiore a 0,5 bar e nelle quali il prodotto della pressione per il volume (bar × litri) è superiore a 200;</dd>
<dt>b. </dt>
<dd>recipienti a pressione con contenuti gassosi e senza rischio di surriscaldamento, la cui pressione di concessione (PC) è superiore a 2 bar e il prodotto della pressione per il volume (bar × litri) è superiore a 3000;</dd>
<dt>c. </dt>
<dd>recipienti a pressione con contenuti fluidi e senza rischio di surriscaldamento, la cui pressione di concessione (PC) è superiore a 50 bar e il prodotto della pressione per il volume (bar × litri) è superiore a 10 000;</dd>
<dt>d. </dt>
<dd>tubazioni contenenti vapore o acqua calda con una temperatura superiore a 110 °C, la cui pressione di concessione (PC) è superiore a 2 bar, la dimensione nominale (DN) è superiore a 100 e il prodotto della pressione per la dimensione nominale (bar × DN) è superiore a 3500;</dd>
<dt>e. </dt>
<dd>accessori di sicurezza e accessori a pressione da montare su attrezzature a pressione secondo le lettere a–d.</dd>
</dl>
<p class="absatz "><sup>3</sup> La presente ordinanza si applica anche alle attrezzature a pressione che sottostanno all’ordinanza del 29 novembre 2002<sup><a href="#fn-d7e77" id="fnbck-d7e77">3</a></sup> concernente il trasporto di merci pericolose su strada (SDR) o all’ordinanza del 3 dicembre 1996<sup><a href="#fn-d7e86" id="fnbck-d7e86">4</a></sup> concernente il trasporto di merci pericolose per ferrovia (RSD), purché adempiano i criteri del capoverso 2 e siano utilizzate in modo fisso.</p>
<div class="footnotes">
<p id="fn-d7e77"><sup><a href="#fnbck-d7e77">3</a></sup><sup></sup> <a href="https://fedlex.data.admin.ch/eli/cc/2002/685" target="_blank">RS <b>741.621</b></a></p>
<p id="fn-d7e86"><sup><a href="#fnbck-d7e86">4</a></sup><sup></sup> <a href="https://fedlex.data.admin.ch/eli/cc/1996/3436_3436_3436" target="_blank">RS <b>742.401.6</b></a></p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Altro diritto applicabile</a>
</h6>
<div class="collapseable">
<p class="absatz ">Per quanto la presente ordinanza non preveda un disciplinamento speciale, si applicano in particolare l’ordinanza del 19 dicembre 1983<sup><a href="#fn-d7e103" id="fnbck-d7e103">5</a></sup> sulla prevenzione degli infortuni (OPI) e l’ordinanza 4 del 18 agosto 1993<sup><a href="#fn-d7e112" id="fnbck-d7e112">6</a></sup> concernente la legge sul lavoro.</p>
<div class="footnotes">
<p id="fn-d7e103"><sup><a href="#fnbck-d7e103">5</a></sup><sup></sup> <a href="https://fedlex.data.admin.ch/eli/cc/1983/1968_1968_1968" target="_blank">RS <b>832.30</b></a></p>
<p id="fn-d7e112"><sup><a href="#fnbck-d7e112">6</a></sup><sup></sup> <a href="https://fedlex.data.admin.ch/eli/cc/1993/2564_2564_2564" target="_blank">RS <b>822.114</b></a></p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Definizioni</a>
</h6>
<div class="collapseable">
<p class="absatz ">Si applicano le definizioni contenute nell’ordinanza del 20 novembre 2002<sup><a href="#fn-d7e129" id="fnbck-d7e129">7</a></sup> sulle attrezzature a pressione.</p>
<div class="footnotes"><p id="fn-d7e129"><sup><a href="#fnbck-d7e129">7</a></sup><sup></sup> [<a href="https://fedlex.data.admin.ch/eli/oc/2003/7" target="_blank">RU <b>2003</b> 38</a>, <b></b><a href="https://fedlex.data.admin.ch/eli/oc/2010/348" target="_blank"><b>2010</b> 2583 </a>all. 4 n. II 5, <b></b><a href="https://fedlex.data.admin.ch/eli/oc/2015/366" target="_blank"><b>2015</b> 1903 </a>all. 6 n. 6. <a href="https://fedlex.data.admin.ch/eli/oc/2016/28" target="_blank">RU <b>2016</b> 233 </a>art. 7 cpv. 1]. Vedi ora l’O del 25 nov. 2016 (<a href="https://fedlex.data.admin.ch/eli/cc/2016/28" target="_blank">RS <b>930.114</b></a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esigenze relative alle attrezzature a pressione</a>
</h6>
<div class="collapseable">
<p class="absatz "><sup>1</sup> Possono essere impiegate soltanto attrezzature a pressione che, se utilizzate conformemente alla loro destinazione e con la dovuta cura, non mettono in pericolo la sicurezza e la salute dei lavoratori.</p>
<p class="absatz "><sup>2</sup> L’esigenza di cui al capoverso 1 è considerata in particolare adempiuta se l’azienda utilizza attrezzi a pressione che osservano le disposizioni relative alla messa in circolazione contenute nel corrispondente atto normativo.</p>
<p class="absatz "><sup>3</sup> Occorre provvedere, mediante misure appropriate, affinché la pressione massima e la temperatura massima ammissibili, specificate dal fabbricante per una determinata attrezzatura a pressione, non possano essere superate durante l’utilizzazione.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Montaggio e installazione di attrezzature a pressione</a>
</h6>
<div class="collapseable">
<p class="absatz ">Le attrezzature a pressione e i relativi dispositivi devono essere montati e installati osservando le indicazioni del fabbricante e integrati nell’ambiente di lavoro in maniera che:</p>
<dl>
<dt>a. </dt>
<dd>le sostanze che ne fuoriescono, in particolare i liquidi, i gas e i vapori, non possano accumularsi o diffondersi in maniera pericolosa; all’occorrenza, i locali devono essere sufficientemente ventilati;</dd>
<dt>b. </dt>
<dd>le sostanze che fuoriescono dai dispositivi destinati a limitare la pressione siano evacuate senza pericolo;</dd>
<dt>c. </dt>
<dd>gli effetti esterni, in particolare meccanici, termici o chimici, non possano provocare pericoli.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Protezione contro le esplosioni</a>
</h6>
<div class="collapseable"><p class="absatz ">In prossimità di attrezzature a pressione contenenti fluidi infiammabili devono essere prese misure di protezione adeguate contro il rischio d’incendio e d’esplosione.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Protezione contro l’accesso non autorizzato</a>
</h6>
<div class="collapseable"><p class="absatz ">Le attrezzature a pressione e le loro valvole devono essere sufficientemente protette contro l’accesso non autorizzato che può provocare pericoli.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Manutenzione</a>
</h6>
<div class="collapseable">
<p class="absatz "><sup>1</sup> Le attrezzature a pressione devono essere sottoposte a manutenzione conformemente alle istruzioni del fabbricante. A tale proposito occorre tener conto della loro destinazione e ubicazione.</p>
<p class="absatz "><sup>2</sup> La manutenzione dev’essere eseguita secondo un piano stabilito in anticipo e i risultati vanno documentati.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Utilizzazione di attrezzature a pressione appartenenti a terzi</a>
</h6>
<div class="collapseable"><p class="absatz ">Chiunque ottiene che un terzo gli metta a disposizione un’attrezzatura a pressione è responsabile del rispetto delle disposizioni della presente ordinanza.</p></div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d7e232" id="fnbck-d7e232">8</a></sup><a href="#art_10"> Fissazione della pressione di concessione</a>
</h6>
<div class="collapseable">
<p class="absatz ">Prima della messa in servizio di un’attrezzatura a pressione, l’azienda deve fissare la pressione massima di esercizio (pressione di concessione [PC]). Quest’ultima non dev’essere superiore alla pressione massima ammissibile (PS), specificata dal fabbricante, di cui all’articolo 2 numero 8 della direttiva 2014/68/UE<sup><a href="#fn-d7e247" id="fnbck-d7e247">9</a></sup> (direttiva UE sulle attrezzature a pressione), a cui rimanda l’articolo 1 capoverso 3 dell’ordinanza del 25 novembre 2015<sup><a href="#fn-d7e253" id="fnbck-d7e253">10</a></sup> sulle attrezzature a pressione..</p>
<div class="footnotes">
<p id="fn-d7e232"><sup><a href="#fnbck-d7e232">8</a></sup><sup></sup> Nuovo testo giusta l’art. 7 cpv. 2 dell’O del 25 nov. 2015 sulle attrezzature a pressione, in vigore dal 19 lug. 2016 (<a href="https://fedlex.data.admin.ch/eli/oc/2016/28" target="_blank">RU <b>2016</b> 233</a>).</p>
<p id="fn-d7e247"><sup><a href="#fnbck-d7e247">9</a></sup><sup></sup> Direttiva 2014/68/UE del Parlamento europeo e del Consiglio, del 15 maggio 2014, concernente l’armonizzazione delle legislazioni degli Stati membri relative alla messa a disposizione sul mercato di attrezzature a pressione (rifusione), GU L 189 del 27.6.2014, pag. 164.</p>
<p id="fn-d7e253"><sup><a href="#fnbck-d7e253">10</a></sup><sup></sup> <a href="https://fedlex.data.admin.ch/eli/cc/2016/28" target="_blank">RS <b>930.114</b></a></p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Obbligo di notifica e ispezione</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Obbligo di notifica</a>
</h6>
<div class="collapseable">
<p class="absatz "><sup>1</sup> L’azienda deve notificare per scritto all’Istituto nazionale svizzero di assicurazione contro gli infortuni (INSAI) le attrezzature a pressione prima della loro messa in servizio nonché ogni modifica importante.</p>
<p class="absatz "><sup>2</sup> La notifica contiene le seguenti indicazioni:</p>
<dl>
<dt>a. </dt>
<dd>i dati tecnici essenziali dell’attrezzatura a pressione;</dd>
<dt>b. </dt>
<dd>l’ubicazione e lo scopo dell’impiego;</dd>
<dt>c. </dt>
<dd>le misure di protezione;</dd>
<dt>d. </dt>
<dd>eventualmente, indicazioni sulla qualifica dell’azienda per eseguire determinate ispezioni internamente all’azienda.</dd>
</dl>
<p class="absatz "><sup>3</sup> L’INSAI tiene un registro delle attrezzature a pressione notificate.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Obbligo di ispezione</a>
</h6>
<div class="collapseable">
<p class="absatz "><sup>1</sup> Le attrezzature a pressione vanno sottoposte periodicamente a ispezione.</p>
<p class="absatz "><sup>2</sup> Le ispezioni servono a stabilire lo stato di un’attrezzatura a pressione dal profilo della sicurezza. Devono essere eseguite, indipendentemente dalla manutenzione di cui all’articolo 8, quando l’attrezzatura a pressione non è in esercizio e quando è in esercizio; i risultati delle ispezioni sono documentati.</p>
<p class="absatz "><sup>3</sup> I costi delle ispezioni sono a carico dell’azienda.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Esonero dall’obbligo di ispezione</a>
</h6>
<div class="collapseable">
<p class="absatz "><sup>1</sup> L’INSAI può, su richiesta dell’azienda, esonerare attrezzature a pressione dall’obbligo di ispezione se la sicurezza di esercizio è garantita per quanto riguarda la perdita di materiale, le alterazioni del materiale dovute al fluido, la pressione e il funzionamento.</p>
<p class="absatz "><sup>2</sup> Dopo ogni modifica importante dell’attrezzatura a pressione, l’INSAI esamina se l’esonero dall’obbligo di ispezione è giustificato.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Competenza in materia di ispezioni</a>
</h6>
<div class="collapseable">
<p class="absatz "><sup>1</sup> Le ispezioni sono eseguite dall’organizzazione incaricata ai sensi dell’articolo 85 capoverso 3 LAINF (organizzazione qualificata). Essa le esegue d’intesa con l’azienda.</p>
<p class="absatz "><sup>2</sup> L’INSAI può incaricare gli ispettorati degli utilizzatori di eseguire le ispezioni periodiche. Essi devono essere accreditati conformemente alla norma ISO/CEI 17020, tipo B<sup><a href="#fn-d7e331" id="fnbck-d7e331">11</a></sup>.</p>
<p class="absatz "><sup>3</sup> Le ispezioni delle attrezzature a pressione senza rischio di surriscaldamento durante l’esercizio possono essere eseguite dall’azienda, per quanto essa sia qualificata a farlo e presenti un piano d’ispezione.</p>
<p class="absatz "><sup>4</sup> L’organizzazione qualificata e gli ispettorati degli utilizzatori devono comunicare all’azienda il risultato delle ispezioni periodiche eseguite e farlo iscrivere nel registro.</p>
<div class="footnotes"><p id="fn-d7e331"><sup><a href="#fnbck-d7e331">11</a></sup><sup></sup> ISO/CEI 17020: 1998, documento n. 601.dw, edizione novembre 2004, rev. 04. Questa norma può essere ottenuta a pagamento presso l’Associazione svizzera di normalizzazione (SNV), Sulzerallee 70, 8404 Winterthur; www.snv.ch.</p></div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Riparazioni e modifiche</a>
</h6>
<div class="collapseable"><p class="absatz ">Le riparazioni e le modifiche di attrezzature a pressione possono essere eseguite unicamente d’intesa con l’organizzazione qualificata o con l’ispettorato degli utilizzatori.</p></div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Direttive</a>
</h6>
<div class="collapseable">
<p class="absatz ">La commissione di coordinamento prevista dall’articolo 85 capoverso 2 LAINF emana, conformemente all’articolo 52<i>a</i> OPI<sup><a href="#fn-d7e361" id="fnbck-d7e361">12</a></sup>, direttive sull’attuazione della presente ordinanza.</p>
<div class="footnotes"><p id="fn-d7e361"><sup><a href="#fnbck-d7e361">12</a></sup><sup></sup> <a href="https://fedlex.data.admin.ch/eli/cc/1983/1968_1968_1968" target="_blank">RS <b>832.30</b></a></p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Disposizioni finali</a>
</h1>
<div class="collapseable">
<article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Abrogazione e modifica del diritto vigente</a>
</h6>
<div class="collapseable">
<p class="absatz "><sup>1</sup> Le seguenti ordinanze sono abrogate:</p>
<dl>
<dt>1. </dt>
<dd>Ordinanza del 9 aprile 1925<sup><a href="#fn-d7e386" id="fnbck-d7e386">13</a></sup> concernente l’impianto e l’esercizio dei generatori di vapore e dei recipienti di vapore;</dd>
<dt>2. </dt>
<dd>Ordinanza del 19 marzo 1938<sup><a href="#fn-d7e413" id="fnbck-d7e413">14</a></sup> concernente l’impianto e l’esercizio di recipienti a pressione.</dd>
</dl>
<p class="absatz "><sup>2</sup> L’OPI<sup><a href="#fn-d7e429" id="fnbck-d7e429">15</a></sup> è modificata come segue:</p>
<p class="absatz ">...<sup><a href="#fn-d7e440" id="fnbck-d7e440">16</a></sup></p>
<div class="footnotes">
<p id="fn-d7e386"><sup><a href="#fnbck-d7e386">13</a></sup><sup></sup> [CS <b>8</b> 370; <a href="https://fedlex.data.admin.ch/eli/oc/1974/1381_1381_1381" target="_blank">RU <b>1974</b> 1381</a>, <b></b><a href="https://fedlex.data.admin.ch/eli/oc/1999/104" target="_blank"><b>1999</b> 704 </a>n. II 30, <b></b><a href="https://fedlex.data.admin.ch/eli/oc/2006/376" target="_blank"><b>2006</b> 2437 </a>art. 8 n. 1]</p>
<p id="fn-d7e413"><sup><a href="#fnbck-d7e413">14</a></sup><sup></sup> [CS <b>8</b> 388; <a href="https://fedlex.data.admin.ch/eli/oc/2006/376" target="_blank">RU <b>2006</b> 2437 </a>art. 8 n. 2]</p>
<p id="fn-d7e429"><sup><a href="#fnbck-d7e429">15</a></sup><sup></sup> <a href="https://fedlex.data.admin.ch/eli/cc/1983/1968_1968_1968" target="_blank">RS <b>832.30</b></a></p>
<p id="fn-d7e440"><sup><a href="#fnbck-d7e440">16</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2007/393" target="_blank">RU <b>2007</b> 2943</a>.</p>
</div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Disposizione transitoria relativa ai controlli periodici secondo il diritto anteriore</a>
</h6>
<div class="collapseable"><p class="absatz ">Le attrezzature a pressione che sottostanno all’obbligo di autorizzazione utilizzate prima dell’entrata in vigore della presente ordinanza rimangono sottoposte al diritto anteriore sino alla prossima ispezione interna dell’attrezzatura a pressione da parte dell’organizzazione qualificata. È possibile sottoporle anticipatamente alle disposizioni della presente ordinanza d’intesa con l’organizzazione qualificata.</p></div></article><article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1º luglio 2007.</p></div></article>
</div></section></main>
</div></body>
</html>
