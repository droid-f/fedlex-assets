<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--172.220.142 --><p class="srnummer ">172.220.142 </p>
<h1 class="erlasstitel botschafttitel ">Ordinanza<br>sull’organo paritetico della cassa di previdenza <br>del settore dei PF</h1>
<h2 class="erlasskurztitel ">(OOP-PF)</h2>
<p class="erlassdatum ">del 4 luglio 2007 (Stato 1° gennaio 2009)</p>
</div>
<div id="preamble"><div>
<p class="man-template-autor ">Il Consiglio dei PF,</p>
<p class="ingress ">visto l’articolo 32<i>e</i> capoverso 3 della legge del 24 marzo 2000<sup><a href="#fn-d7e25" id="fnbck-d7e25">1</a></sup> sul personale <br>federale (LPers);<br>visto l’articolo 2 capoverso 4 dell’ordinanza quadro del 20 dicembre 2000<sup><a href="#fn-d7e38" id="fnbck-d7e38">2</a></sup><br>relativa alla legge sul personale federale (Ordinanza quadro LPers),</p>
<p class="man-template-verb ">ordina:</p>
<div class="footnotes">
<p id="fn-d7e25"><sup><a href="#fnbck-d7e25">1</a></sup><sup></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p>
<p id="fn-d7e38"><sup><a href="#fnbck-d7e38">2</a></sup><sup></sup> <a href="https://fedlex.data.admin.ch/eli/cc/2001/124" target="_blank">RS <b>172.220.11</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"><p class="absatz ">La presente ordinanza disciplina la composizione, l’elezione dei membri e l’organizzazione dell’organo paritetico del settore dei PF (organo paritetico).</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Composizione, durata del mandato ed elezione dei membri</a>
</h6>
<div class="collapseable">
<p class="absatz "><sup>1</sup> L’organo paritetico è composto di nove rappresentati del datore di lavoro e di nove rappresentanti degli impiegati del settore dei PF.</p>
<p class="absatz "><sup>2</sup> La durata del mandato dei membri dell’organo paritetico è di quattro anni. Il primo mandato inizia il 1° gennaio 2009.<sup><a href="#fn-d7e71" id="fnbck-d7e71">3</a></sup></p>
<p class="absatz "><sup>3</sup> I membri eletti dell’organo paritetico devono essere persone competenti e idonee a svolgere il loro compito. Per quanto possibile i sessi e le lingue ufficiali devono essere equamente rappresentati. Possono essere elette persone non assicurate presso la cassa di previdenza del settore dei PF.</p>
<p class="absatz "><sup>4</sup> I rappresentanti del datore di lavoro sono nominati dal Consiglio dei PF su proposta del presidente del PF di Losanna, del presidente del PF di Zurigo e dei direttori degli istituti di ricerca.<sup><a href="#fn-d7e87" id="fnbck-d7e87">4</a></sup></p>
<p class="absatz "><sup>5</sup> I rappresentanti degli impiegati sono designati come segue:</p>
<dl>
<dt>a. </dt>
<dd>tre rappresentanti sono nominati dai membri di ciascuna assemblea dei due PF assicurati presso la cassa di previdenza dei PF. I membri delle assemblee assicurati presso la cassa di previdenza stabiliscono la procedura di nomina;</dd>
<dt>b. </dt>
<dd>tre rappresentanti sono nominati dai rappresentanti del personale degli istituti di ricerca. I rappresentanti del personale degli istituti di ricerca stabiliscono la procedura di nomina.<sup><a href="#fn-d7e108" id="fnbck-d7e108">5</a></sup>
</dd>
</dl>
<div class="footnotes">
<p id="fn-d7e71"><sup><a href="#fnbck-d7e71">3</a></sup><sup></sup> Nuovo testo giusta il n. I dell’O del Consiglio dei PF del 1° lug. 2008, in vigore dal  1° gen. 2009 (<a href="https://fedlex.data.admin.ch/eli/oc/2008/479" target="_blank">RU <b>2008</b> 3675</a>).</p>
<p id="fn-d7e87"><sup><a href="#fnbck-d7e87">4</a></sup><sup></sup> Nuovo testo giusta il n. I dell’O del Consiglio dei PF del 1° lug. 2008, in vigore dal  15 ago. 2008 (<a href="https://fedlex.data.admin.ch/eli/oc/2008/479" target="_blank">RU <b>2008</b> 3675</a>).</p>
<p id="fn-d7e108"><sup><a href="#fnbck-d7e108">5</a></sup><sup></sup> Nuovo testo giusta il n. I dell’O del Consiglio dei PF del 1° lug. 2008, in vigore dal  15 ago. 2008 (<a href="https://fedlex.data.admin.ch/eli/oc/2008/479" target="_blank">RU <b>2008</b> 3675</a>).</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Organizzazione e indennità</a>
</h6>
<div class="collapseable">
<p class="absatz "><sup>1</sup> L’organo paritetico della cassa di previdenza del settore dei PF si costituisce da sé.</p>
<p class="absatz "><sup>2</sup> La presidenza è composta di un rappresentante del datore di lavoro e di un rappresentante degli impiegati. A metà mandato si scambiano la presidenza e la vicepresidenza.</p>
<p class="absatz "><sup>3</sup> L’organo paritetico emana un regolamento interno.</p>
<p class="absatz "><sup>4</sup> Le indennità versate ai membri dell’organo paritetico sono stabilite dalla Commissione della Cassa di PUBLICA.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Segreteria</a>
</h6>
<div class="collapseable">
<p class="absatz "><sup>1</sup> La segreteria è responsabile della gestione corrente degli affari e assicura il contatto con PUBLICA.</p>
<p class="absatz "><sup>2</sup> È aggregata amministrativamente allo Stato maggiore del Consiglio dei PF e lavora su istruzioni dell’organo paritetico.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Finanziamento</a>
</h6>
<div class="collapseable"><p class="absatz ">Le indennità versate ai membri dell’organo paritetico sono finanziate tramite la quota della cassa di previdenza del settore dei PF al reddito degli investimenti e i costi rimanenti, segnatamente per la segreteria, sono finanziati dal datore di lavoro.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° settembre 2007.</p></div></article></main>
</div></body>
</html>
