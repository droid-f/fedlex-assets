<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--732.2 --><p class="srnummer ">732.2 </p>
<h1 class="erlasstitel botschafttitel ">Legge federale<br>sull’Ispettorato federale della sicurezza nucleare</h1>
<h2 class="erlasskurztitel ">(LIFSN)</h2>
<p class="erlassdatum ">del 22 giugno 2007 (Stato 1° gennaio 2012)</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 90 della Costituzione federale<sup><a href="#fn-d7e21" id="fnbck-d7e21">1</a></sup>;<br>visto il messaggio del Consiglio federale del 18 ottobre 2006<sup><a href="#fn-d7e32" id="fnbck-d7e32">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e32"><sup><a href="#fnbck-d7e32">2</a></sup><sup></sup> <a href="https://fedlex.data.admin.ch/eli/fga/2006/1133" target="_blank">FF <b>2006</b> 8115</a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Organizzazione e compiti</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Organizzazione</a>
</h6>
<div class="collapseable">
<p class="absatz "><sup>1</sup> L’Ispettorato federale della sicurezza nucleare (Ispettorato) è un ente federale di diritto pubblico avente personalità giuridica propria.</p>
<p class="absatz "><sup>2</sup> Esso si organizza in modo autonomo e tiene la sua propria contabilità.</p>
<p class="absatz "><sup>3</sup> La sua gestione si fonda sui principi dell’economia aziendale. Nell’adempimento dei compiti la sicurezza nucleare è prioritaria rispetto agli aspetti finanziari.</p>
<p class="absatz "><sup>4</sup> Il Consiglio federale determina la sede dell’Ispettorato.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Compiti</a>
</h6>
<div class="collapseable">
<p class="absatz "><sup>1</sup> L’Ispettorato adempie i compiti attribuitigli conformemente alla legislazione sull’energia nucleare, alla legislazione sulla radioprotezione, alla legislazione sulla protezione della popolazione e la protezione civile, nonché alle prescrizioni concernenti il trasporto di merci pericolose.</p>
<p class="absatz "><sup>2</sup> Esso partecipa all’elaborazione di atti normativi nei settori di cui al capoverso 1 e rappresenta la Svizzera nei consessi internazionali.</p>
<p class="absatz "><sup>3</sup> Può sostenere progetti di ricerca in materia di sicurezza nucleare. </p>
<p class="absatz "><sup>4</sup> Può coinvolgere terzi per svolgere determinati compiti.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Servizi</a>
</h6>
<div class="collapseable"><p class="absatz ">L’Ispettorato può fornire servizi ad autorità estere in cambio di un compenso conforme alle condizioni del mercato e tale almeno da coprire i costi, purché tale attività non comprometta l’adempimento tempestivo dei suoi compiti.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Garanzia della qualità</a>
</h6>
<div class="collapseable">
<p class="absatz "><sup>1</sup> Il Consiglio federale definisce le esigenze fondamentali quanto alla garanzia della qualità da parte dell’Ispettorato.</p>
<p class="absatz "><sup>2</sup> L’Ispettorato fa verificare periodicamente da un ente esterno la qualità dell’adempimento dei compiti e dei servizi prestati e provvede a garantire la qualità a lungo termine.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Organi</a>
</h1>
<div class="collapseable">
<article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Organi</a>
</h6>
<div class="collapseable">
<p class="absatz ">Gli organi dell’Ispettorato sono:</p>
<dl>
<dt>a. </dt>
<dd>il consiglio dell’Ispettorato;</dd>
<dt>b. </dt>
<dd>la direzione;</dd>
<dt>c. </dt>
<dd>l’organo di revisione.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Consiglio dell’Ispettorato</a>
</h6>
<div class="collapseable">
<p class="absatz "><sup>1</sup> Il consiglio dell’Ispettorato è l’organo di vigilanza interno e strategico.</p>
<p class="absatz "><sup>2</sup> Il consiglio dell’Ispettorato è composto di cinque a sette membri specialisti. È nominato per un periodo di quattro anni. Ogni membro può essere rieletto due volte. </p>
<p class="absatz "><sup>3</sup> Il Consiglio federale nomina i membri del consiglio dell’Ispettorato e ne designa il presidente e il vicepresidente. I membri del consiglio dell’Ispettorato non sono autorizzati a esercitare un’attività commerciale né ad assumere una funzione federale o cantonale che potrebbe pregiudicare la loro indipendenza.</p>
<p class="absatz "><sup>4</sup> Il Consiglio federale stabilisce le indennità versate ai membri del consiglio dell’Ispettorato. L’articolo 6<i>a</i> capoversi 1–5 della legge del 24 marzo 2000<sup><a href="#fn-d7e143" id="fnbck-d7e143">3</a></sup> sul personale federale si applica per analogia agli onorari e alle altre condizioni contrattuali pattuite con i membri del consiglio dell’Ispettorato.</p>
<p class="absatz "><sup>5</sup> Il Consiglio federale può, per gravi motivi, revocare il mandato ai membri del consiglio dell’Ispettorato.</p>
<p class="absatz "><sup>6</sup> Il consiglio dell’Ispettorato ha i seguenti compiti:</p>
<dl>
<dt>a. </dt>
<dd>definisce gli obiettivi strategici a scadenza quadriennale;</dd>
<dt>b. </dt>
<dd>propone al Consiglio federale le indennità che la Confederazione deve versare;</dd>
<dt>c. </dt>
<dd>emana il regolamento d’organizzazione;</dd>
<dt>d. </dt>
<dd>emana il regolamento del personale, fatta salva l’approvazione da parte del Consiglio federale;</dd>
<dt>e. </dt>
<dd>emana il regolamento sulle tasse, fatta salva l’approvazione da parte del Consiglio federale;</dd>
<dt>f. </dt>
<dd>emana le disposizioni d’applicazione delegate all’Ispettorato dal Consiglio federale;</dd>
<dt>g. </dt>
<dd>elegge il direttore e gli altri membri della direzione;</dd>
<dt>h. </dt>
<dd>sorveglia la gestione amministrativa e l’attività di vigilanza;</dd>
<dt>i. </dt>
<dd>è responsabile per una sufficiente garanzia della qualità e un’adeguata gestione aziendale dei rischi;</dd>
<dt>j. </dt>
<dd>istituisce una revisione interna e provvede al controllo interno;</dd>
<dt>k. </dt>
<dd>approva il preventivo e il conto annuale;</dd>
<dt>l.<sup><a href="#fn-d7e196" id="fnbck-d7e196">4</a></sup> </dt>
<dd>allestisce il rapporto di attività con dati relativi alla vigilanza, al grado di garanzia della qualità, al raggiungimento degli obiettivi strategici e allo stato degli impianti nucleari, nonché il rapporto di gestione (rapporto annuale, bilancio e allegato, conto economico, rapporto di verifica dell’organo di revisione) e li presenta al Consiglio federale per approvazione.</dd>
</dl>
<p class="absatz "><sup>7</sup> Il Consiglio dell’ispettorato può delegare alla direzione la competenza di concludere singoli affari.</p>
<div class="footnotes">
<p id="fn-d7e143"><sup><a href="#fnbck-d7e143">3</a></sup><sup></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p>
<p id="fn-d7e196"><sup><a href="#fnbck-d7e196">4</a></sup><sup></sup> Nuovo testo giusta il n. I 4 della LF del 17 dic. 2010 sulla partecipazione dell’Assemblea  federale alla determinazione dell’orientamento strategico delle unità rese autonome, in  vigore dal 1° gen. 2012 (<a href="https://fedlex.data.admin.ch/eli/oc/2011/807" target="_blank">RU <b>2011</b> 5859</a>; <a href="https://fedlex.data.admin.ch/eli/fga/2010/600" target="_blank">FF <b>2010</b> 2933 </a><a href="https://fedlex.data.admin.ch/eli/fga/2010/602" target="_blank">2969</a>).</p>
</div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Direzione</a>
</h6>
<div class="collapseable">
<p class="absatz "><sup>1</sup> La direzione è l’organo operativo. È posta sotto la guida di un direttore.</p>
<p class="absatz "><sup>2</sup> Le sono attribuiti in particolare i seguenti compiti:</p>
<dl>
<dt>a. </dt>
<dd>emanare decisioni e assumere la responsabilità delle perizie;</dd>
<dt>b. </dt>
<dd>elaborare le basi per le decisioni del consiglio dell’Ispettorato e rendergli conto periodicamente, o senza indugio in caso di eventi particolari;</dd>
<dt>c. </dt>
<dd>assumere il personale;</dd>
<dt>d. </dt>
<dd>adempiere tutti i compiti che la presente legge non attribuisce a un altro organo.</dd>
</dl>
<p class="absatz "><sup>3</sup> Il regolamento interno disciplina i particolari.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Organo di revisione</a>
</h6>
<div class="collapseable">
<p class="absatz "><sup>1</sup> L’organo di revisione è nominato dal Consiglio federale per un quadriennio. Può essere rieletto per un quadriennio supplementare. Il Consiglio federale può revocargli il mandato per gravi motivi.</p>
<p class="absatz "><sup>2</sup> Il Consiglio federale stabilisce l’indennità dovuta all’organo di revisione.</p>
<p class="absatz "><sup>3</sup> L’indipendenza, l’oggetto e la portata della verifica effettuata dall’organo di revisione si basano sui principi del diritto della società anonima concernenti l’ufficio di revisione.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Personale</a>
</h1>
<div class="collapseable">
<article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Condizioni d’assunzione</a>
</h6>
<div class="collapseable">
<p class="absatz "><sup>1</sup> L’Ispettorato assume il suo personale secondo il diritto pubblico.</p>
<p class="absatz "><sup>2</sup> Il consiglio dell’Ispettorato fissa retribuzione, prestazioni accessorie e altre condizioni contrattuali nel regolamento del personale. L’articolo 6<i>a </i>capoversi 1–5 della legge del 24 marzo 2000<sup><a href="#fn-d7e277" id="fnbck-d7e277">5</a></sup> sul personale federale si applica per analogia al salario dei membri della direzione e del personale remunerato in modo paragonabile, nonché alle altre condizioni contrattuali concordate con queste persone.</p>
<div class="footnotes"><p id="fn-d7e277"><sup><a href="#fnbck-d7e277">5</a></sup><sup></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Cassa pensioni</a>
</h6>
<div class="collapseable"><p class="absatz ">La previdenza professionale del personale è retta dalla legislazione in materia di Cassa pensioni della Confederazione.</p></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Finanziamento e finanze</a>
</h1>
<div class="collapseable">
<article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Emolumenti e tasse di vigilanza</a>
</h6>
<div class="collapseable">
<p class="absatz ">L’Ispettorato riscuote emolumenti e tasse di vigilanza fondandosi sull’articolo 83 della legge federale del 21 marzo 2003<sup><a href="#fn-d7e304" id="fnbck-d7e304">6</a></sup> sull’energia nucleare e sull’articolo 42 della legge federale del 22 marzo 1991<sup><a href="#fn-d7e313" id="fnbck-d7e313">7</a></sup> sulla radioprotezione.</p>
<div class="footnotes">
<p id="fn-d7e304"><sup><a href="#fnbck-d7e304">6</a></sup><sup></sup> <a href="https://fedlex.data.admin.ch/eli/cc/2004/723" target="_blank">RS <b>732.1</b></a></p>
<p id="fn-d7e313"><sup><a href="#fnbck-d7e313">7</a></sup><sup></sup> <a href="https://fedlex.data.admin.ch/eli/cc/1994/1933_1933_1933" target="_blank">RS <b>814.50</b></a></p>
</div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Indennità</a>
</h6>
<div class="collapseable"><p class="absatz ">La Confederazione indennizza l’Ispettorato per le prestazioni da essa commissionate.</p></div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Tesoreria</a>
</h6>
<div class="collapseable">
<p class="absatz "><sup>1</sup> L’Amministrazione federale delle finanze (AFF) amministra le liquidità dell’Ispettorato nell’ambito della sua tesoreria centrale.</p>
<p class="absatz "><sup>2</sup> L’AFF accorda all’Ispettorato prestiti a tassi d’interesse di mercato per assicurargli la liquidità necessaria all’adempimento dei compiti di cui all’articolo 2.</p>
<p class="absatz "><sup>3</sup> L’AFF e l’Ispettorato convengono i dettagli di tale collaborazione.</p>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Riserve</a>
</h6>
<div class="collapseable">
<p class="absatz "><sup>1</sup> Le riserve destinate a coprire i rischi di perdite ammontano almeno a un terzo del preventivo annuale.</p>
<p class="absatz "><sup>2</sup> Qualora l’entità delle riserve superi il preventivo annuale, gli emolumenti e le tasse di vigilanza vanno ridotti.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Presentazione dei conti</a>
</h6>
<div class="collapseable">
<p class="absatz "><sup>1</sup> La presentazione dei conti dell’Ispettorato ha lo scopo di esporre la situazione reale inerente al patrimonio, alle finanze e ai ricavi.</p>
<p class="absatz "><sup>2</sup> La presentazione dei conti è retta dai principi dell’essenzialità, della comprensibilità, della continuità e dell’espressione al lordo e si basa su standard generalmente riconosciuti.</p>
<p class="absatz "><sup>3</sup> Le norme in materia d’iscrizione a bilancio e di valutazione derivanti dai principi in materia di presentazione dei conti devono essere espressamente indicate.</p>
<p class="absatz "><sup>4</sup> Il Consiglio federale può emanare prescrizioni relative alla presentazione dei conti dell’Ispettorato.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Responsabilità</a>
</h6>
<div class="collapseable">
<p class="absatz "><sup>1</sup> La responsabilità dell’Ispettorato, dei suoi organi, del suo personale e delle persone incaricate dall’Ispettorato è retta dalla legge del 14 marzo 1958<sup><a href="#fn-d7e384" id="fnbck-d7e384">8</a></sup> sulla responsabilità, fatto salvo il capoverso 2.</p>
<p class="absatz "><sup>2</sup> L’Ispettorato e le persone da esso incaricate sono responsabili soltanto se:</p>
<dl>
<dt>a. </dt>
<dd>hanno violato importanti doveri d’ufficio; e</dd>
<dt>b. </dt>
<dd>i danni non sono riconducibili a importanti violazioni di obblighi da parte di una persona sottoposta a vigilanza dell’Ispettorato.</dd>
</dl>
<div class="footnotes"><p id="fn-d7e384"><sup><a href="#fnbck-d7e384">8</a></sup><sup></sup> <a href="https://fedlex.data.admin.ch/eli/cc/1958/1413_1483_1489" target="_blank">RS <b>170.32</b></a></p></div>
</div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Esenzione fiscale</a>
</h6>
<div class="collapseable"><p class="absatz ">L’Ispettorato è esentato da tutte le imposte dirette federali, cantonali o comunali.</p></div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Indipendenza e vigilanza</a>
</h1>
<div class="collapseable"><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p class="absatz "><sup>1</sup> L’Ispettorato esercita la sua attività di vigilanza in modo autonomo e indipendente.</p>
<p class="absatz "><sup>2</sup> L’Ispettorato sottostà alla vigilanza del Consiglio federale; quest’ultimo dà scarico al consiglio dell’Ispettorato.</p>
<p class="absatz "><sup>3</sup> Sono fatte salve le attribuzioni legali del Controllo federale delle finanze, nonché l’alta vigilanza del Parlamento.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Procedura e tutela giurisdizionale</a>
</h1>
<div class="collapseable">
<article id="art_19"><a name="a19"></a><h6 class="heading " role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Procedura amministrativa</a>
</h6>
<div class="collapseable">
<p class="absatz ">La procedura è retta dalla legge federale del 20 dicembre 1968<sup><a href="#fn-d7e440" id="fnbck-d7e440">9</a></sup> sulla procedura amministrativa.</p>
<div class="footnotes"><p id="fn-d7e440"><sup><a href="#fnbck-d7e440">9</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p></div>
</div></article><article id="art_20"><a name="a20"></a><h6 class="heading " role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Tutela giurisdizionale</a>
</h6>
<div class="collapseable">
<p class="absatz "><sup>1</sup> L’impugnazione delle decisioni dell’Ispettorato è retta dalla legislazione sull’amministrazione della giustizia federale.</p>
<p class="absatz "><sup>2</sup> L’Ispettorato è legittimato a ricorrere al Tribunale federale.</p>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni finali</a>
</h1>
<div class="collapseable">
<article id="art_21"><a name="a21"></a><h6 class="heading " role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Trasferimento di diritti e obblighi</a>
</h6>
<div class="collapseable">
<p class="absatz "><sup>1</sup> Il Consiglio federale determina il momento in cui l’Ispettorato acquisisce la personalità giuridica. A contare da tale data, esso subentra alla Divisione principale per la sicurezza degli impianti nucleari (DSN).</p>
<p class="absatz "><sup>2</sup> Il Consiglio federale specifica i diritti, gli obblighi e i valori trasferiti all’Ispettorato, fissa la data dell’entrata in vigore degli effetti giuridici e approva il bilancio di apertura. Esso prende tutte le misure necessarie al trasferimento ed emana disposizioni corrispondenti. Il trasferimento e le iscrizioni necessarie sono esenti da imposte e da emolumenti.</p>
<p class="absatz "><sup>3</sup> Qualora i fondi necessari per l’adempimento dei compiti dell’Ispettorato non siano ancora disponibili all’entrata in vigore della presente legge, l’Ispettorato può disporre dei crediti e delle prestazioni riservati alla DSN nel preventivo della Confederazione.</p>
</div></article><article id="art_22"><a name="a22"></a><h6 class="heading " role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Trasferimento dei rapporti di lavoro</a>
</h6>
<div class="collapseable"><p class="absatz ">I rapporti di lavoro del personale della DSN sono trasferiti all’Ispettorato al momento dell’entrata in vigore della presente legge e a contare da tale data sottostanno al suo diritto in materia di personale.</p></div></article><article id="art_23"><a name="a23"></a><h6 class="heading " role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Datore di lavoro competente</a>
</h6>
<div class="collapseable">
<p class="absatz "><sup>1</sup> L’Ispettorato è considerato datore di lavoro competente per i beneficiari di rendita:</p>
<dl>
<dt>a. </dt>
<dd>che sono affiliati alla DSN; e</dd>
<dt>b. </dt>
<dd>le cui rendite di vecchiaia, d’invalidità o per superstiti provenienti dalla previdenza professionale hanno iniziato a decorrere nella Cassa pensioni della Confederazione prima dell’entrata in vigore della presente legge.</dd>
</dl>
<p class="absatz "><sup>2</sup> L’Ispettorato è parimenti considerato datore di lavoro competente qualora una rendita di invalidità inizi a decorrere dopo l’entrata in vigore della presente legge, ma l’incapacità al lavoro, la cui causa ha condotto all’invalidità, risalga a prima dell’entrata in vigore della presente legge.</p>
</div></article><article id="art_24"><a name="a24"></a><h6 class="heading " role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Disposizioni d’esecuzione</a>
</h6>
<div class="collapseable">
<p class="absatz "><sup>1</sup> Il Consiglio federale emana le disposizioni d’esecuzione.</p>
<p class="absatz "><sup>2</sup> Può autorizzare l’Ispettorato a emanare disposizioni d’esecuzione relative all’organizzazione, al personale e alla contabilità.</p>
</div></article><article id="art_25"><a name="a25"></a><h6 class="heading " role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Modifica del diritto vigente</a>
</h6>
<div class="collapseable">
<p class="absatz ">…<sup><a href="#fn-d7e525" id="fnbck-d7e525">10</a></sup></p>
<div class="footnotes"><p id="fn-d7e525"><sup><a href="#fnbck-d7e525">10</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2007/775" target="_blank">RU <b>2007</b> 5635</a>.</p></div>
</div></article><article id="art_26"><a name="a26"></a><h6 class="heading " role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore:<sup><a href="#fn-d7e549" id="fnbck-d7e549">11</a></sup> <br>Art. 5 lett. a, 6, 9 cpv. 2, 16, 18 cpv. 2 e 3, 24, 25 n. 2 (art. 71): 1° gennaio 2008<br>Rimanenti art.: 1° gennaio 2009</p>
<p class="abstand1seite "></p>
<div class="footnotes"><p id="fn-d7e549"><sup><a href="#fnbck-d7e549">11</a></sup><sup></sup> DCF del 17 ott. 2007.</p></div>
</div></article>
</div></section></main>
</div></body>
</html>
