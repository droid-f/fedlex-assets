<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2007-736-20140501-it-docx</title>
</head>
<body><div id="lawcontent">
<div id="preface">
<!--0.916.026.812 --><p class="srnummer ">0.916.026.812 </p>
<p> RU <b>2007</b> 5207 </p>
<p class=" man-font-style-italic ">Testo originale</p>
<h1 class="erlasstitel botschafttitel ">Accordo aggiuntivo<br>fra la Confederazione Svizzera, la Comunità europea e<br>il Principato del Liechtenstein che estende a quest’ultimo <br>l’Accordo fra la Confederazione Svizzera e la Comunità europea <br>sul commercio di prodotti agricoli</h1>
<p>Concluso il 27 settembre 2007</p>
<p>Entrato in vigore il 27 settembre 2007</p>
<p> (Stato 1° maggio 2014)</p>
</div>
<div id="preamble">
<p>La Confederazione Svizzera («Svizzera»), la Comunità europea («la Comunità») e il Principato del Liechtenstein («Liechtenstein»),</p>
<p class=" man-font-style-italic ">considerando quanto segue:</p>
<p>(1)  Il Liechtenstein costituisce un’unione doganale con la Svizzera a norma del Trattato del 29 marzo 1923<sup><a href="#fn-d6e37" id="fnbck-d6e37">1</a></sup> fra la Confederazione Svizzera e il Principato del Liechtenstein relativo all’inclusione del Liechtenstein nel territorio doganale svizzero («Trattato doganale»).</p>
<p>(2)  In forza del Trattato doganale, si applicano al Liechtenstein le disposizioni relative a un migliore accesso al mercato concesso dalla Svizzera ai prodotti agricoli originari della Comunità che sono oggetto dell’Accordo del 21 giugno 1999<sup><a href="#fn-d6e47" id="fnbck-d6e47">2</a></sup> fra la Confederazione Svizzera e la Comunità europea sul commercio di prodotti agricoli («Accordo agricolo»).</p>
<p>(3)  Per la gestione dell’Accordo agricolo e per garantire il suo corretto funzionamento, l’articolo 6 prevede l’istituzione di un comitato misto per l’agricoltura e l’articolo 19 dell’allegato 11 di un comitato misto veterinario, che possono modificare entrambi parti specifiche dell’Accordo agricolo. </p>
<p>(4)  A norma dell’Accordo aggiuntivo sulla validità per il Principato di Liechtenstein dell’Accordo del 22 luglio 1972<sup><a href="#fn-d6e59" id="fnbck-d6e59">3</a></sup> tra la Confederazione Svizzera e la Comunità economica europea, l’Accordo del 22 luglio 1972<sup><a href="#fn-d6e67" id="fnbck-d6e67">4</a></sup> fra la Confederazione Svizzera e la Comunità economica europea si applica al Liechtenstein: il Protocollo n. 3 stabilisce che i prodotti del Liechtenstein sono considerati prodotti di origine svizzera. L’articolo 4 dell’Accordo agricolo prevede che le norme di origine applicabili ai sensi degli allegati 1, 2 e 3 sono quelle indicate nel Protocollo n. 3 dell’Accordo del 22 luglio 1972 fra la Confederazione Svizzera e la Comunità economica europea.</p>
<?del-struct abstand18pt><?del-struct abstand18pt><p>(5)  Tutte le disposizioni dell’Accordo agricolo, comprese eventuali modifiche apportate dai comitati misti, dovrebbero applicarsi al Liechtenstein. Parallelamente è opportuno sospendere, per quanto riguarda il Liechtenstein e per tutto il tempo in cui si applica ad esso l’Accordo agricolo, le parti corrispondenti dell’Accordo SEE, in particolare l’allegato I, l’allegato II capitoli XII e XXVII, e il Protocollo 47,</p>
<p>hanno convenuto quanto segue:</p>
<div class="footnotes">
<p id="fn-d6e37"><sup><a href="#fnbck-d6e37">1</a></sup> <a href="https://fedlex.data.admin.ch/eli/cc/39/551_565_576" target="_blank">RS <b>0.631.112.514</b></a></p>
<p id="fn-d6e47"><sup><a href="#fnbck-d6e47">2</a></sup> <a href="https://fedlex.data.admin.ch/eli/cc/2002/323" target="_blank">RS <b>0.916.026.81</b></a></p>
<p id="fn-d6e59"><sup><a href="#fnbck-d6e59">3</a></sup> <a href="https://fedlex.data.admin.ch/eli/cc/1972/3288_3342_3122" target="_blank">RS <b>0.632.401.6</b></a></p>
<p id="fn-d6e67"><sup><a href="#fnbck-d6e67">4</a></sup> <a href="https://fedlex.data.admin.ch/eli/cc/1972/3115_3169_2949" target="_blank">RS <b>0.632.401</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  L’Accordo del 21 giugno 1999 tra la Confederazione Svizzera e la Comunità europea sul commercio di prodotti agricoli («Accordo agricolo»), comprese eventuali modifiche decise dal comitato misto per l’agricoltura e dal comitato misto veterinario, si applica al Liechtenstein.</p>
<p>2.<sup><a href="#fn-d6e91" id="fnbck-d6e91">5</a></sup>  Gli adeguamenti apportati agli allegati da 4 a 12 dell’Accordo agricolo, relativi al Liechtenstein, figurano nell’allegato del presente Accordo (in seguito: l’‹Accordo aggiuntivo›) e ne costituiscono parte integrante.</p>
<div class="footnotes"><p id="fn-d6e91"><sup><a href="#fnbck-d6e91">5</a></sup> Nuovo testo giusta l’art. 1 par. 1 dell’Acc. del 17 mag. 2011, in vigore dal 1° dic. 2011 (<a href="https://fedlex.data.admin.ch/eli/oc/2011/748" target="_blank">RU <b>2011</b> 5191</a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  Per l’applicazione e lo sviluppo dell’Accordo agricolo e senza alterarne la natura bilaterale, gli interessi del Liechtenstein sono rappresentati da un delegato del Liechtenstein nell’ambito della delegazione svizzera presso il comitato misto per l’agricoltura e il comitato misto veterinario e i rispettivi gruppi di lavoro.</p>
<p>2.  Il comitato misto per l’agricoltura può modificare l’allegato del presente Accordo aggiuntivo, a norma delle disposizioni degli articoli 6 e 11 dell’Accordo agricolo. Il comitato misto veterinario può modificare l’allegato del presente Accordo aggiuntivo per quanto concerne l’allegato 11 dell’Accordo agricolo, a norma delle disposizioni dell’articolo 19 di detto allegato. Tali modifiche sono soggette all’approvazione del delegato del Liechtenstein.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>Il presente Accordo aggiuntivo:</p>
<dl>
<dt>a) </dt>
<dd>entra in vigore il giorno della firma;</dd>
<dt>b) </dt>
<dd>può essere rescisso mediante comunicazione scritta alle altre parti. Esso decade dopo un anno dalla data della comunicazione;</dd>
<dt>c) </dt>
<dd>cessa di essere applicabile qualora non sia più in vigore l’Accordo agricolo o il Trattato doganale.</dd>
</dl>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Il presente Accordo aggiuntivo è redatto in triplice copia nelle lingue bulgara, ceca, danese, estone, finlandese, francese, greca, inglese, italiana, lettone, lituana, maltese, olandese, polacca, portoghese, romena, slovacca, slovena, spagnola, svedese, tedesca e ungherese, ciascuno di questi testi facente ugualmente fede.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p>Fatto a Bruxelles, addì ventisette settembre duemilasette.</p>
<p></p>
<div class="table"><table border="1"><tr>
<td>
<p>Per la<br>Confederazione Svizzera:</p>
<p>Bernhard Marfurt</p>
</td>
<td>
<p>Per la<br>Comunità europea:</p>
<p>Matthias Brinkmann<br>Álvaro Mendonça e Moura</p>
<p>Per il<br>Principato del Liechtenstein:</p>
<p>Principe Nicolas von und zu Liechtenstein</p>
</td>
</tr></table></div>
<p></p>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a><i><sup><a href="#fn-d6e168" id="fnbck-d6e168">6</a></sup></i>
</h1>
<div class="footnotes"><p id="fn-d6e168"><sup><a href="#fnbck-d6e168">6</a></sup> Aggiornato dall’art. 1 par. 2 e <i>3 </i>dell’Acc. del 17 mag. 2011 (<a href="https://fedlex.data.admin.ch/eli/oc/2011/748" target="_blank">RU <b>2011</b> 5191</a>) e dall’art. 1 della Dec. n. 3/2014 del Comitato misto per l’agricoltura del 9 apr. 2014, in vigore il  1° mag. 2014 (<a href="https://fedlex.data.admin.ch/eli/oc/2014/225" target="_blank">RU <b>2014</b> 995</a>).</p></div>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Principio</a>
</h2>
<div class="collapseable">
<p>Le leggi e obblighi, disposizioni giuridiche, elenchi, nomi e termini previsti per la Svizzera nell’Accordo agricolo si applicano anche al Liechtenstein, fatti salvi i seguenti adeguamenti e aggiunte.</p>
<p>Se alle autorità cantonali svizzere sono assegnati doveri, responsabilità e poteri, essi spettano anche ai competenti organismi pubblici del Liechtenstein. Per le questioni gestite dalle autorità agricole cantonali, l’Ufficio dell’ambiente, Divisione agricoltura («Amt für Umwelt, Abteilung Landwirtschaft»), Dr. Grass-Strasse 12, FL-9490 Vaduz, e, per le questioni gestite dalle autorità veterinarie e alimentari cantonali, l’Ufficio per le ispezioni alimentari e le questioni veterinarie («Amt für Lebensmittelkontrolle und Veterinärwesen») Postplatz 2, FL-9494 Schaan.</p>
<p>Sono inoltre competenti per il Liechtenstein organizzazioni private a cui sono stati assegnati compiti specifici (es. organismi di ispezione e certificazione), se non diversamente stabilito qui di seguito.</p>
<section id="lvl_u1/lvl_u1/lvl_u1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_u1">Adeguamenti/aggiunte relativi agli allegati da 4 a 12 dell’Accordo agricolo</a>
</h3>
<div class="collapseable">
<p><i>Allegato 4</i></p>
<p>relativo al settore fitosanitario</p>
<p><i>Allegato 5</i></p>
<p>concernente l’alimentazione degli animali</p>
<p><i>Allegato 6</i></p>
<p>relativo al settore delle sementi</p>
<p><i>Allegato 7</i></p>
<p>relativo al commercio dei prodotti vitivinicoli</p>
<p>Denominazioni protette per prodotti vitivinicoli originari del Liechtenstein (nel senso dell’articolo 5 dell’allegato 7)</p>
</div></section><section id="lvl_u1/lvl_u1/lvl_u2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_u2">Indicazioni geografiche</a>
</h3>
<div class="collapseable">
<p>Vini di qualità</p>
<dl>
<dt>– </dt>
<dd>Balzers</dd>
<dt>– </dt>
<dd>Bendern</dd>
<dt>– </dt>
<dd>Eschen</dd>
<dt>– </dt>
<dd>Eschnerberg</dd>
<dt>– </dt>
<dd>Gamprin</dd>
<dt>– </dt>
<dd>Mauren</dd>
<dt>– </dt>
<dd>Ruggell</dd>
<dt>– </dt>
<dd>Schaan</dd>
<dt>– </dt>
<dd>Schellenberg</dd>
<dt>– </dt>
<dd>Triesen</dd>
<dt>– </dt>
<dd>Vaduz.</dd>
</dl>
<p>Vini da tavola con indicazione geografica</p>
<dl>
<dt>– </dt>
<dd>Liechtensteiner Oberländer Landwein</dd>
<dt>– </dt>
<dd>Liechtensteiner Unterländer Landwein.</dd>
</dl>
</div></section><section id="lvl_u1/lvl_u1/lvl_u3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_u3">Menzioni tradizionali</a>
</h3>
<div class="collapseable">
<dl>
<dt>– </dt>
<dd>Ablass</dd>
<dt>– </dt>
<dd>Appellation d’origine contrôlée</dd>
<dt>– </dt>
<dd>Auslese Liechtenstein</dd>
<dt>– </dt>
<dd>Beerenauslese</dd>
<dt>– </dt>
<dd>Beerle</dd>
<dt>– </dt>
<dd>Beerli</dd>
<dt>– </dt>
<dd>Beerliwein</dd>
<dt>– </dt>
<dd>Eiswein</dd>
<dt>– </dt>
<dd>Federweiss<sup><a href="#fn-d6e291" id="fnbck-d6e291">7</a></sup>
</dd>
<dt>– </dt>
<dd>Grand Cru Liechtenstein</dd>
<dt>– </dt>
<dd>Kretzer</dd>
<dt>– </dt>
<dd>Landwein</dd>
<dt>– </dt>
<dd>Sélection Liechtenstein</dd>
<dt>– </dt>
<dd>Strohwein</dd>
<dt>– </dt>
<dd>Süssdruck</dd>
<dt>– </dt>
<dd>Trockenbeerenauslese</dd>
<dt>– </dt>
<dd>Weissherbst.</dd>
</dl>
<p><i>Allegato 8</i></p>
<p>concernente il riconoscimento reciproco e la protezione delle denominazioni nel settore delle bevande spiritose e delle bevande aromatizzate a base di vino</p>
<p>Denominazioni protette per acquaviti originarie del Liechtenstein (nel senso dell’articolo 4 dell’allegato 8)</p>
<div class="footnotes"><p id="fn-d6e291"><sup><a href="#fnbck-d6e291">7</a></sup> Fatto salvo l’uso della menzione tradizionale tedesca «Federweisser» per i mosti di uve parzialmente fermentati destinati al consumo umano diretto, in conformità del par. 34c del R tedesco sui vini e degli art. 12, par. 1, lett. b), e 14, par. 1, del R (CE) n. 753/2002 della Commissione, modificato.</p></div>
</div></section><section id="lvl_u1/lvl_u1/lvl_u4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_u4">Acquavite di vinaccia</a>
</h3>
<div class="collapseable">
<dl>
<dt>– </dt>
<dd>Balzner Marc</dd>
<dt>– </dt>
<dd>Benderer Marc</dd>
<dt>– </dt>
<dd>Eschner Marc</dd>
<dt>– </dt>
<dd>Eschnerberger Marc</dd>
<dt>– </dt>
<dd>Gampriner Marc</dd>
<dt>– </dt>
<dd>Maurer Marc</dd>
<dt>– </dt>
<dd>Ruggeller Marc</dd>
<dt>– </dt>
<dd>Schaaner Marc</dd>
<dt>– </dt>
<dd>Schellenberger Marc</dd>
<dt>– </dt>
<dd>Triesner Marc</dd>
<dt>– </dt>
<dd>Vaduzer Marc.</dd>
</dl>
<p><i>Allegato 9</i></p>
<p>relativo ai prodotti agricoli e alimentari ottenuti con il metodo di produzione biologico</p>
<p><i>Allegato 10</i></p>
<p>relativo al riconoscimento dei controlli di conformità alle norme di commercializzazione per i prodotti ortofrutticoli freschi</p>
<p><i>Allegato 11</i></p>
<p>relativo alle misure sanitarie e zootecniche applicabili agli scambi di animali vivi e di prodotti di origine animale</p>
<p><i>Allegato</i> 12</p>
<p>Protezione delle denominazioni d’origine e delle indicazioni geografiche dei prodotti agricoli e alimentari</p>
<p>La zona geografica delle seguenti IG svizzere protette a norma dell’allegato 12, appendice 1, comprende anche il territorio del Liechtenstein:</p>
<dl>
<dt>– </dt>
<dd>Rheintaler Ribel/Türggen Ribel (DOP)</dd>
<dt>– </dt>
<dd>St. Galler Bratwurst/St. Galler Kalbsbratwurst (IGP)</dd>
<dt>– </dt>
<dd>Werdenberger Sauerkäse/Liechtensteiner Sauerkäse/Bloderkäse (DOP)</dd>
</dl>
<p class=" man-font-style-italic ">Sistema TRACES</p>
<p>La Commissione, in collaborazione con l’Ufficio per le ispezioni alimentari e le questioni veterinarie (OFV, «Amt für Lebensmittelkontrolle und Veterinärwesen»), integrerà il Liechtenstein nel sistema TRACES, a norma della decisione 2004/292/CE<sup><a href="#fn-d6e396" id="fnbck-d6e396">8</a></sup> della Commissione, del 30 marzo 2004.</p>
<p class=" man-font-style-italic ">Norme per gli animali destinati al pascolo frontaliero</p>
<p>Le norme per gli animali destinati al pascolo frontaliero, definite all’appendice 5 dell’allegato 11 dell’Accordo agricolo, capitolo 1, punto III, si applicheranno, per quanto pertinenti, al Liechtenstein.</p>
<p>Per il Liechtenstein le parti di cui all’articolo 1 della decisione 2001/672/CE<sup><a href="#fn-d6e407" id="fnbck-d6e407">9</a></sup> della Commissione, del 20 agosto 2001, che stabilisce regole specifiche applicabili ai movimenti di bovini destinati al pascolo estivo in zone di montagna, a cui si fa riferimento nell’allegato corrispondente sono: il Liechtenstein.</p>
<p class=" man-font-style-italic ">Legislazione</p>
<p>Nel caso del Liechtenstein, la legge del Liechtenstein sulla protezione degli animali (TschG) del 20 dicembre 1988, LGBl. 1989 Nr. 3, LR 455.0 e l’ordinanza del Liechtenstein sulla protezione degli animali (TschV) del 12 giugno 1990, LGBl. 1990 Nr. 33, LR 455.01 sostituiranno l’ordinanza sulla protezione degli animali (RS <i>455.1</i>) che figura, per quanto riguarda la Svizzera, all’appendice 5 capitolo 3 titolo III Protezione degli animali, punto 1.</p>
<p></p>
<div class="footnotes">
<p id="fn-d6e396"><sup><a href="#fnbck-d6e396">8</a></sup> GU L 94 del 31.3.2004, pag. 63.</p>
<p id="fn-d6e407"><sup><a href="#fnbck-d6e407">9</a></sup> GU L 235 del 4.9.2001, pag. 23.</p>
</div>
</div></section>
</div></section></div></section></div>
</div></body>
</html>
