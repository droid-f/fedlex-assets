<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.413.454.2 --><p class="srnummer ">0.413.454.2 </p>
<p class="ref "> RU <b>2007</b> 5763</p>
<h1 class="erlasstitel botschafttitel ">Scambio di lettere<br>fra la Svizzera e l’Italia concernente l’ammissione<br>di studenti svizzeri come privatisti agli esami di maturità nei licei italiani</h1>
<p class="erlasssubtitel ">Entrato in vigore il 15 gennaio 2008<sup><a href="#fn-d7e20" id="fnbck-d7e20">1</a></sup></p>
<p class="erlassdatum "> (Stato 15  gennaio 2008)</p>
<div class="footnotes"><p id="fn-d7e20"><sup><a href="#fnbck-d7e20">1</a></sup><sup></sup> <a href="https://fedlex.data.admin.ch/eli/oc/2008/106" target="_blank">RU <b>2008</b> 427</a></p></div>
</div>
<div id="preamble"><div>
<p class="absatz man-text-align-right "><i>Testo originale</i></p>
<p></p>
<div class="table layout-table"><table><tr>
<td><p class="man-template-tab-krpr ">L’Ambasciatore di Svizzera in Italia</p></td>
<td>
<p class="man-template-tab-krpr ">Roma, 12 ottobre 2006</p>
<p class="man-template-tab-krpr "></p>
<p class="man-template-tab-krpr ">Signor Vice Direttore Generale</p>
<p class="man-template-tab-krpr ">Min. Plen. Elio Menzione<br>Direzione generale per la Promozione<br>e la Cooperazione Culturale<br>Ministero degli Affari Esteri</p>
<p class="man-template-tab-krpr ">Roma</p>
</td>
</tr></table></div>
<p class="absatz ">Signor Vice Direttore Generale,</p>
<p class="absatz ">al fine di addivenire ad un’intesa che consenta ai cittadini italiani e svizzeri di presentarsi in qualità di candidati esterni agli esami per il conseguimento del titolo di studio finale di scuola secondaria di secondo grado presso le scuole dell’altro Paese, ho l’onore di proporLe a nome del mio Governo il presente accordo espresso in tre articoli:</p>
<dl>
<dt>Art. 1 </dt>
<dd>È facoltà dei cittadini svizzeri e italiani, che abbiano svolto un adeguato iter formativo nel proprio Paese, di presentarsi in qualità di candidati esterni agli esami per il conseguimento del titolo di studio finale di scuola secondaria di secondo grado presso le scuole dell’altro Paese.</dd>
<dt>Art. 2 </dt>
<dd>I candidati di cui all’art. 1 sono ammessi agli esami per il conseguimento del titolo di studio finale di scuola secondaria di secondo grado alle medesime condizioni previste per gli studenti privatisti locali.</dd>
<dt>Art. 3 </dt>
<dd>Dalla presente intesa sono esclusi gli studenti che abbiano frequentato scuole italiane operanti sul territorio della Confederazione Svizzera o scuole svizzere operanti sul territorio della Repubblica Italiana.</dd>
</dl>
<p class="absatz ">Qualora il suo Governo concordi con quanto sopra esposto, ho l’onore di proporLe che la presente lettera e la Sua lettera di risposta costituiscano un Accordo tra i nostri due Governi, che entrerà in vigore alla data della ricezione della seconda delle due notifiche con le quali le Parti si saranno comunicate l’avvenuto completamento delle procedure interne all’uopo previste.</p>
<p class="absatz ">Voglia gradire, signor Vice Direttore generale, i sensi della mia più alta considerazione.</p>
<p class="absatz ">Bruno Spinner</p>
<p class="absatz ">La parte italiana ha consentito con la proposta della Svizzera (lettera del Vice Direttore Generale Elio Menzione del 12 ottobre 2006).</p>
</div></div>
</div></body>
</html>
