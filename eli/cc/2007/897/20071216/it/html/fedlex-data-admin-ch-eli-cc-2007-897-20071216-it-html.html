<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2007-897-20071216-it-docx</title>
</head>
<body><div id="lawcontent">
<div id="preface">
<p>0.351.912.7 (Stato 16  dicembre 2007)</p>
<!--0.351.912.7 --><p class="srnummer">0.351.912.7 </p>
<p>Traduzione<i><sup><a href="#fn-d1057e13">1</a></sup></i></p>
<?del-struct abstand4pt><h1 class="erlasstitel">Accordo<br>di assistenza giudiziaria in materia penale <br>tra il Governo della Confederazione Svizzera e il Governo della Repubblica algerina democratica e popolare</h1>
<?del-struct abstand18pt><p>Concluso il 3 giugno 2006<br>Entrato in vigore con scambio di note il 16 dicembre 2007</p>
<p> (Stato 16  dicembre 2007)</p>
<div class="footnotes"><p id="fn-d1057e13"><sup>1</sup><a href="https://fedlex.data.admin.ch/eli/oc/2007/897">RU <b>2007</b> 6933</a> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble">
<p>Il Governo della Confederazione Svizzera <br>e<br>il Governo della Repubblica algerina democratica e popolare</p>
<p>di seguito le «Parti contraenti»,</p>
<p>nell’intento di rafforzare i rapporti tra i due Stati,</p>
<p>riconosciuta la particolare importanza di sviluppare una cooperazione reciproca tesa a prevenire e combattere la criminalità,</p>
<p>nel rispetto delle convenzioni internazionali firmate dai loro Paesi e delle loro rispettive legislazioni,</p>
<p>desiderosi di consolidare i loro rapporti nella lotta contro tutte le forme di criminalità per rendere più efficace la cooperazione nelle indagini, nel perseguimento e nella repressione dei reati,</p>
<p>animati dalla volontà comune di intensificare l’assistenza giudiziaria in materia penale,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Concessione dell’assistenza giudiziaria </a>
</h6>
<div class="collapseable"> <p>Il governo della Confederazione Svizzera e il governo della Repubblica algerina democratica e popolare si concedono a vicenda, sul fondamento della reciprocità e in conformità con il loro rispettivo diritto nazionale, la massima assistenza giudiziaria in ogni inchiesta o procedimento relativo a reati la cui repressione è di competenza delle autorità giudiziarie dello Stato richiedente.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Diritti umani </a>
</h6>
<div class="collapseable"> <p>Le Parti contraenti applicano il presente Accordo nel rispetto degli strumenti internazionali a tutela dei diritti umani cui hanno aderito, e in particolare degli obblighi contenuti nel Patto internazionale del 16 dicembre 1966<sup><a href="#fn-d1057e77">2</a></sup> relativo ai diritti civili e politici.</p>
<div class="footnotes"><p id="fn-d1057e77"><sup>2</sup> <a href="https://fedlex.data.admin.ch/eli/cc/1993/750_750_750/20190528">RS <b>0.103.2</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Portata dell’assistenza giudiziaria </a>
</h6>
<div class="collapseable"> <p>1.  L’assistenza giudiziaria comprende atti e provvedimenti conformi con il diritto nazionale dello Stato richiesto ai fini di un procedimento penale nello Stato richiedente.</p>
<p>2.  Gli atti di assistenza giudiziaria possono comprendere la notificazione di documenti, l’assunzione di prove, la consegna di inserti e documenti, come pure altri provvedimenti di assistenza giudiziaria che le Parti contraenti possono autorizzare in conformità con la loro legislazione nazionale.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Modalità di trasmissione </a>
</h6>
<div class="collapseable"> <p>1.  La domanda di assistenza giudiziaria è trasmessa per il tramite dei Ministeri di giustizia oppure, all’occorrenza, attraverso i canali diplomatici.</p>
<p>2.  Le domande di assistenza giudiziaria per la Svizzera vanno all’Ufficio federale di giustizia del Dipartimento federale di giustizia e polizia; quelle per l’Algeria sono indirizzate alla «Direction générale des Affaires judiciaires et juridiques» presso il Ministero di giustizia.</p>
<p>Ciascuna Parte contraente informa l’altra di eventuali cambiamenti sul piano strutturale.</p>
<p>3.  In casi urgenti la domanda di assistenza giudiziaria può essere trasmessa pas­sando prima per Interpol.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Forma e contenuto della domanda </a>
</h6>
<div class="collapseable"> <p>1.  La domanda di assistenza giudiziaria richiede la forma scritta.</p>
<p>2.  La domanda contiene segnatamente:</p>
<dl>
<dt>a)</dt>
<dd>il nome dell’autorità giudiziaria che la presenta;</dd>
<dt>b)</dt>
<dd>l’oggetto e il motivo;</dd>
<dt>c)</dt>
<dd>la qualificazione giuridica del reato;</dd>
<dt>d)</dt>
<dd>i dati quanto più precisi e completi della persona oggetto del procedimento penale, se la sua identità è nota.</dd>
</dl>
<p>3.  Per l’apprezzamento giuridico del reato devono essere allegati:</p>
<dl>
<dt>a)</dt>
<dd>un breve esposto dei fatti essenziali, quali la data, il luogo e le circostanze in cui è stato commesso il reato, che nello Stato richiedente danno adito al procedimento penale, eccezion fatta per le domande di notificazione;</dd>
<dt>b)</dt>
<dd>il testo delle disposizioni di legge applicabili nello Stato richiedente.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Esenzione dalla legalizzazione e dall’autenticazione </a>
</h6>
<div class="collapseable"> <p>I documenti ufficiali trasmessi in applicazione del presente Accordo sono esentati dalla legalizzazione e dall’autenticazione.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Lingue </a>
</h6>
<div class="collapseable"> <p>La domanda di assistenza giudiziaria e i documenti giustificativi sono redatti nella lingua dello Stato richiedente e corredati di una traduzione in francese.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Presenza nello Stato richiesto di persone coinvolte nel procedimento </a>
</h6>
<div class="collapseable"> <p>1.  Su espressa istanza delle autorità richiedenti, le autorità competenti dello Stato richiesto comunicano loro data e luogo dell’esecuzione della domanda.</p>
<p>2.  Se lo Stato richiesto acconsente, le persone in causa e le autorità dello Stato richiedente possono presenziare all’esecuzione della domanda alle condizioni stabilite dallo Stato richiesto in conformità con la sua legislazione nazionale.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Uso limitato </a>
</h6>
<div class="collapseable"> <p>Le informazioni ottenute per assistenza giudiziaria vanno utilizzate alle condizioni stabilite dallo Stato richiesto.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Spese d’esecuzione della domanda </a>
</h6>
<div class="collapseable"> <p>1.  In linea di massima, le spese originate dall’esecuzione della domanda non sono rimborsate. Su istanza dello Stato richiesto, lo Stato richiedente rimborsa unicamente le seguenti spese legate all’esecuzione della domanda:</p>
<dl>
<dt>a)</dt>
<dd>indennità, spese di viaggio e spese per testimoni;</dd>
<dt>b)</dt>
<dd>onorari, spese di viaggio e spese per periti.</dd>
</dl>
<p>2.  Se risulta che l’esecuzione della domanda genera spese straordinarie, lo Stato richiesto ne informa lo Stato richiedente per stabilire le condizioni cui è soggetta l’esecuzione della domanda.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore e denuncia </a>
</h6>
<div class="collapseable"> <p>1.  Il presente Accordo entra in vigore 60 giorni dopo la reciproca notifica di adempimento delle relative procedure costituzionali.</p>
<p>2.  Ciascuna Parte contraente può disdire in qualsiasi momento il presente Accordo indirizzando all’altra, per via diplomatica, una notifica di disdetta. La disdetta prende effetto sei mesi dopo la ricezione della notifica.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p>Fatto ad Algeri, il 3 giugno 2006, in lingua francese e araba, entrambi i testi facenti ugualmente fede.</p>
<p></p>
<div class="table"><table border="1">
<tr>
<td><p>Per il <br>Governo della <br>Confederazione Svizzera:</p></td>
<td><p>Per il Governo <br>della Repubblica algerina democratica<br>e popolare:</p></td>
</tr>
<tr>
<td><p>Micheline Calmy-Rey</p></td>
<td><p>Mohammed Bedjaoui</p></td>
</tr>
</table></div>
<?del-struct abstand4pt><p></p>
</div></section></main>
</div></body>
</html>
