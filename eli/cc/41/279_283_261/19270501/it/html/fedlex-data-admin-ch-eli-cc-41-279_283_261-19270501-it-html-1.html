<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-41-279_283_261-19270501-it-docx</title>
</head>
<body><div id="lawcontent">
<div id="preface">
<!--0.193.411.63--><p class="srnummer ">0.193.411.63</p>
<p> CS <b>11</b> 242; FF <b>1924</b> III 700 ediz. ted. 728 ediz. franc.</p>
<p class=" man-font-style-italic ">Traduzione</p>
<h1 class="erlasstitel botschafttitel ">Trattato<br>di conciliazione tra la Svizzera e l’Austria<b><sup><sup><a href="#fn-d6e22" id="fnbck-d6e22">1</a></sup></sup></b>
</h1>
<p>Conchiuso l’11 ottobre 1924</p>
<p>Approvato dall’Assemblea federale il 17 dicembre 1924<sup><a href="#fn-d6e34" id="fnbck-d6e34">2</a></sup></p>
<p>Istrumenti di ratificazione scambiati il 1° maggio 1925</p>
<p>Entrato in vigore il 1° maggio 1925</p>
<p> (Stato 1° maggio 1927)</p>
<div class="footnotes">
<p id="fn-d6e22"><sup><a href="#fnbck-d6e22">1</a></sup> La validità del presente Trattato e del suo Prot. fin. è stata accertata dalla lett. C n.2 dello scambio di note del 7 lug. 1948/11 ott. 1949 (<a href="https://fedlex.data.admin.ch/eli/cc/1950/87_87_88" target="_blank">RS<b> 0.196.116.32</b></a>).</p>
<p id="fn-d6e34"><sup><a href="#fnbck-d6e34">2</a></sup> <i>RU<b> 41</b> 260</i></p>
</div>
</div>
<div id="preamble">
<p>Il Consiglio federale svizzero<br>e<br>il Presidente della Repubblica d’Austria,</p>
<p>animati dal desiderio di stringere vieppiù i vincoli d’amicizia che uniscono la Svizzera e l’Austria e di favorire, nell’interesse della pace generale, lo sviluppo della procedura di conciliazione applicata alle controversie internazionali,</p>
<p>hanno risolto di conchiudere a questo scopo un Trattato e hanno nominato loro plenipotenziari:</p>
<p class=" man-font-style-italic ">(Seguono i nomi dei plenipotenziari)</p>
<p>i quali dopo essersi scambiati i loro pieni poteri, riconosciuti in buona e debita forma, </p>
<p>hanno stipulato quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Le Parti contraenti s’impegnano a sottoporre, prima di far capo a qualsiasi procedura davanti un Tribunale internazionale o arbitrale, alla procedura di conciliazione regolata dagli articoli seguenti tutte le controversie, di qualunque natura siano, che nascessero tra di loro e non si fossero potute risolvere per via diplomatica, sempreché esse non possano essere composte in via giudiziaria secondo l’articolo 36 dello Statuto della Corte Permanente di Giustizia Internazionale<sup><a href="#fn-d6e73" id="fnbck-d6e73">3</a></sup>.</p>
<p>Ognuna delle Parti contraenti ha facoltà di fissare il momento a contare dal quale la procedura di conciliazione potrà essere sostituita alle trattative diplomatiche.</p>
<div class="footnotes"><p id="fn-d6e73"><sup><a href="#fnbck-d6e73">3</a></sup> [<i>RU <b>37</b> 862</i>]. A questo art. corrisponde ora l’art. 36 dello Statuto della Corte internazionale di Giustizia del 26 giu. 1945 (<a href="https://fedlex.data.admin.ch/eli/cc/1948/1048_1037_1010" target="_blank">RS <b>0.193.501</b></a>).</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>Le Parti contraenti possono convenire che una controversia, la quale potesse essere risolta in via giudiziaria secondo l’articolo 36, dello Statuto della Corte Permanente di Giustizia Internazionale<sup><a href="#fn-d6e96" id="fnbck-d6e96">4</a></sup>, sia prima deferita alla procedura di conciliazione.</p>
<div class="footnotes"><p id="fn-d6e96"><sup><a href="#fnbck-d6e96">4</a></sup> [<i>RU <b>37</b> 862</i>]. A questo art. corrisponde ora l’art. 36 dello Statuto della Corte internazionale di Giustizia del 26 giu. 1945 (<a href="https://fedlex.data.admin.ch/eli/cc/1948/1048_1037_1010" target="_blank">RS <b>0.193.501</b></a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>Le Parti contraenti istituiranno, in vista della procedura di conciliazione, una Commissione permanente di tre membri.</p>
<p>Ciascuna di esse nominerà un membro a suo piacimento mentre il Presidente sarà designato di comune accordo.</p>
<p>Il Presidente non dovrà essere suddito delle Parti contraenti, né avere il suo domicilio sul loro territorio o trovarsi al loro servizio.</p>
<p>La Commissione sarà costituita nei sei mesi che seguiranno lo scambio delle ratificazioni del presente trattato.</p>
<p>Fintanto che la procedura non sia aperta, ciascuna delle Parti contraenti potrà revocare il commissario nominato da essa e designargli un successore, come pure revocare il proprio consenso alla nomina del Presidente. In tal caso si dovrà procedere senza indugio alla sostituzione dei commissari il cui mandato è finito.</p>
<p>Si provvederà alla sostituzione di commissari secondo il modo fissato per la loro nomina.</p>
<p>Se la nomina del Presidente non avviene entro sei mesi a contare dallo scambio delle ratificazioni o, in caso di sostituzione, entro tre mesi a contare dalla vacanza del seggio, si procederà alle nomine in conformità dell’articolo 45 della Convenzione dell’Aja del 18 ottobre 1907<sup><a href="#fn-d6e129" id="fnbck-d6e129">5</a></sup> per la risoluzione pacifica dei conflitti internazionali.</p>
<p>Per la durata effettiva della procedura il presidente della Commissione di conciliazione riceverà un’indennità il cui ammontare sarà stabilito tra le Parti contraenti e sostenuto da esse in parti eguali.</p>
<p>Per contrario, ciascuna Parte fisserà e assumerà essa stessa l’indennità del membro della Commissione di sua nomina.</p>
<div class="footnotes"><p id="fn-d6e129"><sup><a href="#fnbck-d6e129">5</a></sup> <a href="https://fedlex.data.admin.ch/eli/cc/26/305_271_293" target="_blank">RS <b>0.193.212</b></a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>La Commissione permanente di conciliazione è adita con domanda diretta al suo Presidente da una delle Parti contraenti.</p>
<p>Questa domanda sarà in pari tempo notificata alla Parte avversarla dalla Parte che chiede l’apertura della procedura di conciliazione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>La Commissione permanente di conciliazione si riunirà, salvo Convenzione contraria, nel luogo designato dal suo Presidente.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p>La Commissione permanente di conciliazione ha il compito di agevolare la risoluzione della controversia, chiarendo, con un esame imparziale e coscienzioso, le questioni di fatto e formulando delle proposte per il regolamento della contestazione.</p>
<p>Il suo rapporto dovrà essere presentato entro sei mesi a contare dal giorno in cui sarà stata investita della controversia, salvo che le Parti contraenti non risolvano, di comune accordo, di prorogare questo termine.</p>
<p>A ciascuna delle Parti sarà consegnata una copia del rapporto.</p>
<p>Il rapporto non ha, né per quanto concerne l’esposizione dei fatti, né per quanto concerne le considerazioni giuridiche, il carattere d’una sentenza obbligatoria.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p>Le Parti contraenti s’impegnano a facilitare, nella più larga misura possibile, i lavori della Commissione permanente di conciliazione e, in particolare, ad impiegare tutti i mezzi di cui dispongono, secondo la loro legislazione interna, per permetterle di procedere, sul loro territorio, alla citazione e all’audizione di testi o di periti, nonché a visite sui luoghi.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p>Salvo convenzione contraria, la procedura di conciliazione è retta dalla Convenzione dell’Aja del 18 ottobre 1907<sup><a href="#fn-d6e184" id="fnbck-d6e184">6</a></sup>, per la risoluzione pacifica dei conflitti internazionali.</p>
<div class="footnotes"><p id="fn-d6e184"><sup><a href="#fnbck-d6e184">6</a></sup> <a href="https://fedlex.data.admin.ch/eli/cc/26/305_271_293" target="_blank">RS <b>0.193.212</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p>La Commissione permanente di conciliazione fisserà il termine entro il quale le Parti dovranno pronunciarsi di fronte alle sue proposte. Questo termine non eccederà però la durata di tre mesi.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p>Ciascuna parte sosterrà le sue proprie spese e una parte eguale delle spese della procedura di conciliazione.</p></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable"><p>Durante il corso della procedura di conciliazione, le Parti contraenti s’asterranno da qualsiasi misura che possa avere una pregiudizievole ripercussione sul l’accettazione delle proposte della Commissione permanente di conciliazione.</p></div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p>Il presente Trattato sarà ratificato. Gli strumenti di ratificazione saranno scambiati a Berna entro il più breve termine possibile.</p>
<p>Il Trattato è conchiuso per la durata di dieci anni a contare dallo scambio delle ratificazioni. Ove non sia disdetto sei mesi prima della scadenza di questo termine, esso rimarrà in vigore per un nuovo periodo di cinque anni e così di seguito.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i plenipotenziari<i> </i>hanno firmato il presente Trattato.</p>
<p>Steso in duplo a Vienna l’undici ottobre 1924.</p>
<p>C.D. Bourcart  A. Grünberger</p>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Protocollo finale <br></a>
</h1>
<div class="collapseable">
<p>In procinto di firmare il Trattato di conciliazione conchiuso in data d’oggi, i sottoscritti, a ciò debitamente autorizzati, dichiarano che è inteso che le Parti contraenti rimarranno vincolate tra di loro, fino alla scadenza del Trattato di conciliazione, dai termini dell’articolo 36 dello Statuto della Corte Permanente di Giustizia Internazionale<sup><a href="#fn-d6e240" id="fnbck-d6e240">7</a></sup>, anche nel caso in cui l’obbligo ch’esse hanno assunto aderendo alla disposizione facoltativa dello Statuto precitato prendesse fine, nell’intervallo, per l’una di esse.</p>
<p>Vienna, l’11 ottobre 1924.</p>
<p>C.D. Bourcart  A. Grünberger</p>
<p></p>
<div class="footnotes"><p id="fn-d6e240"><sup><a href="#fnbck-d6e240">7</a></sup> Vedi nota all’art. 1 del Trattato.</p></div>
</div></section></div>
</div></body>
</html>
