<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-27-877_903_899-20110101-it-docx-1</title>
</head>
<body><div id="lawcontent">
<div id="preface">
<!--221.211.22 --><p class="srnummer ">221.211.22 </p>
<h1 class="erlasstitel botschafttitel ">Ordinanza<br>sulla procedura in materia di garanzia<br>nel commercio del bestiame</h1>
<p>del 14 novembre 1911 (Stato 1° gennaio 2011)</p>
</div>
<div id="preamble">
<p>Il Consiglio federale svizzero,</p>
<p>in esecuzione dell’articolo 202 capoverso 3 del Codice delle obbligazioni (CO)<sup><a href="#fn-d6e21" id="fnbck-d6e21">1</a></sup>,</p>
<p>decreta:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div>
<main id="maintext"><section id="lvl_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_I">I. Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p>Nel commercio del bestiame (cavalli, asini, muli, bovini, pecore, capre e maiali) l’obbligo della garanzia esiste solo in quanto il venditore l’abbia assunto per iscritto o abbia intenzionalmente ingannato il compratore (art. 198 CO).</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> Se il venditore ha assunto per iscritto la garanzia della gravidanza, egli è responsabile verso il compratore solo quando, essendo apparsi segni manifesti che la bestia non è pregna, o non avendo essa figliato nel termine indicato, il difetto gli sia notificato senza ritardo e sia chiesto immediatamente all’autorità competente l’esame dell’animale per mezzo di periti.</p>
<p><sup>2</sup> Se il venditore ha assunto per iscritto la garanzia che la bestia figlierà entro un dato termine, il venditore è responsabile verso il compratore solo quando, avvenuta la nascita, il ritardo di essa gli sia immediatamente notificato.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p><sup>1</sup> Quando nei casi non menzionali nell’articolo 2 la garanzia scritta non stabilisce alcun termine, il venditore è responsabile verso il compratore solo quando il difetto sia scoperto e notificato al venditore entro nove giorni dalla consegna o dalla mora nell’accettazione (art. 91 e segg. CO) ed entro lo stesso termine sia chiesto all’autorità competente l’esame dell’animale per mezzo di periti (art. 202 cpv. 1 CO).</p>
<p><sup>2</sup> Se la garanzia scritta stabilisce un termine, il venditore è responsabile verso il compratore solo quando il difetto gli sia notificato subito dopo la scoperta ed entro il termine della garanzia e sia chiesto all’autorità competente l’esame dell’animale per mezzo di periti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e66" id="fnbck-d6e66">2</a></sup>
</h6>
<div class="collapseable">
<p><sup>1</sup> Nel computo del termine, il giorno di decorrenza del medesimo non è contato.</p>
<p><sup>2</sup> Se l’ultimo giorno cade in domenica, o in giorno feriato giusta la legge cantonale<sup><a href="#fn-d6e84" id="fnbck-d6e84">3</a></sup> il termine scade il giorno feriale susseguente.</p>
<p><sup>3</sup> Il termine si reputa osservato solo se l’atto vien compiuto prima della scadenza. I documenti devono essere recapitati, all’autorità competente, od impostati al suo indirizzo in un ufficio svizzero, l’ultimo giorno del termine, al più tardi.</p>
<div class="footnotes">
<p id="fn-d6e66"><sup><a href="#fnbck-d6e66">2</a></sup><sup> </sup>Nuovo testo giusta il n. I del DCF del 31 gen. 1969, in vigore dal 1° mar. 1969 (<a href="https://fedlex.data.admin.ch/eli/oc/1969/177_189_189" target="_blank">RU <b>1969</b> 189</a>).</p>
<p id="fn-d6e84"><sup><a href="#fnbck-d6e84">3</a></sup><sup> </sup>Nei termini legali di diritto federale e in quelli stabiliti in virtù dello stesso, il sabato è parificato a un giorno festivo riconosciuto ufficialmente (art. 1 della LF del 21 giu. 1963 sulla decorrenza dei termini nei giorni di sabato <a href="https://fedlex.data.admin.ch/eli/cc/1963/819_815_843" target="_blank">RS <b>173.110.3</b></a>). </p>
</div>
</div></article>
</div></section><section id="lvl_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_II">II. Della procedura preliminare</a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p><sup>1</sup> I Cantoni designano l’autorità incaricata di dirigere la procedura preliminare.</p>
<p><sup>2</sup> A dirigere la procedura preliminare è competente, per il luogo, l’autorità nel cui circondario si trova l’animale.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p>A richiesta del compratore (art. 2 cpv. 1 e art. 3) l’autorità ordina senza ritardo l’esame dell’animale da parte di uno o più periti.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable"><p>Se i periti nominati sono più di uno e se non riescono a mettersi d’accordo, l’autorità competente può, a richiesta di una delle parti, ordinare una nuova perizia.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p><sup>1</sup> I periti sono scelti, di regola, fra i veterinari forniti del diploma federale.</p>
<p><sup>2</sup> L’autorità designa i periti senza chiedere le proposte delle parti circa le persone da nominare.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p><sup>1</sup> Non può esser chiamato a funzionare da perito chi, secondo il Codice di procedura civile del 19 dicembre 2008<sup><a href="#fn-d6e143" id="fnbck-d6e143">4</a></sup> (CPC), non potrebbe, nella controversia, esercitare l’ufficio di giudice, né chi abbia prestato cure veterinarie all’animale immediatamente prima o immediatamente dopo la stipulazione del contratto di vendita.<sup><a href="#fn-d6e151" id="fnbck-d6e151">5</a></sup></p>
<p><sup>2</sup> L’autorità invita le parti a presentare, se credono, le loro obiezioni contro i periti da essa designati.</p>
<div class="footnotes">
<p id="fn-d6e143"><sup><a href="#fnbck-d6e143">4</a></sup> <a href="https://fedlex.data.admin.ch/eli/cc/2010/262" target="_blank">RS <b>272</b></a></p>
<p id="fn-d6e151"><sup><a href="#fnbck-d6e151">5</a></sup> Nuovo testo giusta il n. II 3 dell’O del 18 giu. 2010 che adegua ordinanze al Codice di procedura civile, in vigore dal 1° gen. 2011 (<a href="https://fedlex.data.admin.ch/eli/oc/2010/410" target="_blank">RU <b>2010</b> 3053</a>).</p>
</div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p><sup>1</sup> L’esame dell’animale deve essere eseguito dai periti nelle 48 ore che seguono alla notificazione della loro nomina.</p>
<p><sup>2</sup> Se i periti sono parecchi, essi procedono all’esame in comune.</p>
<p><sup>3</sup> L’autorità notifica alle parti il tempo e il luogo dell’esame.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p><sup>1</sup> I periti verificano se l’animale ha il difetto che gli viene attribuito.</p>
<p><sup>2</sup> Se rispondono affermativamente essi devono stabilire il minor valore dell’animale e il danno che il compratore viene a risentire in conseguenza del difetto.</p>
<p><sup>3</sup> Il minor valore è costituito in ciascun caso dalla differenza fra il valore commerciale che l’animale avrebbe avuto se avesse risposto alle condizioni del contratto, e il valore dell’animale col difetto accertato.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p><sup>1</sup> Se i periti dichiarano nel loro rapporto che, per accertare i fatti, è indispensabile l’uccisione dell’animale, l’autorità decide in proposito dopo sentite le parti.</p>
<p><sup>2</sup> Se l’animale muore durante le operazioni o se deve essere abbattuto d’urgenza dopo che sia già stata fatta una perizia, l’autorità può, a richiesta di una delle parti, ordinare un nuovo esame sul corpo morto.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p><sup>1</sup> I periti devono presentare senza ritardo all’autorità un rapporto scritto e debitamente motivato.</p>
<p><sup>2</sup> L’autorità rimette subito una copia del rapporto alle parti.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b></a>
</h6>
<div class="collapseable">
<p><sup>1</sup> Ricevuto il rapporto, l’autorità, semprechè non sia necessario un nuovo esame dell’animale, ordina, se una delle parti ne fa domanda, la vendita all’asta dell’animale e ne dà comunicazione agli interessati. Essa prende, d’ufficio, in consegna il ricavo della vendita.</p>
<p><sup>2</sup> È però in facoltà delle parti di evitare la vendita all’asta mediante il deposito di una cauzione.</p>
</div></article>
</div></section><section id="lvl_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_III">III. Della procedura principale</a>
</h1>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b></a><sup><a href="#fn-d6e229" id="fnbck-d6e229">6</a></sup>
</h6>
<div class="collapseable">
<p>Il CPC<sup><a href="#fn-d6e242" id="fnbck-d6e242">7</a></sup> è applicabile alle azioni in garanzia di cui ai precedenti articoli 2 e 3.</p>
<div class="footnotes">
<p id="fn-d6e229"><sup><a href="#fnbck-d6e229">6</a></sup> Nuovo testo giusta il n. II 3 dell’O del 18 giu. 2010 che adegua ordinanze al Codice di procedura civile, in vigore dal 1° gen. 2011 (<a href="https://fedlex.data.admin.ch/eli/oc/2010/410" target="_blank">RU <b>2010</b> 3053</a>).</p>
<p id="fn-d6e242"><sup><a href="#fnbck-d6e242">7</a></sup> <a href="https://fedlex.data.admin.ch/eli/cc/2010/262" target="_blank">RS <b>272</b></a></p>
</div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable"><p>Nella procedura principale sarà anche deciso chi debba sostenere le spese della procedura preliminare.</p></div></article>
</div></section><section id="lvl_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_IV">IV. Disposizioni di applicazione e di attuazione</a>
</h1>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b></a>
</h6>
<div class="collapseable"><p>Le disposizioni della presente ordinanza concernenti la procedura da seguire in materia di garanzia nella vendita del bestiame sono applicabili per analogia al contratto di permuta (art. 237 e 238 CO).</p></div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable">
<p><sup>1</sup> La presente ordinanza entra in vigore il 1° gennaio 1912.</p>
<p><sup>2</sup> Le sue disposizioni non sono applicabili ai contratti di vendita stipulati anteriormente al 1° gennaio 1912.</p>
</div></article>
</div></section></main>
</div></body>
</html>
