<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-27-692_688_713-19111001-it-docx</title>
</head>
<body><div id="lawcontent">
<div id="preface">
<!--0.142.111.363--><p class="srnummer ">0.142.111.363</p>
<p> CS <b>11</b> 627; FF <b>1911</b> I 263 ediz. ted. 327 ediz. franc.</p>
<p class=" man-font-style-italic ">Traduzione<i><sup><a href="#fn-d6e16" id="fnbck-d6e16">1</a></sup></i></p>
<h1 class="erlasstitel botschafttitel ">Trattato<br>fra la Confederazione Svizzera e l’Impero Germanico,<br>che regola alcuni rapporti giuridici<br>dei cittadini di ciascuna delle parti contraenti<br>nel territorio dell’altra parte</h1>
<p>Conchiuso il 31 ottobre 1910<br>Approvato dall’Assemblea federale il 23 giugno 1911<sup><a href="#fn-d6e35" id="fnbck-d6e35">2</a></sup><br>Istrumenti di ratificazione scambiati il 1° agosto 1911<br>Entrato in vigore il 1° ottobre 1911</p>
<p> (Stato 1° ottobre 1911)</p>
<div class="footnotes">
<p id="fn-d6e16"><sup><a href="#fnbck-d6e16">1</a></sup> Dal testo originale tedesco.</p>
<p id="fn-d6e35"><sup><a href="#fnbck-d6e35">2</a></sup> <i>RU <b>27</b> 701</i></p>
</div>
</div>
<div id="preamble">
<p>Il Consiglio federale svizzero,<br>in nome della Confederazione Svizzera,<br>e Sua Maestà l’Imperatore di Germania, Re di Prussia,<br>in nome dell’Impero Germanico,</p>
<p>desiderando mantenere in vigore, anche dopo l’abrogazione del trattato di domicilio concluso fra la Svizzera e la Germania il 31 maggio 1890<sup><a href="#fn-d6e60" id="fnbck-d6e60">3</a></sup> le agevolezze previste dall’articolo 1 capoverso 2, combinato coll’articolo 3, e dall’articolo 10 di esso trattato,</p>
<p>sonosi accordati di concludere a tale scopo un trattato, e hanno nominato a loro plenipotenziari:</p>
<p class=" man-font-style-italic ">(Seguono i nomi dei plenipotenziari)</p>
<p>i quali, dopo essersi comunicati i loro pieni poteri trovati in buona e debita forma, hanno stipulato i seguenti articoli:</p>
<div class="footnotes"><p id="fn-d6e60"><sup><a href="#fnbck-d6e60">3</a></sup> [<i>RU <b>11</b> 515</i>.<a href="https://fedlex.data.admin.ch/eli/cc/27/681_677_703" target="_blank">RS <b>0.142.111.361</b> </a>art. 21 cpv. 2]</p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d6e85" id="fnbck-d6e85">4</a></sup>
</h6>
<div class="collapseable">
<p>I cittadini di ciascuna delle Parti contraenti godranno nel territorio dell’altra, per le loro persone e i loro beni, la stessa protezione legale dei nazionali.</p>
<p>Essi avranno il diritto di esercitarvi, nello stesso modo e alle stesse condizioni dei nazionali, qualsiasi industria e commercio, senza essere sottoposti a contribuzioni, imposte, tasse o diritti altri o più elevati di quelli riscossi dai nazionali.<sup><a href="#fn-d6e103" id="fnbck-d6e103">5</a></sup></p>
<p>La disposizione del capoverso precedente relativa all’esercizio dell’industria e del commercio è applicabile per analogia alla coltivazione dei fondi rustici che i cittadini dell’una delle parti contraenti posseggano nel territorio dell’altra.</p>
<div class="footnotes">
<p id="fn-d6e85"><sup><a href="#fnbck-d6e85">4</a></sup> Vedi anche l’Acc. del 2 feb. 1955 tra la Confederazione Svizzera e la Repubblica federale di Germania concernente lo scambio di praticanti («stagiaires») (<i>RS <b>0.142111.367</b></i>) e la conv. del 29 feb. 1884 tra la Svizzera e l’Impero Germanico per il reciproco permesso d’esercizio della professione agli esercenti arti salutari domiciliati sui confini (<a href="https://fedlex.data.admin.ch/eli/cc/7/446_402_446" target="_blank">RS <b>0.811.119.136</b></a>).</p>
<p id="fn-d6e103"><sup><a href="#fnbck-d6e103">5</a></sup> Vedi anche la conv. del 30 nov. 1978 tra la Confederazione svizzera e la Repubblica federale di Germania per evitare le doppie imposizioni in materia di imposte sulle successioni (<a href="https://fedlex.data.admin.ch/eli/cc/1980/1417_1417_1417" target="_blank">RS <b>0.672.913.61</b></a>) e la conv. dell’11 ago. 1971 tra la Confederazione Svizzera e la Repubblica federale di Germania per evitare la doppia imposizione in materia di imposte sul reddito e sulla sostanza (<a href="https://fedlex.data.admin.ch/eli/cc/1972/3075_3128_2910" target="_blank">RS<b> 0.672.913.62</b></a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>L’articolo 1 non deroga alle disposizioni dell’articolo 9 capoverso 5 del trattato di commercio e di dogana concluso fra la Svizzera e l’Impero Germanico il 10 dicembre 1891 e il 12 novembre 1904<sup><a href="#fn-d6e124" id="fnbck-d6e124">6</a></sup>.</p>
<div class="footnotes"><p id="fn-d6e124"><sup><a href="#fnbck-d6e124">6</a></sup> [<i>RU <b>12</b> 505 </i><i>869</i>,<i>21421</i>. <i>RU <b>42</b> 818 </i>art. 16]. L’art. 9 cpv. 5 cit. recava: «Le parti contraenti si riservano piena libertà d’azione per ciò che concerne la legislazione sulle industrie ambulanti, la vendita a domicilio (merciaiuoli ambulanti) e la ricerca di commissioni presso persone che non esercitano nè un commercio nè un’industria».</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>Il presente trattato sarà ratificato e le ratificazioni saranno scambiate contemporaneamente a quelle del trattato di domicilio concluso fra la Confederazione Svizzera e l’Impero Germanico il 13 novembre 1909<sup><a href="#fn-d6e151" id="fnbck-d6e151">7</a></sup>.</p>
<p>Il presente trattato entrerà in vigore dopo trascorsi due mesi dallo scambio delle ratificazioni e sarà valido per un periodo di cinque anni.</p>
<p>Se non è denunciato dall’una delle parti contraenti un anno prima che spiri il detto periodo quinquennale, esso resterà in vigore per un altro anno, contando dal giorno in cui l’una o l’altra delle parti contraenti l’avrà denunziato.<sup><a href="#fn-d6e163" id="fnbck-d6e163">8</a></sup></p>
<div class="footnotes">
<p id="fn-d6e151"><sup><a href="#fnbck-d6e151">7</a></sup> <a href="https://fedlex.data.admin.ch/eli/cc/27/681_677_703" target="_blank">RS <b>0.142.111.361</b></a></p>
<p id="fn-d6e163"><sup><a href="#fnbck-d6e163">8</a></sup> Il Trat. è stato disdetto dalla Svizzera per il 10 apr. 1920, ma, per intesa vicendevole, resta tacitamente in vigore di sei mesi in sei mesi (<i>FF <b>1920</b> II 62 </i><i>63 </i>ediz. ted. 227 ediz. franc.).</p>
</div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che</i>, i plenipotenziari hanno sottoscritto il presente trattato e vi hanno apposto i loro sigilli.</p>
<p>Fatto in doppio originale a Berna il trentuno di ottobre del millenovecentodieci (31 ottobre 1910).</p>
<p>Brenner von Bülow</p>
</div></section></main>
</div></body>
</html>
