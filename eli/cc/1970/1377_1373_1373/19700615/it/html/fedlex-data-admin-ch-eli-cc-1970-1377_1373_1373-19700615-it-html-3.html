<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.721.194.546.1--><p class="srnummer ">0.721.194.546.1</p>
<p class="ref "> RU <b>1970</b> 1373</p>
<h1 class="erlasstitel botschafttitel ">Scambio di lettere del 15 giugno 1970<br>tra la Svizzera e l’Italia,<br>concernente i lavori di sistemazione del torrente Breggia<br>nel tratto di confine italo‑svizzero</h1>
<p class="erlasssubtitel ">Entrato in vigore il 15 giugno 1970</p>
<p class="erlassdatum "></p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Testo originale</p>
<p></p>
<div class="table"><table border="1">
<tr>
<td><p class="man-template-tab-krpr ">Ministero degli Affari Esteri</p></td>
<td><p class="man-template-tab-krpr ">Roma, 15 giugno 1970</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">A S. E. il Signor Jean de Rham</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ambasciatore di Svizzera</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Roma</p></td>
</tr>
</table></div>
<p class="absatz ">Signor Ambasciatore,</p>
<p class="absatz ">ho l’onore di accusare ricevuta della lettera del seguente tenore che Vostra Eccellenza mi ha indirizzato in data odierna in merito ai lavori di sistemazione del torrente Breggia nel tratto di confine italo‑svizzero:</p>
<dl>
<dt></dt>
<dd>«Ho l’onore di riferirmi alle intese tecniche concordate in Como il 12 dicembre 1967 e l’8 marzo 1968 tra il Capo dell’Ufficio del Genio Civile di Como e il Capo dell’Ufficio strade nazionali del Canton Ticino di Bellinzona – i cui verbali sono qui acclusi in copia – per la sistemazione del tronco idraulico del torrente Breggia che costituisce confine italo‑elvetico nella zona di Brogeda‑Pizzamiglio‑Maslianico nei Comuni di Como e Maslianico (Italia) e di Chiasso e Vacallo (Svizzera) e, al riguardo, di proporre quanto segue:</dd>
<dt></dt>
<dd>Considerato che le opere relative alla sistemazione del tronco idraulico del torrente Breggia sono di natura urgente e indifferibile, a causa della minaccia di inondazioni e danni nel territorio circostante, i Governi italiano e svizzero daranno immediata esecuzione ai lavori più urgenti previsti dalle sopraccitate intese tecniche, fermo restando che la realizzazione dell’insieme del progetto sarà ulteriormente argomento di una Convenzione<sup><a href="#fn-d7e70" id="fnbck-d7e70">1</a></sup> da concludersi nella dovuta forma prima, o contemporaneamente, alla Convenzione<sup><a href="#fn-d7e79" id="fnbck-d7e79">2</a></sup> concernente la rettifica della frontiera che si renderà necessario stipulare in seguito alla correzione del corso del torrente Breggia. È lasciata facoltà agli Organi locali competenti di prendere le misure necessarie per l’esecuzione dei lavori indifferibili.</dd>
<dt></dt>
<dd>Ho inoltre l’onore di proporre che i lavori si svolgano con l’osservanza delle seguenti modalità.</dd>
<dt></dt>
<dd>Le persone addette potranno circolare liberamente sulle rive svizzera e italiana durante l’esecuzione delle opere di sistemazione, restando peraltro soggette alle necessarie norme di polizia e doganali. Inoltre sarà concessa l’esenzione dai diritti d’entrata, dalle tasse e licenze d’importazione e di esportazione per i materiali provenienti dal libero traffico interno di uno dei due Paesi, usati o incorporati in lavori nell’altro Paese per la correzione del cavo del torrente; tali materiali dovranno tuttavia essere di volta in volta dichiarati alla dogana competente. Le esenzioni saranno accordate su presentazione di un certificato attestante che i materiali sono destinati esclusivamente ai lavori sopra indicati. Tale certificato sarà rilasciato, se destinato alle dogane svizzere, dal Ministero dei Lavori Pubblici italiano, se destinato alle dogane italiane, dal Dipartimento dei lavori pubblici del Canton Ticino.</dd>
<dt></dt>
<dd>Qualora il Governo italiano concordi su quanto precede, ho l’onore di proporre che la presente lettera e quella di risposta di uguale tenore che la S. V si compiacerà di inviarmi costituiranno un accordo tra i nostri due Governi che entrerà in vigore alla data della lettera di risposta».</dd>
</dl>
<p class="absatz ">Al riguardo ho l’onore di comunicare l’accordo del Governo italiano su quanto precede.</p>
<p class="absatz ">Voglia gradire, Signor Ambasciatore, l’espressione della mia più alta considerazione.</p>
<p></p>
<div class="table layout-table"><table><tr>
<td><p class="unterschriften1 "></p></td>
<td><p class="unterschriften1 ">Roberto Ducci</p></td>
</tr></table></div>
<p class="absatz "></p>
<div class="footnotes">
<p id="fn-d7e70"><sup><a href="#fnbck-d7e70">1</a></sup><sup></sup> <a href="https://fedlex.data.admin.ch/eli/cc/1976/2019_2019_2019" target="_blank">RS <b>0.721.194.546.2</b></a></p>
<p id="fn-d7e79"><sup><a href="#fnbck-d7e79">2</a></sup><sup></sup> <a href="https://fedlex.data.admin.ch/eli/cc/1976/2029_2029_2029" target="_blank">RS <b>0.132.454.221</b></a></p>
</div>
</div></div>
<div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegati</a>
</h1>
<div class="collapseable">
<p></p>
<div class="table"><table border="1">
<tr>
<td><p class="man-template-tab-krpr ">Ministero</p></td>
<td><p class="man-template-tab-krpr ">Como, 12 dicembre 1967</p></td>
</tr>
<tr>
<td><p class="man-template-tab-krpr ">dei lavori pubblici<br>Ufficio del genio civile</p></td>
<td><p class="man-template-tab-krpr ">Dipartimento delle pubbliche costruzioni,<br>Cantone Ticino</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ufficio strade nazionali</p></td>
</tr>
<tr>
<td><p class="man-template-tab-krpr ">Como</p></td>
<td><p class="man-template-tab-krpr ">Bellinzona</p></td>
</tr>
</table></div>
<section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Sistemazione del Breggia Internazionale</a>
</h2>
<div class="collapseable">
<p class="man-template-tab-utit-kurs tab-utit9pt-kurs man-font-style-italic ">Premesso:</p>
<dl>
<dt>– </dt>
<dd>Che sino dal 1960 gli Organi Tecnici della Confederazione Elvetica ebbero a prospettare all’Ufficio del Genio Civile di Como l’opportunità di una radicale opera di sistemazione del tronco idraulico del Torrente Breggia, che costituisce confine fra la Repubblica Italiana e la Confederazione Elvetica nelle zone di Brogeda/Pizzamiglio/Maslianico nei Comuni di Como, Maslianico (Italia) Chiasso e di Vacallo (Svizzera);</dd>
<dt>– </dt>
<dd>che, in seguito a ripetuti contatti tra l’Ufficio del Genio Civile di Como e l’Ufficio Strade Nazionali di Bellinzona, interessati alla detta sistemazione in relazione all’apertura del nuovo Valico di Brogeda, è stata riscontrata la necessità inderogabile di detta sistemazione;</dd>
<dt>– </dt>
<dd>che in relazione a ciò è stato concordato tra il medesimo Ufficio Strade Nazionali Svizzere, e l’Ufficio del Genio Civile di Como, di addivenire alla compilazione di apposito progetto inteso a definire nei suoi particolari la sistemazione suddetta;</dd>
<dt>– </dt>
<dd>che per un accurato studio della questione è stato altresì costruito, a cura del predetto Ufficio strade nazionali, apposito modello idraulico nella stazione sperimentale della OFIMA in Brissago (Canton Ticino), modello sul quale, sotto la sorveglianza dei due predetti Uffici, sono state eseguite le prove idrauliche intese a meglio determinare la forma e la consistenza dell’alveo del citato corso d’acqua e delle sue sponde;</dd>
<dt>– </dt>
<dd>che, anche a seguito delle predette prove, è risultata la necessità di addivenire alla realizzazione delle seguenti opere:<dl>
<dt>A) </dt>
<dd>Costruzione di un manufatto di confluenza e tranquillizzazione dei torrenti Breggia e Faloppia al termine delle rispettive aste fluviali;</dd>
<dt>B) </dt>
<dd>Costruzione di un nuovo muraglione in sponda sinistra (Svizzera), secondo una curva determinata attraverso le suindicate prove su modello della suddetta confluenza sino all’esistente briglia di Pizzamiglio;</dd>
<dt>C) </dt>
<dd>Costruzione di un muro di sponda in destra (Italia) per un tratto di m. 120 e di una difesa spondale nel tronco successivo sino alla predetta briglia di Pizzamiglio;</dd>
<dt>D) </dt>
<dd>Scavo in alveo per la realizzazione del profilo di fondo dell’alveo e rivestimento del fondo stesso; termine delle opere di confluenza Breggia‑Faloppia sino alla briglia di Pizzamiglio, da attuarsi mediante doppio tappeto/scogliera di pietrame a secco;</dd>
<dt>E) </dt>
<dd>Opere di sistemazione e consolidamento a valle dell’esistente briglia di Pizzamiglio secondo le necessità dei due Paesi con costruzione di opere spondali e di due soglie di fondo, nonché con le necessarie opere di raccordo terminali del tronco idraulico oltre la soglia di fondo più a valle per un tratto di Ml. 100.</dd>
</dl>
</dd>
</dl>
<p class="man-template-tab-utit-kurs tab-utit9pt-kurs man-font-style-italic ">Preso atto:</p>
<dl>
<dt>– </dt>
<dd>Che da parte svizzera sono state raccolte le seguenti richieste del Genio Civile di Corno, quali preliminari per l’esame della situazione prospettata e riguardanti in particolare:<dl>
<dt>1. </dt>
<dd>la progettazione delle opere descritte dal punto A al punto E, tenendo conto dei seguenti dati di base:<dl>
<dt>– </dt>
<dd>Onda di piena 350 mc./sec.</dd>
<dt>– </dt>
<dd>Quota invariata del fondo in corrispondenza al briglione di Pizzamiglio</dd>
<dt>– </dt>
<dd>Eliminazione dei maggiori trasporti solidi, già verificatisi negli ultimi anni a valle della briglia di Pizzamiglio.</dd>
</dl>
</dd>
<dt>2. </dt>
<dd>la costruzione di una sacca di trattenuta di materiale sul torrente Breggia in località Ghitello, all’uscita del torrente dalla gola montana, per una cubatura totale di mc. 50 000 circa utile di mc. 17 000 circa.</dd>
<dt>3. </dt>
<dd>la costruzione di altre sacche di trattenuta sul bacino del torrente Faloppia, in corrispondenza dei suoi tributari (Riali del Pens, torrente Raggio, torrenti di Novazzano), per un’ulteriore cubatura utile di mc. 2 600.</dd>
<dt>4. </dt>
<dd>l’impegno di studiare in comune quegli ulteriori interventi sul torrente Faloppia intesi ad evitare possibili trasporti solidi a valle.</dd>
</dl>
</dd>
<dt>– </dt>
<dd>Che dopo la redazione di detto progetto di massima e l’accettazione da parte svizzera delle richieste formulate dal Genio Civile di Corno, si deve procedere, salvo l’approvazione dei superiori organi dei due Stati, ad un piano di ripartizione degli oneri, basato sulle reali necessità dei lavori nei territori dei due Stati:</dd>
</dl>
<p class="absatz ">I sottoscritti,</p>
<p class="absatzkurs man-font-style-italic ">(seguono i nomi dei sottoscritti)</p>
<p class="absatz ">riunitisi in Brissago il giorno 12 dicembre 1967,</p>
<p class="man-template-tab-utit-kurs tab-utit9pt-kurs man-font-style-italic ">Considerato</p>
<dl>
<dt>– </dt>
<dd>che le opere di confluenza ed il muraglione di sinistra sino alla briglia di Pizzamiglio costituiscono parte di interesse esclusivamente svizzero, così come il muraglione di destra fino alla predetta briglia costituisce parte di interesse esclusivamente italiano, in quanto tendenti a dare un assetto definitivo al corso d’acqua, sia alle opere esistenti e sovrastanti, sia a quelle in corso di realizzazione nei territori dei due Stati;</dd>
<dt>– </dt>
<dd>che il rivestimento di fondo costituisce opera di preminente interesse elvetico, in quanto esso è di protezione non solo dei muri di sponda, ma anche delle opere di confluenza;</dd>
<dt>– </dt>
<dd>che l’esecuzione delle opere a valle della briglia di Pizzamiglio interessano ambedue gli Stati, per la loro funzione di protezione degli argini, e prevalentemente, la Repubblica Italiana per la loro funzione di trattenuta dei materiali,</dd>
</dl>
<p class="absatz ">tutto ciò premesso e considerato, i sottoscritti per i motivi di cui sopra e, fatta salva l’approvazione degli Organi competenti dei due Stati e la programmazione dei finanziamenti relativi, concordano quanto appresso:</p>
<dl>
<dt>1. </dt>
<dd>Le opere di confluenza di cui alla lettera A nonché il muraglione di cui alla lettera B siano da costruirsi a carico della Confederazione Elvetica.</dd>
<dt>2. </dt>
<dd>Il muraglione di cui alla lettera C sia da realizzarsi a carico dello Stato Italiano.</dd>
<dt>3. </dt>
<dd>Il rivestimento del fondo di cui alla lettera D sia da costruirsi con assunzione della spesa per <sup>2</sup>/<sub>3</sub> (due terzi) a carico della Confederazione Elvetica e per <sup>1</sup>/<sub>3</sub> (un terzo) a carico dello Stato Italiano.</dd>
<dt>4. </dt>
<dd>Lo scavo in alveo del tratto da rivestire sia da eseguire per metà della spesa a cafico della Confederazione Elvetica e per metà a carico dello Stato Italiano.</dd>
<dt>5. </dt>
<dd>Le opere di sistemazione di cui alla lettera E fino e compresa la seconda soglia di stabilimento del fondo da costruirsi a valle dell’attuale ponte in ferro della strada per Maslianico, sia da realizzarsi per <sup>1</sup>/<sub>3</sub> (un terzo) della spesa a carico della Confederazione Elvetica e per <sup>2</sup>/<sub>3</sub> (due terzi) a carico dello Stato Italiano.</dd>
</dl>
<p class="absatz ">Fatto, letto e confermato il presente verbale viene sottoscritto dagli intervenuti.</p>
<p></p>
<div class="table layout-table"><table>
<tr>
<td><p class="unterschriften1 ">L’ingegnere capo<br>del Genio Civile di Como:</p></td>
<td><p class="unterschriften1 ">Il capo<br>dell’Ufficio Strade Nazionali Svizzere<br>del Canton Ticino</p></td>
</tr>
<tr>
<td><p class="unterschriften ">Ing. Del Pecchia</p></td>
<td><p class="unterschriften ">Ing. Renato Colombi</p></td>
</tr>
</table></div>
<p></p>
<div class="table"><table border="1">
<tr>
<td><p class="man-template-tab-krpr ">Ministero<br>dei lavori pubblici</p></td>
<td><p class="man-template-tab-krpr ">Dipartimento delle pubbliche costruzioni,<br>Cantone Ticino</p></td>
</tr>
<tr>
<td><p class="man-template-tab-krpr ">Ufficio del genio civile</p></td>
<td><p class="man-template-tab-krpr ">Ufficio strade nazionali</p></td>
</tr>
<tr>
<td><p class="man-template-tab-krpr ">Como</p></td>
<td><p class="man-template-tab-krpr ">Bellinzona</p></td>
</tr>
</table></div>
</div></section><section id="annex_u1/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u2">Sistemazione del Breggia Internazionale</a>
</h2>
<div class="collapseable">
<p class="man-template-tab-utit-kurs tab-utit9pt-kurs man-font-style-italic ">Premesso:</p>
<dl>
<dt>– </dt>
<dd>Che in apposita riunione tenutasi a Brissago il giorno 12 dicembre 1967 e di cui al precedente verbale di pari data, i sottoscritti:</dd>
<dt><i> </i></dt>
<dd><i>(seguono i nomi dei sottoscritti)</i></dd>
<dt></dt>
<dd>avevano proceduto, salvo le approvazioni dei Superiori Organi dei due Stati, ad un piano di ripartizione degli oneri, basato sulle reali necessità, dei lavori nei territori dei due Stati; per le opere di sistemazione del torrente Breggia, nel tronco che costituisce confine fra la Repubblica Italiana e la Confederazione Elvetica, nella zona di Brogeda‑Pizzamiglio‑Maslianico;</dd>
<dt>– </dt>
<dd>che è stato ormai redatto a cura dell’Ing. Mario Malfanti di Chiasso, in collaborazione con l’Ufficio del Genio Civile di Como e con l’Ufficio Strade Nazionali di Bellinzona, il progetto esecutivo di tali opere, in conformità delle direttive di carattere generale fissate nella suddetta precedente riunione del 12 dicembre 1967 ed in base alle risultanze del modello apprestato in località Brissago (Svizzera);</dd>
<dt>– </dt>
<dd>che, per l’esecuzione pratica dei lavori, necessita suddividere le opere da eseguire direttamente dai due Stati, in modo da evitare interferenze negli appalti e nell’esecuzione, pur nei limiti delle suddivisioni di oneri concordate nella precedente riunione;</dd>
</dl>
<p class="man-template-tab-utit-kurs tab-utit9pt-kurs man-font-style-italic ">tutto ciò premesso</p>
<p class="absatz ">in data odierna, dopo lunga ed esauriente discussione, i sottoscritti:</p>
<p class="absatzkurs man-font-style-italic ">(seguono i nomi dei sottoscritti)</p>
<p class="absatz ">salvo l’approvazione degli organi competenti dei due Stati e le programmazioni dei finanziamenti relativi,</p>
<p class="absatz "><i>concordano</i> la seguente suddivisione di opere, da eseguire a cura e a carico:</p>
<p class="man-template-tab-utit-kurs tab-utit9pt-kurs man-font-style-italic "><span class="man-font-style-normal">A)</span> della Confederazione Elvetica</p>
<dl>
<dt>1. </dt>
<dd>Opera di confluenza fra Faloppia e Breggia, con prolungamento del muraglione di destra per m 5 oltre la briglia terminale.</dd>
<dt>2. </dt>
<dd>Muraglione di sinistra (sponda svizzera) tra il termine della detta opera di confluenza e la briglia di Pizzamiglio.</dd>
<dt>3. </dt>
<dd>Rivestimento di fondo completo, in conformità del progetto, del tronco tra le opere di confluenza e la briglia di Pizzamiglio, nonché di tutti gli scavi di sbancamento e di fondazione necessari per attuare il rivestimento stesso.</dd>
<dt>4. </dt>
<dd>Fondazioni, compresi gli scavi, del muraglione e delle successive difese spondali in destra (sponda italiana), fino alla briglia di Pizzamiglio e sua sopraelevazione fino alla quota superiore del rivestimento di fondo.</dd>
</dl>
<p class="man-template-tab-utit-kurs tab-utit9pt-kurs man-font-style-italic "><span class="man-font-style-normal">B)</span> della Repubblica Italiana</p>
<dl>
<dt>5. </dt>
<dd>Muraglione in destra (sponda italiana), a partire da m 5 dalla briglia del manufatto (di confluenza Faloppia/Breggia) e successiva difesa spondale fino alla Briglia di Pizzamiglio, limitatamente alla parte in elevazione, misurata dalla quota superiore del rivestimento di fondo fino alla sommità dei manufatti, secondo i disegni di progetto, da eseguire per campioni immediatamente dopo l’esecuzione delle relative fondazioni da parte svizzera.</dd>
<dt>6. </dt>
<dd>Drenaggio e riempimento a tergo dei muraglioni in destra e delle opere spondali a valle di cui al precedente n. 5.</dd>
<dt>7. </dt>
<dd>Tutte le opere di sistemazione in destra e sinistra a valle della briglia di Pizzamiglio previste in progetto.</dd>
</dl>
<p class="absatz ">Ove gli Organi Superiori dei due Stati abbiano a concordare sul programma di ripartizione di cui sopra, approvando il relativo progetto, si potrà, dopo detta approvazione dare inizio ai lavori, da parte dei due Uffici concordando in particolare le necessarie modalità di esecuzione.</p>
<p class="absatz ">Redatto, letto e sottoscritto dagli intervenuti</p>
<p class="absatz ">Como, 8 marzo 1968.</p>
<p></p>
<div class="table layout-table"><table>
<tr>
<td><p class="unterschriften1 ">L’ingegnere capo<br>del Genio Civile di Como:</p></td>
<td><p class="unterschriften1 ">Il capo<br>dell’Ufficio Strade Nazionali Svizzere<br>del Canton Ticino</p></td>
</tr>
<tr>
<td><p class="unterschriften ">Ing. Del Pecchia</p></td>
<td><p class="unterschriften ">Ing. Renato Colombi</p></td>
</tr>
</table></div>
<p class="absatz "></p>
<p class="abstand1seite "></p>
</div></section>
</div></section></div>
</div></body>
</html>
