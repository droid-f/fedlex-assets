<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1970-475_475_475-19681101-it-docx</title>
</head>
<body><div id="lawcontent">
<div id="preface">
<!--0.946.294.542.1 --><p class="srnummer ">0.946.294.542.1 </p>
<p> RU <b>1970</b> 475</p>
<p class=" man-font-style-italic ">Testo originale</p>
<h1 class="erlasstitel botschafttitel ">Scambio di lettere del 18 luglio 1969<br>tra la Svizzera e l’Italia concernente<br>l’aumento del contingente dei vini della Valtellina</h1>
<p> (Stato 1° novembre 1968)</p>
</div>
<div id="preamble">
<p>Signor Presidente,</p>
<p>ho l’onore di accusare ricevuta della lettera della S. V. in data odierna del seguente tenore:</p>
<p>«Nel corso dei negoziati che hanno portato alla firma di due convenzioni italo-svizzere riguardanti i problemi posti dall’esportazione di determinati vini italiani verso la Svizzera (esportazione di vini della Valtellina e di Moscato d’Asti), la delegazione svizzera si era dichiarata disposta a esaminare la possibilità di aumentare il contingente contrattuale dei vini della Valtellina da 25 000 hl a 30 000 hl.</p>
<p>Ho l’onore di confermarLe che la Autorità svizzera ha aderito a questo aumento di contingente e ha deciso che produrrà i suoi effetti retroattivamente dal 1° novembre 1968.</p>
<p>Per quanto riguarda i vini bianchi di qualità, sono state regolarmente autorizzate importazioni dall’Italia fino a concorrenza delle quantità importate in Svizzera durante l’annata più favorevole, 1948 o 1949, conformemente all’articolo 4 dell’Accordo Commerciale italo‑svizzero dei 21 ottobre 1950<sup><a href="#fn-d6e33" id="fnbck-d6e33">1</a></sup>. Tali quantità che non raggiungevano i 15000 hl, saranno ragguagliate a questo ammontare che rappresenterà il nuovo contingente contrattuale.</p>
<p>Tenuto conto delle modificazioni in argomento come pure di quelle che sono intervenute nel corso degli ultimi anni, i contingenti di base di cui dispone l’Italia per l’esportazione in Svizzera di vini contingentati (in botti o in fiaschi di una capacità superiore a 1 litro ammontano alle quantità seguenti, rimanendo inteso che l’importazione di vini in bottiglie ordinarie, di vini dolci e di specialità, di vini spumanti e di vermuth può essere fatta senza alcuna restrizione.</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><p></p>
<div class="table"><table border="1">
<tr>
<th class=" man-text-align-left "><p>No. della Tariffa doganale svizzera<sup><sup><a href="#fn-d6e54" id="fnbck-d6e54">2</a></sup></sup></p></th>
<th class=" man-text-align-left "><p>Merci</p></th>
<th class=" man-text-align-left "><p>Contingente</p></th>
</tr>
<tr>
<th class=" man-text-align-left "><dl>
<dt></dt>
<dd>2205.10 e 20</dd>
</dl></th>
<th class=" man-text-align-left "><p>Vino e mosto, in fusti: rosso</p></th>
<th class=" man-text-align-left "><p>340 000 hl<sup><a href="#fn-d6e81" id="fnbck-d6e81">3</a></sup></p></th>
</tr>
<tr>
<th class=" man-text-align-left "><dl>
<dt></dt>
<dd>2205.10 e 20</dd>
</dl></th>
<th class=" man-text-align-left "><p>Vino rosso della Valtellina</p></th>
<th class=" man-text-align-left "><p> 30 000 hl</p></th>
</tr>
<tr>
<th class=" man-text-align-left "><dl>
<dt>ex </dt>
<dd>2205.30<sup><a href="#fn-d6e104" id="fnbck-d6e104">4</a></sup>
</dd>
</dl></th>
<th class=" man-text-align-left "><p>Vino rosso in fiaschi ordinari di capacità superiore a 1 litro e fino a 1,9 litri; vino bianco di qualità, in fiaschi, di capacità superiore a 1 litro e fino a 2 litri</p></th>
<th class=" man-text-align-left "><p> 20 000 hl<sup><a href="#fn-d6e117" id="fnbck-d6e117">5</a></sup></p></th>
</tr>
<tr>
<th class=" man-text-align-left "><dl>
<dt></dt>
<dd>2205.12 e 22</dd>
</dl></th>
<th class=" man-text-align-left "><p>Vino bianco di qualità</p></th>
<th class=" man-text-align-left "><p> 15 000 hl</p></th>
</tr>
</table></div>
<?del-struct abstand4pt><p>I saldi eventuali non utilizzati di uno di questi contingenti non possono essere trasferiti a un altro contingente.</p>
<p>La predetta lettera e la risposta della S.V. fanno parte integrante dell’Accordo commerciale italo-svizzero del 21 ottobre 1950<sup><a href="#fn-d6e139" id="fnbck-d6e139">6</a></sup>.»</p>
<p>Ho l’onore di comunicarLe che il Governo italiano concorda su quanto precede.</p>
<?del-struct abstand18pt><p>Voglia gradire, signor Presidente, le espressioni della mia alta considerazione.</p>
<div class="footnotes">
<p id="fn-d6e33"><sup><a href="#fnbck-d6e33">1</a></sup> <a href="https://fedlex.data.admin.ch/eli/cc/1950/1169_1201_1175" target="_blank">RS <b>0.946.294.542</b></a></p>
<p id="fn-d6e54"><sup><a href="#fnbck-d6e54">2</a></sup> Per i numeri attuali vedi la tariffa delle dogane (<a href="https://fedlex.data.admin.ch/eli/cc/1987/1871_1871_1871" target="_blank">RS <b>632.10</b> </a>all.).</p>
<p id="fn-d6e81"><sup><a href="#fnbck-d6e81">3</a></sup> È compreso in questo contingente l’aumento annuo di 15.000 hl che è stato concesso in occasione del Kennedy Round con lo scambio di note del 29 giugno 1967 tra il Presidente della Delegazione della CEE e il Presidente della Delegazione svizzera.</p>
<p id="fn-d6e104"><sup><a href="#fnbck-d6e104">4</a></sup> Lo sdoganamento dei vini rossi si effettua al lasso cui sono soggetti i vini in fusti della posizione 2205.10 e <i>20</i>.</p>
<p id="fn-d6e117"><sup><a href="#fnbck-d6e117">5</a></sup> Scambio di note di Berna del 24 agosto 1964.</p>
<p id="fn-d6e139"><sup><a href="#fnbck-d6e139">6</a></sup> <a href="https://fedlex.data.admin.ch/eli/cc/1950/1169_1201_1175" target="_blank">RS<b> 0.946.294.542</b></a></p>
</div>
</div>
</div></body>
</html>
