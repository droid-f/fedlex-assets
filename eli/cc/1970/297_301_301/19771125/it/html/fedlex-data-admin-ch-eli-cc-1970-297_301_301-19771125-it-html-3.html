<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.974.232.7 --><p class="srnummer ">0.974.232.7 </p>
<p class="ref "> RU <b>1970</b> 301</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>di cooperazione tecnica e scientifica tra la Confederazione Svizzera e la Repubblica dell’Equatore</h1>
<p class="erlasssubtitel ">Conchiuso il 4 luglio 1969</p>
<p class="erlasssubtitel ">Entrato in vigore, con scambio di note, il 2 gennaio 1970</p>
<p class="erlassdatum "> (Stato 25  novembre 1977)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo della Repubblica dell’Equatore,</p>
<p class="absatz ">desiderosi di stringere vieppiù i vincoli d’amicizia tra la Confederazione Svizzera e il Governo della Repubblica dell’Equatore e deliberati a sviluppare le cooperazione tecnica tra i due Paesi, </p>
<p class="man-template-verb ">hanno convenuto:</p>
</div></div>
<main id="maintext"><article id="art_I"><a name="aI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_I"><b>Art. I</b></a>
</h6>
<div class="collapseable"><p class="absatz ">Il Consiglio federale svizzero e il Governo della Repubblica dell’Equatore si obbligano a favorire nella misura del possibile la cooperazione fra i due Paesi nel campo scientifico e tecnico.</p></div></article><article id="art_II"><a name="aII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_II"><b>Art. II</b></a>
</h6>
<div class="collapseable">
<p class="absatz ">Le disposizioni del presente accordo si applicano:</p>
<dl>
<dt>a. </dt>
<dd>ai progetti di cooperazione che i due Paesi potranno conchiudere in avvenire;</dd>
<dt>b. </dt>
<dd>ai progetti di cooperazione tecnica emananti da enti di diritto pubblico o da organizzazioni private della Svizzera e oggetto di un accordo.</dd>
</dl>
</div></article><article id="art_III"><a name="aIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_III"><b>Art. III</b></a>
</h6>
<div class="collapseable">
<p class="absatz ">Nel quadro delle rispettive legislazioni nazionali e conformemente al diritto internazionale e alle prassi in uso, le Parti contraenti potranno stabilire di comune intesa i programmi concernenti progetti precisi di cooperazione tecnica.</p>
<p class="absatz ">Detti progetti e la loro realizzazione saranno oggetto di accordi.</p>
</div></article><article id="art_IV"><a name="aIV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IV"><b>Art. IV</b></a>
</h6>
<div class="collapseable">
<p class="absatz ">La cooperazione tecnica potrà rivestire segnatamente le forme seguenti:</p>
<dl>
<dt>a. </dt>
<dd>invio di periti o di personale tecnico scelto accuratamente dal Paese assistente ed accettati dal Paese assistito;</dd>
<dt>b. </dt>
<dd>assegnazione di borse di studio o formazione professionale. Il Governo svizzero accorderà, giusta le proprie possibilità, borse di studio o di formazione professionale o tecnica, in Equatore, in Svizzera o in un terzo Paese, ai candidati scelti d’accordo col Governo equatoriano, il quale collocherà i borsisti, rimpatriati che siano, in modo da utilizzarne appieno le conoscenze;</dd>
<dt>c. </dt>
<dd>sussidi ad istituti semipubblici o privati in vista dell’attuazione d’un progetto di sviluppo;</dd>
<dt>d. </dt>
<dd>ogni altra forma di cooperazione che fosse impostabile di comune accordo fra le Parti.</dd>
</dl>
</div></article><article id="art_V"><a name="aV"></a><h6 class="heading " role="heading">
<span class="display-icon"></span><span class="external-link-icon"></span><a href="#art_V"><b>Art. V</b></a>
</h6>
<div class="collapseable">
<p class="absatz ">Nel quadro delle azioni di cooperazione tecnica ciascuna Parte si impegna a:</p>
<p class="man-template-tab-utit-kurs tab-utit9pt-kurs man-font-style-italic "><span class="man-font-style-normal">1.</span><span class="man-font-style-normal"> </span>da parte svizzera:</p>
<dl>
<dt>a. </dt>
<dd>pagare gli stipendi e le spese d’assicurazione del personale messo a disposizione dalla Svizzera;</dd>
<dt>b. </dt>
<dd>assumere le spese di viaggio dalla Svizzera all’Equatore e ritorno per questo personale;</dd>
<dt>c. </dt>
<dd>assumere le spese d’acquisto e di trasporto del materiale non ottenibile nell’Equatore;</dd>
<dt>d. </dt>
<dd>assumere le spese di dimora, di formazione e di viaggio dalla Svizzera all’Equatore dei cittadini equatoriani invitati in Svizzera per ricevere una formazione sotto gli auspici della cooperazione tecnica.</dd>
</dl>
<p class="man-template-tab-utit-kurs tab-utit9pt-kurs man-font-style-italic "><span class="man-font-style-normal">2.</span><span class="man-font-style-normal"> </span><span class="man-font-style-normal">da parte equatoriana:</span></p>
<dl>
<dt>a. </dt>
<dd>fornire il personale necessario;</dd>
<dt>b. </dt>
<dd>fornire il materiale e l’attrezzatura ottenibili nel Paese;</dd>
<dt>c. </dt>
<dd>pagare, al personale inviato dalla Svizzera per i progetti di cooperazione tecnica, un’indennità mensile in moneta nazionale, convenuta innanzi con mutuo accordo ma comunque non superiore alla remunerazione dei funzionari equatoriani d’analogo grado gerarchico;</dd>
<dt>d. </dt>
<dd>assumere le spese cagionate dall’esecuzione di progetti di cooperazione tecnica, come quelle di viaggio all’interno, trasporti interni d’attrezzatura e materiale, servizi postelegrafonici;</dd>
<dt>e. </dt>
<dd>pagare le spese del viaggio d’andata, dall’Equatore in Svizzera, di borsisti e praticanti ivi invitati nel quadro della cooperazione tecnica elvetica, nonché a continuare a versare loro il salario e le prestazioni legali.</dd>
</dl>
</div></article><article id="art_VI"><a name="aVI"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VI"><b>Art. VI</b></a>
</h6>
<div class="collapseable">
<p class="absatz ">Nell’ambito del presente accordo, il Governo della Repubblica dell’Equatore si obbliga a:</p>
<dl>
<dt>1. </dt>
<dd>esentare da tutti i diritti e tasse d’importazione il materiale e l’attrezzatura necessari alla cooperazione tecnica;</dd>
<dt>2. </dt>
<dd>esentare da tutte le imposte e tasse, sugli stipendi e indennità pagati dal Governo o istituzioni svizzeri, le persone inviate dalla Svizzera nell’Equatore per esercitarvi un’attività nel quadro del presente accordo o di accordi particolari e la cui entrata nel Paese sia stata approvata dal Governo dell’Equatore;</dd>
<dt>3.<sup><a href="#fn-d7e153" id="fnbck-d7e153">2</a></sup> </dt>
<dd>a concedere l’esenzione da qualsiasi dazio sui mobili e sugli effetti personali, inclusa una automobile per famiglia, a favore del personale dietro responsabilità del Governo svizzero al primo soggiorno in Equatore ai fini del presente Accordo e di eventuali accordi speciali ulteriori. Il valore del veicolo e le condizioni di una ulteriore vendita a terzi saranno regolati conformemente alle norme legali vigenti nella Repubblica dell’Equatore.</dd>
<dt>4. </dt>
<dd>accordare gratuitamente e senza indugio i visti d’entrata e di uscita chiesti dalle autorità svizzere o dai loro rappresentanti nell’Equatore per queste persone e le loro famiglie;</dd>
<dt>5. </dt>
<dd>rilasciare un certificato di missione, che assicuri loro completa assistenza da parte dei servizi di Stato nell’adempimento del proprio compito;</dd>
<dt>6. </dt>
<dd>assumere la responsabilità dei danni che cagionerebbero nell’adempimento della loro missione, salvo che i danni siano stati cagionati intenzionalmente o che risultino da una colpa o da una negligenza gravi.</dd>
</dl>
<div class="footnotes"><p id="fn-d7e153"><sup><a href="#fnbck-d7e153">2</a></sup><sup></sup>  Nuovo testo giusta lo scambio di lettere del 23/25 nov. 1977 (<a href="https://fedlex.data.admin.ch/eli/oc/1978/497_497_497" target="_blank">RU <b>1978</b> 497</a>).</p></div>
</div></article><article id="art_VII"><a name="aVII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VII"><b>Art. VII</b></a>
</h6>
<div class="collapseable">
<p class="absatz ">Le Parti contraenti convengono di formare una Commissione mista la quale si riunirà periodicamente per assolvere i compiti seguenti:</p>
<dl>
<dt>a. </dt>
<dd>analizzare i risultati ottenuti nell’attuazione di progetti di cooperazione entro il quadro del presente accordo;</dd>
<dt>b. </dt>
<dd>scegliere e proporre al Governo elvetico i candidati borsisti giusta l’articolo IV lettera <i>b</i>;</dd>
<dt>c. </dt>
<dd>studiare e proporre le necessarie misure onde trarre il massimo frutto dalla cooperazione tra i due Paesi, condotta entro il quadro del presente accordo.</dd>
</dl>
</div></article><article id="art_VIII"><a name="aVIII"></a><h6 class="heading " role="heading">
<span class="display-icon"></span><span class="external-link-icon"></span><a href="#art_VIII"><b>Art. VIII</b></a>
</h6>
<div class="collapseable"><p class="absatz ">Le disposizioni d’accordi bilaterali o multilaterali che una delle Parti contraenti potrà conchiudere con degli Stati terzi o organizzazioni internazionali s’applicheranno, se saranno più favorevoli in luogo di quelle contenute negli articoli IV e V del presente accordo.</p></div></article><article id="art_IX"><a name="aIX"></a><h6 class="heading " role="heading">
<span class="display-icon"></span><span class="external-link-icon"></span><a href="#art_IX"><b>Art. IX</b></a>
</h6>
<div class="collapseable">
<p class="absatz ">Il presente accordo sarà applicabile provvisoriamente a contare dalla firma ed entrerà in vigore il giorno in cui ciascuna Parte contraente avrà notificato all’altra il compimento delle formalità costituzionali concernenti la conclusione e la messa in vigore degli accordi internazionali. Esso resterà in vigore indefinitivamente fino a quando le Parti non l’avranno disdetto per scritto mediante un preavviso di tre mesi. Esso potrà pure venir modificato o riveduto mediante intesa tra le Parti.</p>
<p class="absatz ">Fatto a Quito, il 4 luglio 1969, in quattro esemplari originali, due in lingua francese e due in lingua spagnola, i quattro testi facenti ugualmente fede.</p>
<p class="absatz "><i>(Si omettono le firme)</i></p>
</div></article></main>
</div></body>
</html>
