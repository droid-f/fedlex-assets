<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-VI-348_337_320-18560728-it</title>
</head>
<body><div id="lawcontent">
<div id="preface">
<!--0.515.121 --><p class="srnummer ">0.515.121 </p>
<p> CS <b>11</b> 416; FF <b>1856</b> <b>II</b> 359 ediz. ted. 363 ediz. franc.</p>
<p class=" man-font-style-italic ">Traduzione</p>
<h1 class="erlasstitel botschafttitel ">Dichiarazione<br>sul diritto marittimo europeo<br>in tempo di guerra</h1>
<p>Data il 16 aprile 1856</p>
<p>Approvata dall’Assemblea federale il 16 luglio 1856<sup><a href="#fn-d6e28" id="fnbck-d6e28">1</a></sup></p>
<p>Istrumento di ratificazione depositato dalla Svizzera il 28 luglio 1856</p>
<p> (Stato 28 luglio 1856)</p>
<div class="footnotes"><p id="fn-d6e28"><sup><a href="#fnbck-d6e28">1</a></sup> RU <b>VI</b> 320</p></div>
</div>
<div id="preamble">
<p>I Plenipotenziari che hanno firmato il Trattato di Parigi del trenta Marzo mille ottocento cinquantasei, riuniti in Conferenza,</p>
<p>considerando:</p>
<p>che il diritto marittimo in tempo di guerra è stato per lungo tempo l’oggetto di deplorevoli contestazioni;</p>
<p>che l’incertezza del diritto e dei doveri in questo riguardo dà luogo, tra le parti neutrali e le belligeranti a divergenze d’opinioni che possono condurre a serie difficoltà ed anche a conflitti;</p>
<p>che è quindi opportuno lo stabilire massime uniformi intorno ad un oggetto così importante;</p>
<p>che i Plenipotenziari riuniti al Congresso di Parigi non saprebbero meglio corrispondere alle intenzioni di cui sono animati i loro Governi se non cercando d’introdurre nei rapporti internazionali principî fissi in questo riguardo;</p>
<p>debitamente autorizzati, i suddetti Plenipotenziari sono convenuti di concertarsi intorno ai mezzi di ottenere questo scopo, ed essendosi per ciò intesi, </p>
<p>hanno risolto la seguente solenne dichiarazione:</p>
<dl>
<dt>1) </dt>
<dd>Il corso è e rimane abolito.</dd>
<dt>2) </dt>
<dd>La bandiera neutrale protegge la mercanzia nemica, eccettuato il contrabbando di guerra.</dd>
<dt>3) </dt>
<dd>La mercanzia neutrale, eccettuato il contrabbando di guerra non può sotto bandiera nemica essere dichiarata in sequestro.</dd>
<dt>4) </dt>
<dd>I blocchi per essere obbligatori devono essere effettivi, cioè mantenuti da una forza sufficiente per impedire realmente l’accesso al litorale nemico.</dd>
</dl>
<p>I Governi dei sottoscritti Plenipotenziari s’impegnano a comunicare la presente dichiarazione agli Stati che non furono chiamati a partecipare al Congresso di Parigi, invitandoli ad accedervi.</p>
<p>Convinti che i principî qui proclamati non possano che essere accolti con gratitudine dal mondo intiero, i sottoscritti Plenipotenziari non dubitano che gli sforzi dei loro Governi per generalizzarne l’adozione non siano per essere coronati di pieno successo.</p>
<p>La presente dichiarazione è e sarà obbligatoria soltanto fra le Potenze che vi hanno o che vi avranno aderito.</p>
</div>
<div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Campo d’applicazione della dichiarazione il 1° aprile 1981</a>
</h1>
<div class="collapseable">
<p></p>
<div class="table"><table border="1">
<tr><th class=" man-text-align-left " colspan="2"><p>Stati partecipanti</p></th></tr>
<tr>
<td><p></p></td>
<td><p></p></td>
</tr>
<tr>
<td><p>Austria</p></td>
<td><p>Sardegna</p></td>
</tr>
<tr>
<td><p>Francia</p></td>
<td><p>Spagna (dal 1908)</p></td>
</tr>
<tr>
<td><p>Gran Bretagna</p></td>
<td><p>Svizzera</p></td>
</tr>
<tr>
<td><p>Messico (dal 1909)</p></td>
<td><p>Turchia</p></td>
</tr>
<tr>
<td><p>Prussia</p></td>
<td><p>Russia</p></td>
</tr>
</table></div>
</div></section></div>
</div></body>
</html>
