<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-12-126_137_127-19090823-it-docx</title>
</head>
<body><div id="lawcontent">
<div id="preface">
<!--0.353.936.72--><p class="srnummer ">0.353.936.72</p>
<p> CS <b>12</b> 127</p>
<h1 class="erlasstitel botschafttitel ">Scambio di note del 17/23 agosto 1909<br>concernente l’applicazione<br>del Trattato d’estradizione anglo‑svizzero<br>ai Protettorati britannici in Africa</h1>
<p>Entrato in vigore il 23 agosto 1909</p>
<p> (Stato 23  agosto 1909)</p>
</div>
<div id="preamble">
<p>Con Scambio di note 17/23 agosto 1909 la Svizzera e la Gran Bretagna hanno conchiuso un Accordo per l’applicazione del Trattato d’estradizione anglo‑svizzero<sup><a href="#fn-d6e27" id="fnbck-d6e27">1</a></sup> ai Protettorati britannici nel Continente africano. Facciamo seguire il testo delle due note.</p>
<?del-struct abstand18pt><div class="footnotes"><p id="fn-d6e27"><sup><a href="#fnbck-d6e27">1</a></sup> <a href="https://fedlex.data.admin.ch/eli/cc/5/313_280_313" target="_blank">RS <b>0.353.936.7</b></a></p></div>
</div>
<main id="maintext"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Nota britannica</a>
</h1>
<div class="collapseable">
<p class=" man-font-style-italic ">Traduzione dal testo originale inglese</p>
<p>Conformemente alle istruzioni del Segretario di Stato di Sua Maestà per gli affari esteri, ho l’onore di comunicare quanto segue a Vostra Eccellenza:</p>
<p>Poiché i Protettorati inglesi non sono Dominions britannici nel vero senso della parola e le risoluzioni britanniche in materia di estradizione non valgono come legge per detti territori, la mancanza delle necessarie disposizioni legali ha sinora impedito l’estradizione dei delinquenti in fuga fra i Protettorati britannici e gli Stati esteri e i loro possessi.</p>
<p>Allo scopo di rimediare a questa situazione, sono state emanate, nei Protettorati britannici africani dei quali è allegato un elenco, speciali prescrizioni legislative; pubblicazioni locali informano che le stesse saranno parimente applicabili alla Svizzera.</p>
<p>Devo tuttavia osservare che gli indigeni di questi Protettorati non divengono soggetti britannici per il semplice fatto della loro nascita entro i limiti di tali territori, e che per conseguenza le disposizioni delle Convenzioni conchiuse dal Governo di Sua Maestà, le quali in alcuni casi escludono del tutto l’estradizione dei nazionali e in altri la dichiarano facoltativa, non sono, salvo speciali accordi, senz’altro applicabili agli abitanti nativi dei Protettorati stessi.</p>
<p>Sono per contro incaricato d’informare Vostra Eccellenza che il Governo di Sua Maestà ha l’intenzione di equiparare, per ciò che riguarda l’applicazione di questi Trattati, gli indigeni ai soggetti britannici; il Governo spera che la Svizzera accetterà questa decisione.</p>
<p>Comunicando quanto precede a Vostra Eccellenza per informazione del Consiglio federale svizzero, sono incaricato da Sir Edward Grey di precisare che una risposta nel senso che è stato preso atto della presente nota sarà sufficiente per conferire forza esecutiva agli accordi proposti con la presente nota.</p>
<p>A contare da oggi, per la procedura in materia d’estradizione di delinquenti in fuga saranno per quanto possibile determinanti le disposizioni del Trattato esistente fra la Svizzera e la Gran Bretagna<sup><a href="#fn-d6e55" id="fnbck-d6e55">2</a></sup>.</p>
<p></p>
<div class="footnotes"><p id="fn-d6e55"><sup><a href="#fnbck-d6e55">2</a></sup> <a href="https://fedlex.data.admin.ch/eli/cc/5/313_280_313" target="_blank">RS <b>0.353.936.7</b></a></p></div>
</div></section></main><div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Elenco dei Protettorati britannici in Africa</a>
</h2>
<div class="collapseable">
<p></p>
<div class="table"><table border="1">
<tr>
<td><p>Africa orientale britannica<sup><a href="#fn-d6e75" id="fnbck-d6e75">3</a></sup></p></td>
<td><p>Rodesia Nord‑occidentale<sup><a href="#fn-d6e86" id="fnbck-d6e86">4</a></sup></p></td>
</tr>
<tr>
<td><p>Bechuanaland<sup><a href="#fn-d6e94" id="fnbck-d6e94">5</a></sup></p></td>
<td><p>Rodesia Nord‑orientale<sup><a href="#fn-d6e101" id="fnbck-d6e101">6</a></sup></p></td>
</tr>
<tr>
<td><p>Costa d’Oro (solo i territori</p></td>
<td><p>Rodesia del Sud<sup><a href="#fn-d6e112" id="fnbck-d6e112">7</a></sup></p></td>
</tr>
<tr>
<td><p>settentrionali)<sup><a href="#fn-d6e120" id="fnbck-d6e120">8</a></sup></p></td>
<td><p>Sierra Leone</p></td>
</tr>
<tr>
<td><p>Gambia</p></td>
<td><p>Somalia<sup><a href="#fn-d6e134" id="fnbck-d6e134">9</a></sup></p></td>
</tr>
<tr>
<td><p>Niassa<sup><a href="#fn-d6e142" id="fnbck-d6e142">10</a></sup></p></td>
<td><p>Swaziland</p></td>
</tr>
<tr>
<td><p>Nigeria del Nord</p></td>
<td><p>Uganda<sup><a href="#fn-d6e160" id="fnbck-d6e160">11</a></sup></p></td>
</tr>
<tr>
<td><p>Nigeria del Sud</p></td>
<td><p></p></td>
</tr>
</table></div>
<div class="footnotes">
<p id="fn-d6e75"><sup><a href="#fnbck-d6e75">3</a></sup> Ora: Kenya, vedere <a href="https://fedlex.data.admin.ch/eli/cc/1966/931_957_949" target="_blank">RS <b>0.353.947.2 </b></a>e Tanzania.</p>
<p id="fn-d6e86"><sup><a href="#fnbck-d6e86">4</a></sup> Ora: Zambia.</p>
<p id="fn-d6e94"><sup><a href="#fnbck-d6e94">5</a></sup> Ora: Botswana.</p>
<p id="fn-d6e101"><sup><a href="#fnbck-d6e101">6</a></sup> Ora: Zimbabwe.</p>
<p id="fn-d6e112"><sup><a href="#fnbck-d6e112">7</a></sup> Ora: Zimbabwe.</p>
<p id="fn-d6e120"><sup><a href="#fnbck-d6e120">8</a></sup> Ora: Ghana.</p>
<p id="fn-d6e134"><sup><a href="#fnbck-d6e134">9</a></sup> Ora: Somalia.</p>
<p id="fn-d6e142"><sup><a href="#fnbck-d6e142">10</a></sup> Ora: Malavi. Scambio di note 6 gen./19 dic. 1967 (<a href="https://fedlex.data.admin.ch/eli/cc/1968/162_168_170" target="_blank">RS <b>0.353.953.2</b></a>).</p>
<p id="fn-d6e160"><sup><a href="#fnbck-d6e160">11</a></sup> Scambio di note 14 gen./21 set. 1965 (<a href="https://fedlex.data.admin.ch/eli/cc/1966/931_957_949-2" target="_blank">RS <b>0.353.961.8</b></a>).</p>
</div>
</div></section></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Nota svizzera</a>
</h1>
<div class="collapseable">
<p class=" man-font-style-italic ">Traduzione<i><sup><a href="#fn-d6e179" id="fnbck-d6e179">12</a></sup></i></p>
<p>Abbiamo ricevuto la nota di Vostra Eccellenza del 17 corrente, nella quale ci informate che le disposizioni del Trattato d’estradizione fra la Svizzera e la Gran Bretagna del 26 novembre 1880<sup><a href="#fn-d6e185" id="fnbck-d6e185">13</a></sup> e per conseguenza la Convenzione concernente l’estensione dell’articolo XVIII di detto Trattato<sup><a href="#fn-d6e193" id="fnbck-d6e193">14</a></sup> sono parimente applicabili ai diversi Protettorati britannici nel Continente africano e che gli indigeni degli stessi sono equiparati ai soggetti britannici.</p>
<p>Abbiamo preso atto del contenuto della nota e presentiamo a Vostra Eccellenza i nostri sinceri ringraziamenti per la Sua comunicazione.</p>
<p></p>
<div class="footnotes">
<p id="fn-d6e179"><sup><a href="#fnbck-d6e179">12</a></sup> Il testo originale franc. è pubblicato sotto lo stesso numero nell’ediz. franc. della presente  Raccolta.</p>
<p id="fn-d6e185"><sup><a href="#fnbck-d6e185">13</a></sup> <a href="https://fedlex.data.admin.ch/eli/cc/5/313_280_313" target="_blank">RS <b>0.353.936.7</b></a></p>
<p id="fn-d6e193"><sup><a href="#fnbck-d6e193">14</a></sup> <a href="https://fedlex.data.admin.ch/eli/cc/5/313_280_313" target="_blank">RS <b>0.353.936.7</b></a></p>
</div>
</div></section>
</div>
</div></body>
</html>
