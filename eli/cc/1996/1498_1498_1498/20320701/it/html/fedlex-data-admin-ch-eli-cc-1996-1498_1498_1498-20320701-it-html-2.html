<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--151.1 --><p class="srnummer ">151.1 </p>
<h1 class="erlasstitel botschafttitel ">Legge federale<br>sulla parità dei sessi</h1>
<h2 class="erlasskurztitel ">(LPar)</h2>
<p class="erlassdatum ">del 24 marzo 1995 (Stato 1° luglio 2032)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visti gli articoli 8 capoverso 3, 110 capoverso 1 lettera a, 122 e 173 capoverso 2 della Costituzione federale<sup><a href="#fn-d7e21" id="fnbck-d7e21">1</a></sup>;<sup><a href="#fn-d7e30" id="fnbck-d7e30">2</a></sup><br>visto il messaggio del Consiglio federale del 24 febbraio 1993<sup><a href="#fn-d7e47" id="fnbck-d7e47">3</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e21"><sup><a href="#fnbck-d7e21">1</a></sup><sup></sup><sup> </sup><a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e30"><sup><a href="#fnbck-d7e30">2</a></sup><sup></sup> Nuovo testo giusta il n. I della LF del 14 dic. 2018, in vigore dal 1° lug. 2020  (<a href="https://fedlex.data.admin.ch/eli/oc/2019/515" target="_blank">RU <b>2019</b> 2815</a>; <a href="https://fedlex.data.admin.ch/eli/fga/2017/1455" target="_blank">FF <b>2017</b> 4745</a>).</p>
<p id="fn-d7e47"><sup><a href="#fnbck-d7e47">3</a></sup><sup></sup><sup> </sup><a href="https://fedlex.data.admin.ch/eli/fga/1993/1_1248_1163_987" target="_blank">FF <b>1993</b> I 987</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Scopo</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">La presente legge mira a promuovere l’uguaglianza effettiva fra donna e uomo.</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Uguaglianza nella vita professionale</a>
</h1>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Principio</a>
</h6>
<div class="collapseable">
<p class="absatz ">Le disposizioni della presente sezione si applicano ai rapporti di lavoro disciplinati dal Codice delle obbligazioni<sup><a href="#fn-d7e79" id="fnbck-d7e79">4</a></sup> e dal diritto pubblico federale, cantonale e comunale.</p>
<div class="footnotes"><p id="fn-d7e79"><sup><a href="#fnbck-d7e79">4</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Divieto di discriminazione</a>
</h6>
<div class="collapseable">
<p class="absatz "><sup>1</sup> Nei rapporti di lavoro, uomini e donne non devono essere pregiudicati né direttamente né indirettamente a causa del loro sesso, segnatamente con riferimento allo stato civile, alla situazione familiare o a una gravidanza.</p>
<p class="absatz "><sup>2</sup> Il divieto si applica in particolare all’assunzione, all’attribuzione dei compiti, all’assetto delle condizioni di lavoro, alla retribuzione, alla formazione e alla formazione continua, alla promozione e al licenziamento.<sup><a href="#fn-d7e100" id="fnbck-d7e100">5</a></sup></p>
<p class="absatz "><sup>3</sup> Non costituiscono una discriminazione adeguati provvedimenti per la realizzazione dell’uguaglianza effettiva.</p>
<div class="footnotes"><p id="fn-d7e100"><sup><a href="#fnbck-d7e100">5</a></sup><sup></sup> Nuovo testo giusta l’all. n. 2 della LF del 20 giu. 2014 sulla formazione continua, in vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Divieto di discriminazione in caso di molestia sessuale</a>
</h6>
<div class="collapseable"><p class="absatz ">Per comportamento discriminante si intende qualsiasi comportamento molesto di natura sessuale o qualsivoglia altro comportamento connesso con il sesso, che leda la dignità della persona sul posto di lavoro, in particolare il proferire minacce, promettere vantaggi, imporre obblighi o esercitare pressioni di varia natura su un lavoratore per ottenerne favori di tipo sessuale.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Pretese giuridiche</a>
</h6>
<div class="collapseable">
<p class="absatz "><sup>1</sup> In caso di discriminazione secondo gli articoli 3 e 4, l’interessato può chiedere al giudice o all’autorità amministrativa:</p>
<dl>
<dt>a. </dt>
<dd>di proibire o far omettere una discriminazione imminente;</dd>
<dt>b. </dt>
<dd>di far cessare una discriminazione attuale;</dd>
<dt>c. </dt>
<dd>di accertare una discriminazione che continua a produrre effetti molesti;</dd>
<dt>d. </dt>
<dd>di ordinare il pagamento del salario dovuto.</dd>
</dl>
<p class="absatz "><sup>2</sup> Se la discriminazione consiste nel rifiuto di un’assunzione o nella disdetta di un rapporto di lavoro disciplinato dal Codice delle obbligazioni<sup><a href="#fn-d7e151" id="fnbck-d7e151">6</a></sup>, la persona lesa può pretendere soltanto un’indennità. Questa è stabilita tenuto conto di tutte le circostanze ed è calcolata in base al salario presumibile o effettivo.</p>
<p class="absatz "><sup>3</sup> Nel caso di discriminazione mediante molestia sessuale, il tribunale o l’autorità amministrativa può parimenti condannare il datore di lavoro ed assegnare al lavoratore un’indennità, a meno che lo stesso provi di aver adottato tutte le precauzioni richieste dall’esperienza e adeguate alle circostanze, che ragionevolmente si potevano pretendere da lui per evitare simili comportamenti o porvi fine. L’indennità è stabilita considerando tutte le circostanze, in base al salario medio svizzero.</p>
<p class="absatz "><sup>4</sup> Nel caso di discriminazione mediante rifiuto di assunzione, l’indennità prevista nel capoverso 2 non eccede l’equivalente di tre mesi di salario. Parimenti, la somma totale delle indennità versate non deve eccedere tale importo, qualora parecchie persone pretendano il versamento di un’indennità per rifiuto d’assunzione allo stesso posto di lavoro. Qualora la discriminazione avvenga mediante scioglimento di rapporti di lavoro disciplinati dal Codice delle obbligazioni<sup><a href="#fn-d7e166" id="fnbck-d7e166">7</a></sup> o mediante molestie sessuali, l’indennità prevista ai capoversi 2 o 3 non eccede l’equivalente di sei mesi di salario.</p>
<p class="absatz "><sup>5</sup> Sono salve le pretese di risarcimento del danno e di riparazione morale, nonché le pretese contrattuali più estese.</p>
<div class="footnotes">
<p id="fn-d7e151"><sup><a href="#fnbck-d7e151">6</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
<p id="fn-d7e166"><sup><a href="#fnbck-d7e166">7</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p>
</div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d7e181" id="fnbck-d7e181">8</a></sup><a href="#art_6"> Alleviamento dell’onere della prova</a>
</h6>
<div class="collapseable">
<p class="absatz ">Si presume l’esistenza di una discriminazione per quanto la persona interessata la renda verosimile; questa norma si applica all’attribuzione dei compiti, all’assetto delle condizioni di lavoro, alla retribuzione, alla formazione e alla formazione continua, alla promozione e al licenziamento.</p>
<div class="footnotes"><p id="fn-d7e181"><sup><a href="#fnbck-d7e181">8</a></sup><sup></sup> Nuovo testo giusta l’all. n. 2 della LF del 20 giu. 2014 sulla formazione continua, in vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Azioni e ricorsi delle organizzazioni</a>
</h6>
<div class="collapseable">
<p class="absatz "><sup>1</sup> Le organizzazioni che esistono da almeno due anni e, secondo gli statuti, promuovono l’uguaglianza fra donna e uomo oppure tutelano gli interessi dei lavoratori possono, a proprio nome, far accertare in giudizio una discriminazione se l’esito della procedura avrà verosimilmente ripercussioni su un gran numero di rapporti di lavoro. Prima di avviare la procedura di conciliazione o di intentare un’azione, tali organizzazioni danno al datore di lavoro l’opportunità di prendere posizione.<sup><a href="#fn-d7e210" id="fnbck-d7e210">9</a></sup></p>
<p class="absatz "><sup>2</sup> Per il rimanente, si applicano per analogia le disposizioni concernenti le azioni e i ricorsi individuali.</p>
<div class="footnotes"><p id="fn-d7e210"><sup><a href="#fnbck-d7e210">9</a></sup><sup></sup> Nuovo testo del per. giusta il n. I della LF del 14 dic. 2018, in vigore dal 1° lug. 2020  (<a href="https://fedlex.data.admin.ch/eli/oc/2019/515" target="_blank">RU <b>2019</b> 2815</a>; <a href="https://fedlex.data.admin.ch/eli/fga/2017/1455" target="_blank">FF <b>2017</b> 4745</a>).</p></div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni speciali per i rapporti di lavoro disciplinati dal Codice delle obbligazioni</a><span class="man-font-weight-normal"><sup><a href="#fn-d7e232" id="fnbck-d7e232">10</a></sup></span>
</h1>
<div class="footnotes"><p id="fn-d7e232"><sup><a href="#fnbck-d7e232">10</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Procedura in caso di discriminazione nell’assunzione</a>
</h6>
<div class="collapseable">
<p class="absatz "><sup>1</sup> Le persone che, candidate a un posto di lavoro, pretendono di non essere state assunte per motivi discriminatori possono pretendere dal datore di lavoro una motivazione scritta.</p>
<p class="absatz "><sup>2</sup> La pretesa a un’indennità giusta l’articolo 5 capoverso 2 decade se l’azione non è proposta entro tre mesi dal momento in cui il datore di lavoro ha comunicato il rifiuto dell’assunzione.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Procedura in caso di disdetta discriminatoria</a>
</h6>
<div class="collapseable">
<p class="absatz ">In caso di discriminazione all’atto della disdetta del rapporto di lavoro, si applica l’articolo 336<i>b </i>del Codice delle obbligazioni<sup><a href="#fn-d7e262" id="fnbck-d7e262">11</a></sup>.</p>
<div class="footnotes"><p id="fn-d7e262"><sup><a href="#fnbck-d7e262">11</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Protezione dal licenziamento</a>
</h6>
<div class="collapseable">
<p class="absatz "><sup>1</sup> La disdetta del rapporto di lavoro da parte del datore di lavoro è impugnabile se, senza motivo giustificato, è data in seguito a un reclamo sollevato all’interno dell’azienda per presunta discriminazione o in seguito all’introduzione di una procedura di conciliazione o giudiziaria.</p>
<p class="absatz "><sup>2</sup> La protezione dal licenziamento vale finché dura la procedura di reclamo in seno all’azienda, la procedura di conciliazione o la procedura giudiziaria, nonché nei sei mesi successivi.</p>
<p class="absatz "><sup>3</sup> La disdetta deve essere impugnata in tribunale prima della scadenza del termine di disdetta. Il tribunale può ordinare la riassunzione provvisoria del lavoratore per la durata della procedura qualora le condizioni per annullare la disdetta siano verosimilmente adempiute.</p>
<p class="absatz "><sup>4</sup> Durante la procedura, il lavoratore può rinunciare alla continuazione del rapporto di lavoro e far valere in sua vece l’indennità giusta l’articolo 336<i>a </i>del Codice delle obbligazioni<sup><a href="#fn-d7e291" id="fnbck-d7e291">12</a></sup>.</p>
<p class="absatz "><sup>5</sup> Il presente articolo si applica per analogia alle disdette pronunciate a causa di un’azione intentata da un’organizzazione secondo l’articolo 7.</p>
<div class="footnotes"><p id="fn-d7e291"><sup><a href="#fnbck-d7e291">12</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article><article id="art_11_12"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11_12"><b>Art. 11</b> e <b>12</b></a><sup><a href="#fn-d7e308" id="fnbck-d7e308">13</a></sup>
</h6>
<div class="collapseable"><div class="footnotes"><p id="fn-d7e308"><sup><a href="#fnbck-d7e308">13</a></sup><sup></sup> Abrogati dall’all. 1 n. II 1 del codice di procedura civile del 19 dic. 2008, con effetto dal 1° gen. 2011 (<a href="https://fedlex.data.admin.ch/eli/oc/2010/262" target="_blank">RU <b>2010</b> 1739</a>; <a href="https://fedlex.data.admin.ch/eli/fga/2006/914" target="_blank">FF <b>2006</b> 6593</a>).</p></div></div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Protezione giuridica in caso di rapporti di lavoro di diritto pubblico</a>
</h1>
<div class="collapseable"><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p class="absatz "><sup>1</sup> La protezione giuridica per i rapporti di lavoro di diritto pubblico è disciplinata dalle disposizioni generali sulla procedura giudiziaria federale. Ai ricorsi del personale federale si applica inoltre l’articolo 58 dell’ordinamento dei funzionari del 30 giugno 1927<sup><a href="#fn-d7e335" id="fnbck-d7e335">14</a></sup>.</p>
<p class="absatz "><sup>2</sup> Se una persona è discriminata dal fatto che la sua candidatura non è stata ammessa alla prima costituzione di un rapporto di lavoro, si applica l’articolo 5 capoverso 2. L’indennità può essere chiesta direttamente con ricorso contro la decisione di non ammissione.</p>
<p class="absatz "><sup>3 </sup>Gli impiegati della Confederazione possono rivolgersi a una commissione di conciliazione entro il termine di ricorso previsto dall’articolo 50 della legge federale del 20 dicembre 1968<sup><a href="#fn-d7e380" id="fnbck-d7e380">15</a></sup> sulla procedura amministrativa. La commissione di conciliazione consiglia le parti e cerca di farle pervenire a un’intesa.<sup><a href="#fn-d7e389" id="fnbck-d7e389">16</a></sup></p>
<p class="absatz "><sup>4</sup> …<sup><a href="#fn-d7e407" id="fnbck-d7e407">17</a></sup></p>
<p class="absatz "><sup>5</sup> La procedura è gratuita; sono eccettuati i casi di ricorso temerario. Nei procedimenti dinanzi al Tribunale federale l’onere delle spese è disciplinato dalla legge del 17 giugno 2005<sup><a href="#fn-d7e425" id="fnbck-d7e425">18</a></sup> sul Tribunale federale.<sup><a href="#fn-d7e434" id="fnbck-d7e434">19</a></sup></p>
<div class="footnotes">
<p id="fn-d7e335"><sup><a href="#fnbck-d7e335">14</a></sup><sup></sup><sup> </sup>[CS <b>1</b> 453; <a href="https://fedlex.data.admin.ch/eli/oc/1958/1413_1483_1489" target="_blank">RU <b>1958</b> 1489 </a>art. 27 lett. c, <b>1997</b> 2465 all. n. 4, <b></b><a href="https://fedlex.data.admin.ch/eli/oc/2000/90" target="_blank"><b>2000</b> 411 </a>n. II 1853, <b></b><a href="https://fedlex.data.admin.ch/eli/oc/2001/318" target="_blank"><b>2001</b> 2197 </a>art. 2 3292 art. 2. <a href="https://fedlex.data.admin.ch/eli/oc/2008/447" target="_blank">RU <b>2008</b> 3437 </a>n. I 1]. Vedi ora gli art. 35 e <i>36 </i>della L del 24 mar. 2000 sul personale federale (<a href="https://fedlex.data.admin.ch/eli/cc/2001/123" target="_blank">RS <b>172.220.1</b></a>).</p>
<p id="fn-d7e380"><sup><a href="#fnbck-d7e380">15</a></sup><sup></sup> <a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d7e389"><sup><a href="#fnbck-d7e389">16</a></sup><sup></sup> Nuovo testo giusta il n. I della LF dell’8 ott. 2004, in vigore dal 1° mar. 2005 (<a href="https://fedlex.data.admin.ch/eli/oc/2005/123" target="_blank">RU <b>2005</b> 1023</a>; <a href="https://fedlex.data.admin.ch/eli/fga/2003/1299" target="_blank">FF <b>2003</b> 6785</a>).</p>
<p id="fn-d7e407"><sup><a href="#fnbck-d7e407">17</a></sup><sup></sup> Abrogato dall’all. n. 1 della L del 17 giu. 2005 sul Tribunale federale, con effetto dal 1° gen. 2007 (<a href="https://fedlex.data.admin.ch/eli/oc/2006/218" target="_blank">RU <b>2006</b> 1205</a>; <a href="https://fedlex.data.admin.ch/eli/fga/2001/731" target="_blank">FF <b>2001</b> 3764</a>).</p>
<p id="fn-d7e425"><sup><a href="#fnbck-d7e425">18</a></sup><sup></sup> <a href="https://fedlex.data.admin.ch/eli/cc/2006/218" target="_blank">RS <b>173.110</b></a></p>
<p id="fn-d7e434"><sup><a href="#fnbck-d7e434">19</a></sup><sup></sup> Per. introdotto dall’all. n. 1 della L del 17 giu. 2005 sul Tribunale federale, in vigore dal 1° gen. 2007 (<a href="https://fedlex.data.admin.ch/eli/oc/2006/218" target="_blank">RU <b>2006</b> 1205</a>; <a href="https://fedlex.data.admin.ch/eli/fga/2001/731" target="_blank">FF <b>2001</b> 3764</a>).</p>
</div>
</div></article></div></section><section id="sec_4_a"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4_a">Sezione 4<span class="man-font-weight-normal"><i>a</i></span>:  ...</a>
</h1>
<div class="collapseable"><article id="art_13_a_13_i"><a name="a13a13i"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13_a_13_i"><b>Art. 13</b><i>a</i> a <b>13</b><i>i</i></a><sup><a href="#fn-d7e462" id="fnbck-d7e462">20</a></sup>
</h6>
<div class="collapseable"><div class="footnotes"><p id="fn-d7e462"><sup><a href="#fnbck-d7e462">20</a></sup><sup></sup> Introdotti dal n. I della LF del 14 dic. 2018, in vigore dal 1° lug. 2020 al 30 giu. 2032 (<a href="https://fedlex.data.admin.ch/eli/oc/2019/515" target="_blank">RU <b>2019</b> 2815</a>; <a href="https://fedlex.data.admin.ch/eli/fga/2017/1455" target="_blank">FF <b>2017</b> 4745</a>).</p></div></div></article></div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Aiuti finanziari</a>
</h1>
<div class="collapseable">
<article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Programmi promozionali</a>
</h6>
<div class="collapseable">
<p class="absatz "><sup>1</sup> La Confederazione può accordare aiuti finanziari a istituzioni pubbliche o private che organizzano programmi per il promovimento dell’uguaglianza fra donna e uomo nella vita professionale. Essa stessa può organizzare programmi promozionali.</p>
<p class="absatz "><sup>2</sup> I programmi possono servire a:</p>
<dl>
<dt>a.<sup><a href="#fn-d7e497" id="fnbck-d7e497">21</a></sup> </dt>
<dd>promuovere la formazione e la formazione continua entro e fuori l’azienda;</dd>
<dt>b. </dt>
<dd>migliorare la rappresentanza dei sessi nelle differenti professioni, funzioni e livelli dirigenziali;</dd>
<dt>c. </dt>
<dd>migliorare la compatibilità tra compiti professionali e familiari;</dd>
<dt>d. </dt>
<dd>promuovere organizzazioni di lavoro e infrastrutture che favoriscono la parità dei sessi.</dd>
</dl>
<p class="absatz "><sup>3</sup> In primo luogo sono sostenuti programmi di carattere innovativo o esemplare.</p>
<div class="footnotes"><p id="fn-d7e497"><sup><a href="#fnbck-d7e497">21</a></sup><sup></sup> Nuovo testo giusta l’all. n. 2 della LF del 20 giu. 2014 sulla formazione continua, in vigore dal 1° gen. 2017 (<a href="https://fedlex.data.admin.ch/eli/oc/2016/132" target="_blank">RU <b>2016</b> 689</a>; <a href="https://fedlex.data.admin.ch/eli/fga/2013/823" target="_blank">FF <b>2013</b> 3085</a>).</p></div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Consultori</a>
</h6>
<div class="collapseable">
<p class="absatz ">La Confederazione può accordare aiuti finanziari a istituzioni private per:</p>
<dl>
<dt>a. </dt>
<dd>la consulenza e l’informazione della donna nella vita professionale;</dd>
<dt>b. </dt>
<dd>il promovimento del reinserimento professionale di donne e uomini che hanno interrotto l’attività professionale per dedicarsi a compiti familiari.</dd>
</dl>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Ufficio federale per l’uguaglianza fra donna e uomo</a>
</h1>
<div class="collapseable"><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b></a>
</h6>
<div class="collapseable">
<p class="absatz "><sup>1</sup> L’Ufficio federale per l’uguaglianza fra donna e uomo promuove la parità dei sessi in tutti gli ambiti della vita e si adopera per eliminare qualsiasi forma di discriminazione diretta o indiretta.</p>
<p class="absatz "><sup>2</sup> Per tale scopo assume segnatamente i compiti seguenti:</p>
<dl>
<dt>a. </dt>
<dd>informa l’opinione pubblica;</dd>
<dt>b. </dt>
<dd>consiglia autorità e privati;</dd>
<dt>c. </dt>
<dd>effettua inchieste e raccomanda misure idonee ad autorità e a privati;</dd>
<dt>d. </dt>
<dd>può partecipare a progetti d’interesse nazionale;</dd>
<dt>e. </dt>
<dd>partecipa all’elaborazione di normative federali, nella misura in cui sono importanti per la parità dei sessi;</dd>
<dt>f. </dt>
<dd>decide in merito all’assegnazione di aiuti finanziari giusta gli articoli 14 e 15 e sorveglia l’esecuzione dei programmi promozionali.</dd>
</dl>
</div></article></div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7:  Disposizioni finali</a>
</h1>
<div class="collapseable">
<article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Disposizioni transitorie</a>
</h6>
<div class="collapseable"><p class="absatz ">Le pretese giusta l’articolo 5 capoverso 1 lettera d sono giudicate secondo il nuovo diritto, se l’azione civile è stata intentata dopo l’entrata in vigore della presente legge oppure se al momento dell’entrata in vigore l’autorità competente di prima istanza non aveva ancora preso una decisione.</p></div></article><article id="art_17_a_17_b"><a name="a17a17b"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17_a_17_b"><b>Art. 17</b><i>a </i>e<i> </i><b>17</b><i>b</i></a><sup><a href="#fn-d7e591" id="fnbck-d7e591">22</a></sup>
</h6>
<div class="collapseable"><div class="footnotes"><p id="fn-d7e591"><sup><a href="#fnbck-d7e591">22</a></sup><sup></sup> Introdotti dal n. I della LF del 14 dic. 2018, in vigore dal 1° lug. 2020 al 30 giu. 2032 (<a href="https://fedlex.data.admin.ch/eli/oc/2019/515" target="_blank">RU <b>2019</b> 2815</a>; <a href="https://fedlex.data.admin.ch/eli/fga/2017/1455" target="_blank">FF <b>2017</b> 4745</a>).</p></div></div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà al referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° luglio 1996<sup><a href="#fn-d7e622" id="fnbck-d7e622">23</a></sup></p>
<div class="footnotes"><p id="fn-d7e622"><sup><a href="#fnbck-d7e622">23</a></sup><sup></sup><sup> </sup>DCF del 25 ott. 1995.</p></div>
</div></article>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Modifica di leggi federali</a>
</h2>
<div class="collapseable">
<p class="absatz ">…<sup><a href="#fn-d7e635" id="fnbck-d7e635">24</a></sup></p>
<p class="abstand1seite "></p>
<div class="footnotes"><p id="fn-d7e635"><sup><a href="#fnbck-d7e635">24</a></sup><sup></sup> Le mod. possono essere consultate alla <a href="https://fedlex.data.admin.ch/eli/oc/1996/1498_1498_1498" target="_blank">RU <b>1996</b> 1498</a>.</p></div>
</div></section></div></section></div>
</div></body>
</html>
