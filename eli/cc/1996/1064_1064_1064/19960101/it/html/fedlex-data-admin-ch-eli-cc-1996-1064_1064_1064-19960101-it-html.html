<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1996-1064_1064_1064-19960101-it-docx</title>
</head>
<body><div id="lawcontent">
<div id="preface">
<p>0.631.242.041 (Stato 5  novembre 1999)Nicht löschen bitte "<sup><a href="#fn-d1289e7">1</a></sup> " !! </p>
<!--0.631.242.041--><p class="srnummer">0.631.242.041</p>
<p>Testo originale</p>
<?del-struct abstand4pt><?del-struct abstand4pt><h1 class="erlasstitel">Decisione n. 1/95<br>del Comitato congiunto</h1>
<p>concernente gli inviti alla Repubblica di Polonia, alla Repubblica<br>di Ungheria, alla Repubblica ceca ed alla Repubblica slovacca<br>ad aderire alla Convenzione del 20 maggio 1987 relativa ad un regime<br>comune di transito</p>
<?del-struct abstand18pt><p>Accettata il 26 ottobre 1995<br>Entrata in vigore per la Svizzera il 1° gennaio 1996</p>
<p></p>
<div class="footnotes"><p id="fn-d1289e7"><sup>1</sup> <a href="https://fedlex.data.admin.ch/eli/oc/1996/1064_1064_1064">RU <b>1996</b> 1064</a></p></div>
</div>
<div id="preamble">
<p>Il Comitato congiunto,</p>
<p>vista la convenzione del 20 maggio 1987<sup><a href="#fn-d1289e47">2</a></sup> relativa ad un regime comune di transito, in particolare l’articolo 15 paragrafo 3 lettera f),</p>
<p>considerando che la promozione degli scambi con la Repubblica di Polonia, la Repubblica di Ungheria, la Repubblica ceca e la Repubblica slovacca sarebbe agevo­lata dalla semplificazione delle formalità nel contesto del trasporto di merci tra detti Paesi e la Comunità europea, la Repubblica d’Islanda, il Regno di Norvegia e la Confederazione Svizzera;</p>
<p>considerando che al fine di ottenere tale semplificazione è opportuno invitare questi Paesi ad aderire alla convenzione,</p>
<p>decide:</p>
<div class="footnotes"><p id="fn-d1289e47"><sup>2</sup> <a href="https://fedlex.data.admin.ch/eli/cc/1988/308_308_308/20171205">RS <b>0.631.242.04</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>Conformemente alle disposizioni dell’articolo 15<sup>bis</sup> della convenzione, la Repub­blica di Polonia, la Repubblica di Ungheria, la Repubblica ceca e la Repubblica slo­vacca sono invitate a divenire ciascuna Parte contraente della Convenzione suddetta a decorrere dal 1° luglio 1996.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>All’atto dell’adesione ciascun Paese adotta le misure necessarie ad assicurare che le garanzie e i formulari di cui all’allegato IV (garanzia globale), all’allegato V (garan­zia prestata per una sola operazione), all’allegato VI (garanzia forfettaria) e all’alle­gato VII (certificato di garanzia) dell’appendice II della convenzione siano adattati di conseguenza.</p>
<p>Gli esemplari di tali formulari in uso alla data di entrata in vigore della presente decisione possono continuare ad essere utilizzati, con i cambiamenti di testo necessari, fino all’esaurimento delle scorte ma non oltre il 31 dicembre 1998.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>La presente decisione entra in vigore il 1° gennaio 1996.</p>
<p>Fatto a Interlaken, il 26 ottobre 1995.</p>
<p></p>
<div class="table"><table border="1">
<tr>
<td><p></p></td>
<td><p>Per il Comitato congiunto:</p></td>
</tr>
<tr>
<td><p></p></td>
<td><p>Il presidente, R. Dietrich</p></td>
</tr>
</table></div>
<p></p>
</div></article></main><div id="annex">
<section id="lvl_d790e6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d790e6">Lettera n. 1 </a>
</h1>
<div class="collapseable"><section id="lvl_d790e6/lvl_d790e7"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d790e6/lvl_d790e7">Comunicazione della decisione del Comitato congiunto CE-AELS di invitare [nome del Paese] ad aderire alla Convenzione del 20 maggio 1987 relativa ad un regime comune di transito </a>
</h2>
<div class="collapseable">
<br><br><br><p>Signor …,</p>
<p>Mi pregio di informarLa della decisione del Comitato congiunto CE-AELS sulla semplificazione delle formalità del 26 ottobre 1995 (decisione n. 1/95) che invita [nome del Paese] a divenire Parte contraente della Convenzione del 20 maggio 1987 relativa ad un regime comune di transito.</p>
<p>L’adesione [nome del Paese] alla Convenzione può essere effettuata tramite la pre­sentazione del relativo strumento di adesione al Segretariato generale del Consiglio dell’Unione europea unitamente ad una traduzione della Convenzione nella lingua ufficiale [nome del Paese] in conformità dell’articolo 15<i>a</i> della Convenzione.</p>
<p>Mi riservo di informarLa più avanti in merito ad eventuali raccomandazioni o deci­sioni adottate dal Comitato congiunto tra la data della decisione del 26 ottobre 1995 e la data in cui l’adesione [nome del Paese] alla Convenzione prende effetto ai sensi dell’articolo 15<i>a</i>. [nome del Paese] può, a sua scelta, inserire nello strumento di ade­sione una dichiarazione nella quale accetta le raccomandazioni e decisioni suddette o, in alternativa, presentare tale dichiarazione al Segretariato generale entro e non oltre sei mesi dalla data di presentazione dello strumento di adesione.</p>
<p>Voglia accettare, Signor …, l’espressione della mia profonda stima.</p>
<p></p>
<div class="table"><table border="1">
<tr>
<td><p><br></p></td>
<td><p>Segretariato generale<br>del Consiglio dell’Unione europea</p></td>
</tr>
<tr>
<td><p></p></td>
<td><p>Il Segretario generale:</p></td>
</tr>
</table></div>
<p></p>
</div></section></div></section><section id="lvl_d790e8"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d790e8">Lettera n. 2 </a>
</h1>
<div class="collapseable"><section id="lvl_d790e8/lvl_d790e9"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d790e8/lvl_d790e9">Strumento di adesione [della Repubblica di Polonia] alla Convenzione del 20 maggio 1987 relativa ad un regime comune di transito </a>
</h2>
<div class="collapseable">
<br><br><p>[La Repubblica di Polonia]</p>
<p>Riconoscendo la decisione del Comitato congiunto CE-AELS sul transito comune del 26 ottobre 1995 (decisione 1/95) di invitare la [Repubblica di Polonia] ad ade­rire alla Convenzione del 20 maggio 1987 relativa alla semplificazione delle forma­lità negli scambi di merci (la convenzione),</p>
<p>desiderando divenire parte contraente della Convenzione suddetta,</p>
<p>con la presente aderisce alla Convenzione;</p>
<p>allega al presente strumento una traduzione della Convenzione nella lingua ufficiale della [Repubblica di Polonia];</p>
<dl>
<dt>–</dt>
<dd>Dichiara di accettare tutte le raccomandazioni e decisioni del Comitato congiunto CE-AELS sulla semplificazione delle formalità adottate tra la data della decisione del 26 ottobre 1995 e la data in cui l’adesione della [Repubblica di Polonia] prende effetto, in conformità dell’articolo 15<i>a</i> della Convenzione.<sup><a href="#fn-d1289e170">3</a></sup>
</dd>
<dt>–</dt>
<dd>Si impegna a presentare al Segretariato generale del Consiglio dell’Unione euro­pea, entro sei mesi dalla data di presentazione di questo strumento, la dichiara­zione in cui accetta tutte le raccomandazioni e le decisioni del Comitato con­giunto CE-AELS sulla semplificazione delle formalità adottate tra la data della decisione del 26 ottobre 1995 e la data in cui l’adesione della [Repubblica di Po­lonia] prende effetto, in conformità dell’articolo 15<i>a</i> della Convenzione.</dd>
</dl>
<p>Fatto a …</p>
<div class="footnotes"><p id="fn-d1289e170"><sup>3</sup> Il Paese candidato omette dal testo il paragrafo superfluo.</p></div>
</div></section></div></section>
</div>
</div></body>
</html>
