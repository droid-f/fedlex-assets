<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.751.4--><p class="srnummer ">0.741.751.4</p>
<p class="ref "> RU <b>1996</b> 1250 </p>
<h1 class="erlasstitel botschafttitel ">Scambio di note <br>del 22 dicembre 1995/19 febbraio 1996<br>tra la Svizzera e il Liechtenstein concernente la riscossione<br>di una tassa sul traffico pesante e di una tassa per l’utilizzazione<br>delle strade nazionali<b><sup><a href="#fn-d7e23" id="fnbck-d7e23">1</a></sup></b>
</h1>
<p class="erlasssubtitel ">Entrato in vigore il 19 febbraio 1996</p>
<p class="erlassdatum "> (Stato 1° ottobre 2019) </p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> Questo scambio di note è abrogato per quanto concerne la riscossione della tassa sul  traffico pesante nel territorio del Principato del Liechtenstein (art. 12 dell’Acc. al Tratt. dell’11 apr. 2000 – <a href="https://fedlex.data.admin.ch/eli/cc/2001/112" target="_blank">RS <b>0.641.851.41</b></a>).</p></div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione</p>
<p></p>
<div class="table"><table border="1">
<tr>
<td><p class="man-template-tab-krpr ">Dipartimento federale</p></td>
<td><p class="man-template-tab-krpr ">Berna, 22 dicembre 1995</p></td>
</tr>
<tr>
<td><p class="man-template-tab-krpr ">degli affari esteri</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">All’Ambasciata</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">del Principato del Liechtenstein</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Berna</p></td>
</tr>
</table></div>
<p class="absatz ">Il Dipartimento federale degli affari esteri presenta i suoi complimenti all’Ambasciata del Principato del Liechtenstein e,</p>
<p class="absatz ">in vista dell’esecuzione in Svizzera dei decreti federali del 18 giugno 1993<sup><a href="#fn-d7e81" id="fnbck-d7e81">2</a></sup> concernenti la proroga della tassa per l’utilizzazione delle strade nazionali e la proroga della tassa sul traffico pesante nonché delle relative ordinanze<sup><a href="#fn-d7e96" id="fnbck-d7e96">3</a></sup>,</p>
<p class="absatz ">considerando che non esiste un confine doganale tra la Svizzera e il Liechtenstein e, pertanto, controlli doganali al confine,</p>
<p class="absatz ">desiderosi di evitare, per quanto possibile, intralci alla circolazione stradale e di poter riscuotere le tasse anche sul territorio del Principato del Liechtenstein,</p>
<p class="absatz ">in nome del Consiglio federale svizzero si onora di proporre all’Ambasciata del Principato del Liechtenstein le seguenti disposizioni:</p>
<dl>
<dt>1. </dt>
<dd>Gli uffici doganali svizzeri sul territorio del Principato del Liechtenstein sono autorizzati a riscuotere la tassa sul traffico pesante e la tassa per l’utilizzazione delle strade nazionali.</dd>
<dt>2. </dt>
<dd>Inoltre, anche l’Ufficio della circolazione<sup><a href="#fn-d7e135" id="fnbck-d7e135">4</a></sup> del Liechtenstein riscuote una tassa sul traffico pesante e per l’utilizzazione delle strade nazionali. La Direzione generale delle dogane e l’Ufficio della circolazione del Liechtenstein disciplinano le modalità di applicazione e comunicano direttamente tra loro. L’Ufficio della circolazione deduce dagli importi da devolvere alla Direzione generale delle dogane un’indennità del:<dl>
<dt>– </dt>
<dd>  4 per cento della tassa sul traffico pesante,</dd>
<dt>– </dt>
<dd>10 per cento della tassa per l’utilizzazione delle strade nazionali.</dd>
</dl>
</dd>
<dt>3 </dt>
<dd>I veicoli immatricolati nel Principato del Liechtenstein sono esentati dalla tassa sul traffico pesante per i tragitti di andata e ritorno tra il Liechtenstein e la stazione di Buchs, qualora se ritirano o consegnano merci alla ferrovia.</dd>
<dt>4. </dt>
<dd>Sono esonerati dalla tassa sul traffico pesante:<dl>
<dt>a) </dt>
<dd>i veicoli della polizia, dei vigili del fuoco e le ambulanze;</dd>
<dt>b) </dt>
<dd>i veicoli dell’Azienda delle PTT e delle imprese di trasporto concessionarie allorché sono impiegati esclusivamente sulle linee delle PTT o unicamente nell’ambito della concessione I;</dd>
<dt>c) </dt>
<dd>i veicoli agricoli;</dd>
<dt>d) </dt>
<dd>i veicoli muniti di targhe giornaliere del Liechtenstein;</dd>
<dt>e) </dt>
<dd>i veicoli muniti di targhe professionali del Liechtenstein;</dd>
<dt>f) </dt>
<dd>i veicoli di sostituzione immatricolati nel Liechtenstein se la tassa è stata pagata per il veicolo originale;</dd>
<dt>g) </dt>
<dd>gli autoveicoli azionati da energia elettrica fornita da una batteria;</dd>
<dt>h) </dt>
<dd>i rimorchi abitabili per fieraioli e circhi;</dd>
<dt>i) </dt>
<dd>i motoveicoli cingolati.</dd>
</dl>
</dd>
<dt>5. </dt>
<dd>Sono gravati solo della metà della tassa di cui all’articolo 1 capoverso 2 dell’ordinanza del 26 ottobre 1994<sup><a href="#fn-d7e191" id="fnbck-d7e191">5</a></sup> concernente la tassa del traffico pesante:<dl>
<dt>a) </dt>
<dd>i carri a motore;</dd>
<dt>b) </dt>
<dd>i rimorchi per il trasporto di cose per fieraioli e circhi;</dd>
<dt>c) </dt>
<dd>i rimorchi per il trasporto di cose, concepiti per essere trasportati per ferrovia con i cosiddetti contenitori medi e che utilizzano la strada solo per il tragitto iniziale e finale.</dd>
</dl>
</dd>
<dt>6. </dt>
<dd>Sono esonerati dalla tassa per l’utilizzazione delle strade nazionali:<dl>
<dt>a) </dt>
<dd>i veicoli dei vigili del fuoco e della polizia se sono indicati come tali, le ambulanze e i veicoli della protezione civile muniti delle targhe di controllo blu e del distintivo internazionale della protezione civile;</dd>
<dt>b) </dt>
<dd>i veicoli muniti di targhe professionali del Liechtenstein per i tragitti durante i giorni feriali;</dd>
<dt>c) </dt>
<dd>i veicoli impiegati nelle operazioni di soccorso (incendio, incidente, avaria, ecc.);</dd>
<dt>d) </dt>
<dd>i rimorchi fissi, i rimorchi delle motociclette e le motociclette con carrozzino laterale;</dd>
<dt>e) </dt>
<dd>i veicoli articolati leggeri per i quali è riscossa una tassa sul traffico pesante;</dd>
<dt>f) </dt>
<dd>i veicoli per l’esame di idoneità per la patente di guida.</dd>
</dl>
</dd>
</dl>
<p class="absatz ">Il Dipartimento degli affari esteri sarà grato all’Ambasciata se volesse confermare l’approvazione del Governo del Principato su quanto precede. In tal caso, la presente nota e quella di risposta dell’Ambasciata costituiranno un accordo tra i due Governi che entrerà in vigore alla data della risposta e sarà applicato retroattivamente dal 1° gennaio 1995. Esso sostituirà lo scambio di note del 6 e 19 dicembre 1984<sup><a href="#fn-d7e259" id="fnbck-d7e259">6</a></sup>. L’accordo può essere denunciato in ogni momento e decade tre mesi dopo la ricezione della denuncia.</p>
<p class="absatz ">Il Dipartimento coglie l’occasione per esprimere all’Ambasciata del Principato del Liechtenstein l’espressione della sua alta considerazione.</p>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata</p></td>
<td><p class="man-template-tab-krpr ">Berna, 19 febbraio 1996</p></td>
</tr>
<tr>
<td><p class="man-template-tab-krpr ">del Principato del Liechtenstein</p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Dipartimento federale</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">degli affari esteri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Berna</p></td>
</tr>
</table></div>
<p class="absatz ">L’Ambasciata del Principato del Liechtenstein presenta i suoi complimenti al Dipartimento federale degli affari esteri e si pregia dichiarare ricevuta la nota del 22 dicembre 1995 con la quale il Dipartimento comunica all’Ambasciata, all’attenzione del Governo del Principato, la nota svizzera relativa alla tassa sul traffico pesante e al contrassegno autostradale parafata dall’Ambasciatore Mathias Krafft.</p>
<p class="absatz ">Il Governo del Principato del Liechtenstein ha deciso di approvare la regolamentazione sulla riscossione di una tassa sul traffico pesante e di una tassa per l’utilizzazione delle strade nazionali. Pertanto, la regolamentazione rinnovata mediante scambio di note entra in vigore alla data della presente risposta dell’Ambasciata del Principato del Liechtenstein e sarà applicata retroattivamente dal 1° gennaio 1995.</p>
<p class="absatz ">L’Ambasciata del Principato del Liechtenstein coglie l’occasione per rinnovare al Dipartimento federale degli affari esteri l’espressione della sua alta considerazione.</p>
<div class="footnotes">
<p id="fn-d7e81"><sup><a href="#fnbck-d7e81">2</a></sup><sup></sup> [<a href="https://fedlex.data.admin.ch/eli/oc/1994/1096_1096_1096" target="_blank">RU <b>1994</b> 1096 </a><i>1098 </i><a href="https://fedlex.data.admin.ch/eli/oc/1994/1099_1099_1099" target="_blank">1099</a>]</p>
<p id="fn-d7e96"><sup><a href="#fnbck-d7e96">3</a></sup><sup></sup> [<a href="https://fedlex.data.admin.ch/eli/oc/1994/2518_2518_2518" target="_blank">RU <b>1994</b> 2518</a>, <b></b><a href="https://fedlex.data.admin.ch/eli/oc/1995/4425_4425_4425" target="_blank"><b>1995</b> 4425</a>. <a href="https://fedlex.data.admin.ch/eli/oc/2011/578" target="_blank">RU <b>2011</b> 4111 </a>art. 10]. Vedi ora l’O del 24 ago. 2011 sul contrassegno stradale (<a href="https://fedlex.data.admin.ch/eli/cc/2023/338" target="_blank">RS <b>741.711</b></a>).</p>
<p id="fn-d7e135"><sup><a href="#fnbck-d7e135">4</a></sup><sup></sup> Nuova denominazione giusta la comunicazione del Principato del Liechtenstein del 13 dic. 2020, in vigore dal 1° ott. 2019 (<a href="https://fedlex.data.admin.ch/eli/oc/2020/24" target="_blank">RU <b>2020</b> 143</a>). Di detta mod. è tenuto conto in tutto il testo.</p>
<p id="fn-d7e191"><sup><a href="#fnbck-d7e191">5</a></sup><sup></sup> [<a href="https://fedlex.data.admin.ch/eli/oc/1994/2509_2509_2509" target="_blank">RU <b>1994</b> 2509</a>, <b></b><a href="https://fedlex.data.admin.ch/eli/oc/1995/4425_4425_4425" target="_blank"><b>1995</b> 4425 </a>all. 1 n. II 12, <b></b><i><b>1998</b> </i>art. 1 n. 19, <b></b><a href="https://fedlex.data.admin.ch/eli/oc/1999/277" target="_blank"><b>1999</b> 1750 </a><a href="https://fedlex.data.admin.ch/eli/oc/1999/510" target="_blank">3585</a>.  <a href="https://fedlex.data.admin.ch/eli/oc/2000/24" target="_blank">RU <b>2000</b> 98 </a>art. 24 cpv. 2]</p>
<p id="fn-d7e259"><sup><a href="#fnbck-d7e259">6</a></sup><sup></sup> [<a href="https://fedlex.data.admin.ch/eli/oc/1985/146_146_146" target="_blank">RU <b>1985</b> 146</a>, <b></b><a href="https://fedlex.data.admin.ch/eli/oc/1986/901_901_901" target="_blank"><b>1986</b> 901</a>]</p>
</div>
</div></div>
</div></body>
</html>
