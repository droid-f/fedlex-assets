<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--824.091 --><p class="srnummer ">824.091 </p>
<h1 class="erlasstitel botschafttitel ">Ordinanza<br>sulla delega a terzi di compiti esecutivi del servizio civile</h1>
<h2 class="erlasskurztitel ">(Ordinanza sulla delega, ODSC)</h2>
<p class="erlassdatum ">del 22 maggio 1996 (Stato 1° gennaio 2013)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 79 della legge del 6 ottobre 1995<sup><a href="#fn-d7e21" id="fnbck-d7e21">1</a></sup> sul servizio civile (LSC),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup><sup> </sup><a href="https://fedlex.data.admin.ch/eli/cc/1996/1445_1445_1445" target="_blank">RS <b>824.0</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable">
<p class="absatz ">La presente ordinanza disciplina il rapporto giuridico fra l’organo d’esecuzione della Confederazione per il servizio civile<sup><a href="#fn-d7e41" id="fnbck-d7e41">2</a></sup> (organo d’esecuzione) e le persone e le istituzioni al di fuori dell’Amministrazione federale ai quali vengono delegati compiti esecutivi del servizio civile (terzi).</p>
<div class="footnotes"><p id="fn-d7e41"><sup><a href="#fnbck-d7e41">2</a></sup><sup></sup> Dal 1° gen. 2019: Ufficio federale del servizio civile.</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Scopi</a>
</h6>
<div class="collapseable"><p class="absatz ">La delega di compiti esecutivi mira ad aumentare a lungo termine l’efficienza e l’efficacia complessive dell’esecuzione, a sfruttare gli effetti di sinergia, a ridurre i costi dell’esecuzione e a migliorare la qualità delle prestazioni fornite.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Compiti esecutivi che non possono essere delegati</a>
</h6>
<div class="collapseable">
<p class="absatz ">L’organo d’esecuzione non può delegare a terzi i compiti seguenti:</p>
<dl>
<dt>a.<sup><a href="#fn-d7e73" id="fnbck-d7e73">3</a></sup> </dt>
<dd>…</dd>
<dt>b. </dt>
<dd>decisioni in merito all’esenzione, nonché al licenziamento e all’esclusione dal servizio civile (art. 11–13 LSC);</dd>
<dt><span data-message="E40S10-TAB">[tab]</span></dt>
<dd>c. e d.<sup> </sup><sup><a href="#fn-d7e95" id="fnbck-d7e95">4</a></sup> …</dd>
<dt>e.<sup><a href="#fn-d7e109" id="fnbck-d7e109">5</a></sup> </dt>
<dd>decisioni in merito allo svolgimento di corsi d’introduzione dell’organo d’esecuzione e di corsi di formazione concernenti gli impieghi specifici nonché in merito all’obbligatorietà dei programmi d’insegnamento;</dd>
<dt>f. </dt>
<dd>la decisione in merito a provvedimenti disciplinari (art. 68 LSC);</dd>
<dt>g. </dt>
<dd>la presentazione di una denuncia alle autorità penali per violazione di un obbligo di servizio ai sensi degli articoli 72 a 76 LSC (art. 78 LSC).</dd>
</dl>
<div class="footnotes">
<p id="fn-d7e73"><sup><a href="#fnbck-d7e73">3</a></sup><sup></sup> Abrogata dal n. I dell’O del 5 dic. 2003, con effetto dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p>
<p id="fn-d7e95"><sup><a href="#fnbck-d7e95">4</a></sup><sup></sup> Abrogate dal n. I dell’O del 5 dic. 2003, con effetto dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p>
<p id="fn-d7e109"><sup><a href="#fnbck-d7e109">5</a></sup><sup></sup> Nuovo testo giusta il n. I dell’O del 5 dic. 2003, in vigore dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p>
</div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Requisiti</a>
</h6>
<div class="collapseable">
<p class="absatz "><sup>1</sup> L’organo d’esecuzione può delegare compiti esecutivi soltanto a persone e istituzioni che:</p>
<dl>
<dt>a. </dt>
<dd>hanno sede in Svizzera;</dd>
<dt>b. </dt>
<dd>offrono garanzia di un’ineccepibile esecuzione del servizio civile dal profilo tecnico e organizzativo;</dd>
<dt>c. </dt>
<dd>osservano il principio della parità salariale uomo-donna;</dd>
<dt>d. </dt>
<dd>rispettano il livello minimo salariale usuale nella località e nella professione;</dd>
<dt>e. </dt>
<dd>provano di aver concluso un’assicurazione che copra adeguatamente la loro responsabilità civile in base ai compiti loro affidati.</dd>
</dl>
<p class="absatz "><sup>2</sup> …<sup><a href="#fn-d7e158" id="fnbck-d7e158">6</a></sup></p>
<div class="footnotes"><p id="fn-d7e158"><sup><a href="#fnbck-d7e158">6</a></sup><sup></sup> Abrogato dal n. I dell’O del 5 dic. 2003, con effetto dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p></div>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Contratto quadro</a>
</h6>
<div class="collapseable">
<p class="absatz "><sup>1</sup> L’organo d’esecuzione conclude con i terzi contratti quadro per una durata determinata, di regola per diversi anni.</p>
<p class="absatz "><sup>2</sup> Il contratto quadro definisce i diritti e gli obblighi di entrambi i contraenti, in particolare il tipo e il genere dei compiti delegati a terzi, nonché i controlli e i rendiconti.</p>
<p class="absatz "><sup>3</sup> …<sup> </sup><sup><a href="#fn-d7e187" id="fnbck-d7e187">7</a></sup></p>
<div class="footnotes"><p id="fn-d7e187"><sup><a href="#fnbck-d7e187">7</a></sup><sup></sup> Abrogato dal n. I dell’O del 5 dic. 2003, con effetto dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p></div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Contratto annuo</a>
</h6>
<div class="collapseable">
<p class="absatz "><sup>1</sup> Sulla base del contratto quadro l’organo d’esecuzione conclude contratti annui con i terzi.</p>
<p class="absatz "><sup>2</sup> I contratti annui contengono in particolare la descrizione dettagliata delle prestazioni che devono fornire i terzi, nonché il disciplinamento delle indennità.</p>
<p class="absatz "><sup>3</sup> …<sup><a href="#fn-d7e215" id="fnbck-d7e215">8</a></sup></p>
<p class="absatz "><sup>4</sup> Se la durata del rapporto contrattuale non è superiore a un anno, al posto di un contratto quadro e di un contratto annuo l’organo d’esecuzione conclude con i terzi un unico contratto.</p>
<div class="footnotes"><p id="fn-d7e215"><sup><a href="#fnbck-d7e215">8</a></sup><sup></sup> Abrogato dal n. I dell’O del 5 dic. 2003, con effetto dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Estensione delle competenze esecutive</a>
</h6>
<div class="collapseable">
<p class="absatz "><sup>1</sup> I terzi svolgono sotto la propria responsabilità i compiti loro affidati. Emanano le decisioni necessarie.</p>
<p class="absatz "><sup>2</sup> Essi si attengono alle disposizioni della legge federale del 20 dicembre 1968<sup><a href="#fn-d7e243" id="fnbck-d7e243">9</a></sup> sulla procedura amministrativa.</p>
<p class="absatz "><sup>3</sup> L’organo d’esecuzione riceve una copia di ogni decisione.</p>
<p class="absatz "><sup>4</sup> …<sup><a href="#fn-d7e258" id="fnbck-d7e258">10</a></sup></p>
<div class="footnotes">
<p id="fn-d7e243"><sup><a href="#fnbck-d7e243">9</a></sup><sup></sup><sup> </sup><a href="https://fedlex.data.admin.ch/eli/cc/1969/737_757_755" target="_blank">RS <b>172.021</b></a></p>
<p id="fn-d7e258"><sup><a href="#fnbck-d7e258">10</a></sup><sup></sup> Abrogato dal n. II 89 dell’O dell’8 nov. 2006 concernente l’adeguamento di O del CF alla revisione totale dell’organizzazione giudiziaria federale, con effetto dal 1° gen. 2007 (<a href="https://fedlex.data.admin.ch/eli/oc/2006/725" target="_blank">RU <b>2006</b> 4705</a>).</p>
</div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Diritto di impartire istruzioni</a>
</h6>
<div class="collapseable">
<p class="absatz "><sup>1</sup> L’organo d’esecuzione può impartire ai terzi istruzioni generali, ma non disposizioni concernenti un singolo caso. Esso non interferisce nella gestione aziendale dei terzi.</p>
<p class="absatz "><sup>2</sup> Può rinviare ai terzi i documenti sottopostigli dagli stessi, con il mandato di migliorarli.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Indennità dei terzi</a>
</h6>
<div class="collapseable">
<p class="absatz "><sup>1</sup> L’organo d’esecuzione indennizza i terzi con importi forfettari o versando loro un salario in funzione del lavoro svolto (salario a cottimo).<sup><a href="#fn-d7e295" id="fnbck-d7e295">11</a></sup></p>
<p class="absatz "><sup>2</sup> Mette gratuitamente a disposizione dei terzi gli strumenti d’esecuzione e i mezzi ausiliari specifici del servizio civile, utilizzati dall’organo d’esecuzione stesso.</p>
<p class="absatz "><sup>3</sup> La Confederazione può versare acconti e concedere anticipi.</p>
<div class="footnotes"><p id="fn-d7e295"><sup><a href="#fnbck-d7e295">11</a></sup><sup></sup> Nuovo testo giusta il n. I dell’O del 6 mar. 2009, in vigore dal 1° apr. 2009 (<a href="https://fedlex.data.admin.ch/eli/oc/2009/177" target="_blank">RU <b>2009</b> 1117</a>).</p></div>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Formazione gratuita</a>
</h6>
<div class="collapseable"><p class="absatz ">All’inizio del contratto l’organo d’esecuzione provvede ad offrire ai terzi una formazione gratuita per lo svolgimento dei compiti loro affidati.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Responsabilità</a>
</h6>
<div class="collapseable">
<p class="absatz "><sup>1</sup> Ai danni causati dai terzi o dai loro organi e dipendenti nello svolgimento dei compiti loro affidati si applicano le disposizioni della legge del 14 marzo 1958<sup><a href="#fn-d7e331" id="fnbck-d7e331">12</a></sup> sulla responsabilità.</p>
<p class="absatz "><sup>2</sup> I danneggiati notificano le loro richieste all’organo d’esecuzione a destinazione del Dipartimento federale delle finanze.</p>
<div class="footnotes"><p id="fn-d7e331"><sup><a href="#fnbck-d7e331">12</a></sup><sup></sup><sup> </sup><a href="https://fedlex.data.admin.ch/eli/cc/1958/1413_1483_1489" target="_blank">RS <b>170.32</b></a></p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d7e347" id="fnbck-d7e347">13</a></sup><a href="#art_12"><b></b> <b></b>Composizione delle vertenze</a>
</h6>
<div class="collapseable">
<p class="absatz ">A richiesta di una Parte contraente, il Dipartimento federale dell’economia, della formazione e della ricerca<sup><a href="#fn-d7e365" id="fnbck-d7e365">14</a></sup> decide<span style="color: #FF0000;"> </span>in merito alle vertenze fra i contraenti. …<sup><a href="#fn-d7e379" id="fnbck-d7e379">15</a></sup></p>
<div class="footnotes">
<p id="fn-d7e347"><sup><a href="#fnbck-d7e347">13</a></sup><sup></sup> Nuovo testo giusta il n. I dell’O del 5 dic. 2003, in vigore dal 1° gen. 2004 (<a href="https://fedlex.data.admin.ch/eli/oc/2003/711" target="_blank">RU <b>2003</b> 4855</a>).</p>
<p id="fn-d7e365"><sup><a href="#fnbck-d7e365">14</a></sup><sup></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/oc/2004/746" target="_blank">RU <b>2004</b> 4937</a>), con effetto dal 1° gen. 2013.</p>
<p id="fn-d7e379"><sup><a href="#fnbck-d7e379">15</a></sup><sup></sup> Per. abrogato dal n. II 89 dell’O dell’8 nov. 2006 concernente l’adeguamento di O del CF alla revisione totale dell’organizzazione giudiziaria federale, con effetto dal 1° gen. 2007 (<a href="https://fedlex.data.admin.ch/eli/oc/2006/725" target="_blank">RU <b>2006</b> 4705</a>).</p>
</div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° giugno 1996.</p></div></article></main>
</div></body>
</html>
