<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p>0.748.131.934.920 (Stato il 1° aprile 1997)?<sup><a href="#fn-d7e6" id="fnbck-d7e6">1</a></sup>? </p>
<p></p>
<p></p>
<!--0.748.131.934.920--><p class="srnummer ">0.748.131.934.920</p>
<h1 class="erlasstitel botschafttitel ">
<br>Scambio di note del 12<span class="man-font-weight-normal">/</span><br>29 febbraio 1996</h1>
<h2 class="erlasskurztitel ">che costituisce il complemento n. 3 allegato II (capitolato d’oneri) <br>della Convenzione franco-svizzera del 4 luglio 1949 <br>relativa alla costruzione e all’esercizio dell’aeroporto <br>di Basilea-Mulhouse a Blotzheim</h2>
<p class="erlasssubtitel ">Entrata in vigore il 29 febbraio 1966</p>
<p class="erlassdatum "> (Stato il 1° aprile 1997)</p>
<div class="footnotes"><p id="fn-d7e6"><sup><a href="#fnbck-d7e6">1</a></sup><a href="https://fedlex.data.admin.ch/eli/oc/1996/1225_1225_1225" target="_blank">RU <b>1996</b> 1225</a></p></div>
</div>
<div id="preamble"><div>
<p class="man-template-tab-utit-kurs tab-utit9pt-kurs man-font-style-italic ">Traduzione<i><sup><a href="#fn-d7e42" id="fnbck-d7e42">2</a></sup></i></p>
<p class="abstand3pt "></p>
<p class="abstand3pt "></p>
<p class="abstand3pt "></p>
<p class="abstand3pt "></p>
<p></p>
<div class="table layout-table"><table><tr>
<td><p class="man-template-tab-krpr ">Dipartimento federale<br>degli affari esteri</p></td>
<td>
<p class="man-template-tab-krpr ">29 febbraio 1996<br>Ambasciata di Francia</p>
<p class="abstand3pt "></p>
<p class="abstand3pt "></p>
<p class="man-template-tab-krpr ">Berna</p>
</td>
</tr></table></div>
<p class="absatz ">Il Dipartimento federale degli affari esteri presenta i suoi complimenti all’Ambasciata di Francia e si pregia riferirsi alla nota del 12 febbraio 1996 del seguente tenore:</p>
<dl>
<dt></dt>
<dd>«L’Ambasciata di Francia presenta i suoi complimenti al Dipartimento federale degli affari esteri e, a nome del proprio Governo, si pregia comunicare quanto segue:</dd>
<dt></dt>
<dd>Con decisione del 25 gennaio 1996 il Consiglio d’amministrazione dell’aeroporto di Basilea Mulhouse, ai fini della prosecuzione dell’ampliamento del detto aeroporto, ha proposto ai Governi francese e svizzero l’allestimento di un complemento al capitolato d’oneri allegato alla Convenzione franco-svizzera del 4 luglio 1949<sup><a href="#fn-d7e78" id="fnbck-d7e78">3</a></sup> relativa alla costruzione e all’esercizio dell’aeroporto di Basilea-Mulhouse. Tale proposta si fonda sull’articolo 19 della Convenzione relativa alla revisione dei capitolati d’oneri e sull’articolo 9 di quest’ultimo che disciplina le estensioni e le condizioni di allestimento e di messa in servizio di opere e istallazioni supplementari.</dd>
<dt></dt>
<dd>All’uopo i Governi francese e svizzero ritengono che ciascun Paese abbia adempiuto appieno gli impegni stipulati in virtù dell’allegato III alla Convenzione, come emendati mediante scambio di note del 25 febbraio 1971<sup><a href="#fn-d7e91" id="fnbck-d7e91">4</a></sup>.</dd>
<dt></dt>
<dd>Pertanto i due Governi adottano le seguenti disposizioni:<dl>
<dt>1) </dt>
<dd>Tenuto conto delle prospettive di sviluppo del traffico aereo, occorre proseguire l’estensione dell’aeroporto e le relative istallazioni. L’estensione massima sarà portata a 850 ettari onde incentivare le attività aeronautiche e consentire la costruzione di una nuova pista di 2600 metri circa di lunghezza, parallela a quella principale.</dd>
<dt>2) </dt>
<dd>L’Aeroporto dovrà fornire i fondi necessari all’attuazione dell’opera, con riserva delle disposizioni dell’articolo 2 paragrafo 2 della Convenzione franco-svizzera del 4 luglio 1949 indipendentemente da eventuali partecipazioni dei due Stati o delle rispettive collettività territoriali.</dd>
</dl>
</dd>
<dt></dt>
<dd>L’Ambasciata di Francia sarebbe riconoscente se il Dipartimento federale degli affari esteri confermasse l’accordo del Governo svizzero. La presente nota e quella di risposta del Dipartimento federale degli affari esteri costituiranno così il complemento 3 al capitolato d’oneri allegato alla Convenzione franco-svizzera del 4 luglio 1949».</dd>
</dl>
<p class="absatz ">Il Dipartimento federale degli affari esteri si pregia confermare all’Ambasciata di Francia che il Consiglio federale svizzero approva quanto precede.</p>
<p class="absatz ">Il Dipartimento federale degli affari esteri coglie l’occasione per rinnovare all’Ambasciata di Francia l’assicurazione della sua alta considerazione.</p>
<p></p>
<p class="absatz "></p>
<div class="footnotes">
<p id="fn-d7e42"><sup><a href="#fnbck-d7e42">2</a></sup><sup></sup> Il testo originale è pubblicato sotto lo stesso numero nell'ediz. franc. della presente Raccolta.</p>
<p id="fn-d7e78"><sup><a href="#fnbck-d7e78">3</a></sup><sup></sup><sup> </sup><i>RS <b>0</b></i></p>
<p id="fn-d7e91"><sup><a href="#fnbck-d7e91">4</a></sup></p>
</div>
</div></div>
</div></body>
</html>
