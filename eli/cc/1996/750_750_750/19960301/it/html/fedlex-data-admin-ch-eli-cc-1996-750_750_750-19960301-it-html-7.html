<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--221.213.15--><p class="srnummer ">221.213.15</p>
<h1 class="erlasstitel botschafttitel ">Legge federale<br>sui contratti-quadro di locazione <br>e sul conferimento dell’obbligatorietà generale</h1>
<p class="erlassdatum ">del 23 giugno 1995 (Stato 1° marzo 1996)</p>
</div>
<div id="preamble">
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 34<sup>septies</sup> capoverso 2 della Costituzione federale<sup><a href="#fn-d7e23" id="fnbck-d7e23">1</a></sup>; <br>visto il messaggio del Consiglio federale del 27 settembre 1993<sup><a href="#fn-d7e34" id="fnbck-d7e34">2</a></sup>,</p>
<p class="man-template-verb ">decreta:</p>
<div class="footnotes">
<p id="fn-d7e23"><sup><a href="#fnbck-d7e23">1</a></sup><sup></sup><sup> </sup><a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e34"><sup><a href="#fnbck-d7e34">2</a></sup><sup></sup><sup> </sup><a href="https://fedlex.data.admin.ch/eli/fga/1993/3_957_912_753" target="_blank">FF <b>1993 </b>III 753</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Contratti-quadro di locazione</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Definizione</a>
</h6>
<div class="collapseable">
<p class="absatz "><sup>1</sup> Ai sensi della presente legge, il contratto-quadro di locazione (contratto-quadro) è una convenzione mediante la quale le associazioni di locatori e di locatari stabiliscono di comune accordo disposizioni tipo concernenti la conclusione, il contenuto e l’estinzione dei contratti di locazione individuali per alloggi e locali commerciali.</p>
<p class="absatz "><sup>2</sup> Il contratto-quadro può pure contenere altre disposizioni, sempre che queste riguardino il rapporto tra locatori e locatari. In particolare, può includere prescrizioni sulla costituzione in comune di organi d’informazione e di consulenza.</p>
<p class="absatz "><sup>3</sup> Un contratto-quadro può essere concluso:</p>
<dl>
<dt>a. </dt>
<dd>per tutta la Svizzera;</dd>
<dt>b. </dt>
<dd>per il territorio di uno o più Cantoni;</dd>
<dt>c. </dt>
<dd>per regioni con almeno 30<span style="color: #FF0000;"> </span>000 alloggi o 10<span style="color: #FF0000;"> </span>000 locali commerciali.</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Forma</a>
</h6>
<div class="collapseable"><p class="absatz ">Il contratto-quadro di locazione richiede per la sua validità la forma scritta. Deve essere redatto nelle lingue ufficiali del campo d’applicazione territoriale.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Deroga a disposizioni imperative</a>
</h6>
<div class="collapseable">
<p class="absatz "><sup>1</sup> Su comune richiesta delle parti contraenti, il Consiglio federale può autorizzare la deroga a disposizioni imperative del diritto di locazione nel contratto-quadro, qualora quest’ultimo:</p>
<dl>
<dt>a. </dt>
<dd>sia concluso da associazioni o organizzazioni rappresentative che difendono gli interessi di locatori o locatari;</dd>
<dt>b. </dt>
<dd>offra ai locatari una protezione almeno equivalente dalle pigioni abusive, da altre pretese abusive e da disdette;</dd>
<dt>c. </dt>
<dd>non sia contrario ad altre disposizioni del diritto imperativo della Confederazione e dei Cantoni.</dd>
</dl>
<p class="absatz "><sup>2</sup> Sono considerate rappresentative le associazioni e organizzazioni che:</p>
<dl>
<dt>a. </dt>
<dd>secondo i loro statuti, perseguono da almeno dieci anni l’obiettivo principale di tutelare locatori o locatari;</dd>
<dt>b. </dt>
<dd>rappresentano almeno il 5 per cento dei locatari o locatori del campo d’applicazione o i cui membri hanno concluso, direttamente o indirettamente, almeno il 10 per cento dei contratti individuali di locazione.</dd>
</dl>
<p class="absatz "><sup>3</sup> Il contratto-quadro di locazione non può tuttavia derogare ai seguenti articoli del Codice delle obbligazioni<sup><a href="#fn-d7e127" id="fnbck-d7e127">3</a></sup>:</p>
<dl>
<dt>a. </dt>
<dd>266<i>l</i> a 266<i>o </i>(forma della disdetta);</dd>
<dt>b. </dt>
<dd>269 e 269<i>d </i>(protezione dalle pigioni abusive e da altre pretese abusive);</dd>
<dt>c. </dt>
<dd>270<i>e</i>(permanenza della validità del contratto di locazione durante la procedura d’impugnazione);</dd>
<dt>d. </dt>
<dd>271, 273 capoversi 1, 4 e 5 e 273<i>a </i>capoverso 1 (protezione da disdette abusive);</dd>
<dt>e. </dt>
<dd>274 a 274<i>g </i>(autorità e procedura).</dd>
</dl>
<p class="absatz "><sup>4</sup> Inoltre il contratto-quadro non può:</p>
<dl>
<dt>a. </dt>
<dd>derogare all’articolo 270 del Codice delle obbligazioni (contestazione della pigione iniziale) se il Cantone o i Cantoni interessati hanno dichiarato obbligatorio l’uso del modulo ufficiale giusta l’articolo 269<i>d </i>(art. 270 cpv. 2 CO);</dd>
<dt>b. </dt>
<dd>limitare il diritto dei locatari di domandare una diminuzione della pigione (art. 270<i>a</i>) o di contestare un aumento della pigione (art. 270<i>b</i>).</dd>
</dl>
<p class="absatz "><sup>5</sup> Il Consiglio federale disciplina la procedura per la concessione dell’autorizzazione. Nell’ambito della stessa, devono essere sentiti i Cantoni interessati.</p>
<div class="footnotes"><p id="fn-d7e127"><sup><a href="#fnbck-d7e127">3</a></sup><sup></sup><sup> </sup><a href="https://fedlex.data.admin.ch/eli/cc/27/317_321_377" target="_blank">RS <b>220</b></a></p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2:  Conferimento dell’obbligatorietà generale</a>
</h1>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>In generale</a>
</h6>
<div class="collapseable">
<p class="absatz "><sup>1</sup> Su comune richiesta delle parti contraenti, può essere conferita l’obbligatorietà generale a contratti-quadro. L’obbligatorietà generale può essere di durata determinata o indeterminata.</p>
<p class="absatz "><sup>2</sup> L’obbligatorietà generale non può essere conferita a disposizioni concernenti la composizione di controversie da parte di tribunali arbitrali.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Effetti</a>
</h6>
<div class="collapseable">
<p class="absatz "><sup>1</sup> Le disposizioni d’obbligatorietà generale del contratto-quadro sono imperative per tutti i rapporti di locazione nel campo d’applicazione territoriale e materiale.</p>
<p class="absatz "><sup>2</sup> Le disposizioni di contratti di locazione individuali contrarie a prescrizioni d’obbligatorietà generale sono nulle, salvo che siano più favorevoli al locatario.</p>
<p class="absatz "><sup>3</sup> Le disposizioni nulle sono sostituite dalle prescrizioni del contratto-quadro.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Condizioni</a>
</h6>
<div class="collapseable">
<p class="absatz ">L’obbligatorietà generale può essere conferita solo se:</p>
<dl>
<dt>a. </dt>
<dd>il contratto quadro soddisfa le esigenze di cui all’articolo 3;</dd>
<dt>b. </dt>
<dd>le organizzazioni rappresentative di locatori e locatari, che non sono parti contraenti, sono state ammesse ai negoziati contrattuali e, nel quadro della procedura d’audizione (art. 10), non hanno rifiutato espressamente l’obbligatorietà generale;</dd>
<dt>c. </dt>
<dd>le parti contraenti dimostrano che l’obbligatorietà generale è di interesse pubblico e serve in particolare a promuovere la pace dell’alloggio.</dd>
</dl>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Competenza</a>
</h6>
<div class="collapseable">
<p class="absatz "><sup>1</sup> Qualora il campo d’applicazione del contratto-quadro si estenda al territorio di più Cantoni, l’obbligatorietà generale è conferita dal Consiglio federale.</p>
<p class="absatz "><sup>2</sup> Qualora il campo d’applicazione del contratto-quadro sia limitato al territorio di un Cantone o a una parte dello stesso, l’obbligatorietà generale è conferita dal Cantone.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Richiesta</a>
</h6>
<div class="collapseable">
<p class="absatz "><sup>1</sup> Per il conferimento dell’obbligatorietà generale a un contratto-quadro, le parti contraenti devono presentare alle autorità competenti una richiesta comune debitamente motivata e in forma scritta. Le disposizioni cui deve essere conferita l’obbligatorietà generale devono essere allegate alla richiesta nelle lingue ufficiali del campo d’applicazione territoriale.</p>
<p class="absatz "><sup>2</sup> La richiesta deve precisare:</p>
<dl>
<dt>a. </dt>
<dd>il campo d’applicazione territoriale e materiale;</dd>
<dt>b. </dt>
<dd>l’inizio e la durata dell’obbligatorietà generale e</dd>
<dt>c. </dt>
<dd>le indicazioni necessarie circa le condizioni di cui agli articoli 3 e 6.</dd>
</dl>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Pubblicazione della richiesta</a>
</h6>
<div class="collapseable">
<p class="absatz "><sup>1</sup> Sempre che non si riveli manifestamente inammissibile, la richiesta deve essere pubblicata dall’autorità competente, nelle lingue ufficiali determinanti, nel Foglio ufficiale svizzero di commercio, nei Fogli ufficiali dei Cantoni interessati e negli organi delle associazioni di locatori e locatari. Deve inoltre essere segnalata nei principali quotidiani del campo d’applicazione territoriale del contratto-quadro.</p>
<p class="absatz "><sup>2</sup> L’autorità impartisce un termine di consultazione di 60 giorni.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Consultazione</a>
</h6>
<div class="collapseable">
<p class="absatz "><sup>1</sup> Entro il termine di consultazione, ogni persona interessata all’obbligatorietà generale può esprimersi per scritto in merito alla richiesta pubblicata.</p>
<p class="absatz "><sup>2</sup> Prima di conferire l’obbligatorietà generale, il Consiglio federale consulta i Cantoni interessati, come pure le organizzazioni di locatori e locatari coinvolte che non sono parte contraente del contratto-quadro. Può invitare anche altre associazioni vicine alle organizzazioni di locatori o di locatari ad esprimere il loro parere.</p>
<p class="absatz "><sup>3</sup> Prima di conferire l’obbligatorietà generale, l’autorità cantonale competente consulta le organizzazioni di locatori e locatari interessate che non sono parte contraente del contratto-quadro. Può invitare anche altre associazioni vicine alle organizzazioni di locatori o di locatari ad esprimere il loro parere.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Conferimento dell’obbligatorietà generale; notifica e pubblicazione</a>
</h6>
<div class="collapseable">
<p class="absatz "><sup>1</sup> Se ritiene che siano soddisfatte le condizioni per il conferimento dell’obbligatorietà generale, l’autorità competente stabilisce il campo d’applicazione territoriale e materiale e determina inizio e durata dell’obbligatorietà.</p>
<p class="absatz "><sup>2</sup> La decisione concernente l’obbligatorietà generale è notificata per scritto alle parti contraenti.</p>
<p class="absatz "><sup>3</sup> Il conferimento dell’obbligatorietà generale da parte del Consiglio federale e le disposizioni d’obbligatorietà generale sono pubblicati integralmente nel Foglio federale. La pubblicazione deve essere segnalata negli organi di stampa, conformemente all’articolo 9.</p>
<p class="absatz "><sup>4</sup> Il conferimento dell’obbligatorietà generale da parte del Cantone e le relative disposizioni d’obbligatorietà generale sono pubblicate integralmente nel Foglio ufficiale cantonale dopo la loro approvazione. La pubblicazione deve essere segnalata negli organi di stampa, conformemente all’articolo 9.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Approvazione del conferimento cantonale dell’obbligatorietà<br>generale</a>
</h6>
<div class="collapseable">
<p class="absatz "><sup>1</sup> Per essere valido, il conferimento cantonale dell’obbligatorietà generale deve essere approvato della Confederazione. Le disposizioni dell’articolo 7<i>a </i>della legge sull’organizzazione dell’amministrazione<sup><a href="#fn-d7e353" id="fnbck-d7e353">4</a></sup> disciplinano la procedura.</p>
<p class="absatz "><sup>2</sup> L’approvazione è concessa se sono soddisfatte le condizioni per il conferimento dell’obbligatorietà generale e se la procedura si è svolta regolarmente.</p>
<p class="absatz "><sup>3</sup> La decisione concernente l’approvazione deve essere notificata per scritto al Cantone e alle parti contraenti debitamente motivata.</p>
<p class="absatz "><sup>4</sup> Qualora risultasse successivamente che le condizioni per il conferimento dell’obbligatorietà generale non erano o non sono più soddisfatte, il Consiglio federale revoca l’approvazione.</p>
<div class="footnotes"><p id="fn-d7e353"><sup><a href="#fnbck-d7e353">4</a></sup><sup></sup><sup> </sup><a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Spese</a>
</h6>
<div class="collapseable">
<p class="absatz "><sup>1</sup> Le spese per la pubblicazione della richiesta e della decisione e altre spese eventuali sono a carico delle parti, che ne rispondono solidalmente.</p>
<p class="absatz "><sup>2</sup> Al termine della procedura, l’autorità competente statuisce sulle spese ripartendole tra le parti contraenti. Le decisioni definitive sulle spese sono parificate alle sentenze esecutive ai sensi dell’articolo 80 della legge federale sulla esecuzione e sul fallimento<sup><a href="#fn-d7e386" id="fnbck-d7e386">5</a></sup>.</p>
<div class="footnotes"><p id="fn-d7e386"><sup><a href="#fnbck-d7e386">5</a></sup><sup></sup><sup> </sup><a href="https://fedlex.data.admin.ch/eli/cc/11/529_488_529" target="_blank">RS <b>281.1</b></a></p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Abrogazione e caducità</a>
</h6>
<div class="collapseable">
<p class="absatz "><sup>1</sup> L’obbligatorietà generale è abrogata dall’autorità competente:</p>
<dl>
<dt>a. </dt>
<dd>su richiesta di tutte le parti contraenti;</dd>
<dt>b. </dt>
<dd>d’ufficio, qualora risulti che le condizioni per l’obbligatorietà generale non erano o non sono più soddisfatte;</dd>
<dt>c. </dt>
<dd>d’ufficio, in caso di disdetta anticipata di un contratto cui è stata conferita l’obbligatorietà generale.</dd>
</dl>
<p class="absatz "><sup>2</sup> L’obbligatorietà generale decade:</p>
<dl>
<dt>a. </dt>
<dd>allo scadere del termine, se è stata conferita per una durata determinata;</dd>
<dt>b. </dt>
<dd>allo scadere della durata di validità del contratto cui è stata conferita l’obbligatorietà generale.</dd>
</dl>
<p class="absatz "><sup>3</sup> L’articolo 11 capoversi 2, 3 e 4 si applica per analogia all’abrogazione e alla caducità dell’obbligatorietà generale.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Modificazioni</a>
</h6>
<div class="collapseable">
<p class="absatz ">Gli articoli 6 a 14 si applicano per analogia quando:</p>
<dl>
<dt>a. </dt>
<dd>si modificano disposizioni cui è stata conferita l’obbligatorietà generale o si conferisce obbligatorietà generale a nuove disposizioni;</dd>
<dt>b. </dt>
<dd>la durata dell’obbligatorietà generale è prolungata o quest’ultima è parzialmente abrogata.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3:  Disposizioni finali</a>
</h1>
<div class="collapseable">
<article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Esecuzione</a>
</h6>
<div class="collapseable"><p class="absatz ">Il Consiglio federale emana le disposizioni d’esecuzione.</p></div></article><article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Modificazione del diritto vigente</a>
</h6>
<div class="collapseable">
<p class="absatz ">La legge federale sull’organizzazione giudiziaria<sup><a href="#fn-d7e473" id="fnbck-d7e473">6</a></sup> è modificata come segue:</p>
<p class="man-template-tab-utit-kurs tab-utit9pt-kurs man-font-style-italic ">Art. 99 lett. a<sup>bis</sup></p>
<p class="absatz ">…<sup><a href="#fn-d7e487" id="fnbck-d7e487">7</a></sup></p>
<div class="footnotes">
<p id="fn-d7e473"><sup><a href="#fnbck-d7e473">6</a></sup><sup></sup><sup> </sup><a href="https://fedlex.data.admin.ch/eli/cc/2006/218" target="_blank">RS <b>173.110</b></a></p>
<p id="fn-d7e487"><sup><a href="#fnbck-d7e487">7</a></sup><sup></sup><sup> </sup>Testo inserito nella LF menzionata.</p>
</div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Referendum ed entrata in vigore</a>
</h6>
<div class="collapseable">
<p class="absatz "><sup>1</sup> La presente legge sottostà al referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° marzo 1996<sup><a href="#fn-d7e510" id="fnbck-d7e510">8</a></sup></p>
<div class="footnotes"><p id="fn-d7e510"><sup><a href="#fnbck-d7e510">8</a></sup><sup></sup><sup> </sup>DCF del 31 gen. 1996 (<i>RU <b>1996</b> 755</i>)</p></div>
</div></article>
</div></section></main>
</div></body>
</html>
