<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-rm</title>
</head>
<body><div id="lawcontent">
<div id="preface">
<!--721.100 --><p class="srnummer">721.100 </p>
<p class="absatzkurs man-font-style-italic man-space-before-4">Rumantsch è ina lingua naziunala, ma ina lingua parzialmain uffiziala da la Confederaziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina validitad legala.</p>
<h1 class="erlasstitel botschafttitel">Lescha federala<br>davart la correcziun dals curs d’aua</h1>
<h2 class="erlasskurztitel man-space-before-4">(Lescha davart la correcziun dals curs d’aua, LCCA)<span class="man-font-weight-normal"><sup><a href="#fn-d29526e18" id="fnbck-d29526e18">1</a></sup></span>
</h2>
<p class="erlassdatum man-space-before-3">dals 21 da zercladur 1991 (versiun dal 1. d’avust 2025)</p>
<div class="footnotes"><p id="fn-d29526e18"><sup><a href="#fnbck-d29526e18">1</a></sup>AS <b>1993</b> 234<sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (AS <b>2025</b> 430; BBl <b>2023</b> 858).</p></div>
</div>
<div id="preamble"><div>
<p class="man-template-autor man-space-before-10">L’Assamblea federala da la Confederaziun svizra,</p>
<p class="ingress man-space-before-3">sa basond sin l’artitgel 76 alinea 3 da la Constituziun federala<sup><a href="#fn-d29526e44" id="fnbck-d29526e44">2</a></sup>,<sup><a href="#fn-d29526e56" id="fnbck-d29526e56">3</a></sup><br>suenter avair gì invista da la missiva dal Cussegl federal dals 25 da matg 1988<sup><a href="#fn-d29526e77" id="fnbck-d29526e77">4</a></sup>,</p>
<p class="man-template-verb man-space-before-3 man-space-after-18">concluda:</p>
<div class="footnotes">
<p id="fn-d29526e44"><sup><a href="#fnbck-d29526e44">2</a></sup><sup></sup> <a href="https://fedlex.data.admin.ch/vocabulary/legal-taxonomy/4715" target="_blank" data-rs-uri="https://fedlex.data.admin.ch/eli/cc/1999/404" data-rs="101" data-lang="rm">SR <b>101</b></a></p>
<p id="fn-d29526e56"><sup><a href="#fnbck-d29526e56">3</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p>
<p id="fn-d29526e77"><sup><a href="#fnbck-d29526e77">4</a></sup><sup></sup><sup> </sup><a href="https://fedlex.data.admin.ch/eli/fga/1988/2_1333_1293_1149" target="_blank">BBl <b>1988</b> II 1333</a></p>
</div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun</a><span class="man-font-weight-normal"><sup><a href="#fn-d29526e98" id="fnbck-d29526e98">5</a></sup></span><a href="#sec_1"> Intent</a>
</h1>
<div class="footnotes"><p id="fn-d29526e98"><sup><a href="#fnbck-d29526e98">5</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div>
<div class="collapseable"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz man-space-before-4">Questa lescha duai proteger persunas e valurs materialas considerablas cunter ils effects nuschaivels da l’aua sin la surfatscha da la terra, en spezial cunter inundaziuns, erosiuns e sedimentaziuns da material insolubel (protecziun cunter aua gronda).</p></div></article></div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun Cumpetenza e mesiras</a>
</h1>
<div class="collapseable">
<article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Cumpetenza</a>
</h6>
<div class="collapseable"><p class="absatz man-space-before-4">La protecziun cunter aua gronda è chaussa dals chantuns.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d29526e145" id="fnbck-d29526e145">6</a></sup><a href="#art_3"><b></b> <b></b>Mesiras</a>
</h6>
<div class="collapseable">
<p class="absatz man-space-before-4" msg:wcstyle02-3="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> Ils chantuns limiteschan la dimensiun e la probabilitad d’in donn tras aua gronda (ristga d’aua gronda) en emprima lingia tras il mantegniment da las auas tenor l’artitgel 4 litera n da la Lescha federala dals 24 da schaner 1991<sup><a href="#fn-d29526e174" id="fnbck-d29526e174">7</a></sup> davart la protecziun da las auas sco er tras mesiras da planisaziun dal territori.</p>
<p class="absatz man-space-before-4"><sup>2</sup> Sche quai na basta betg, vegnan prendidas mesiras organisatoricas, tecnicas e d’inschigneria biologica per reducir la ristga d’aua gronda.</p>
<p class="absatz man-space-before-4"><sup>3</sup> Las mesiras ston vegnir planisadas sin basa da las ristgas ed en moda integrala e vegnir giuditgadas ensemen cun las mesiras d’auters secturs, e quai globalmain sco er areguard lur interacziun.</p>
<div class="footnotes">
<p id="fn-d29526e145"><sup><a href="#fnbck-d29526e145">6</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p>
<p id="fn-d29526e174"><sup><a href="#fnbck-d29526e174">7</a></sup><sup></sup> <a href="https://fedlex.data.admin.ch/vocabulary/legal-taxonomy/9477" target="_blank" data-rs-uri="https://fedlex.data.admin.ch/eli/cc/1992/1860_1860_1860" data-rs="814.20" data-lang="rm">SR <b>814.20</b></a></p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d29526e198" id="fnbck-d29526e198">8</a></sup><a href="#art_4"><b></b> <b></b>Pretensiuns</a>
</h6>
<div class="collapseable">
<p class="absatz man-space-before-4"><sup>1</sup> Las auas, las rivas e las ovras da protecziun cunter aua gronda ston vegnir mantegnidas uschia, che la protecziun existenta cunter aua gronda, en spezial la capacitad da deflussiun, resta garantida.</p>
<p class="absatz man-space-before-4"><sup>2</sup> Las intervenziuns en las auas ston ademplir las pretensiuns da l’artitgel 37 da la Lescha dals 24 da schaner 1991<sup><a href="#fn-d29526e231" id="fnbck-d29526e231">9</a></sup> davart la protecziun da las auas.</p>
<p class="absatz man-space-before-4"><sup>3</sup> En cas da projects da protecziun cunter aua gronda sto la nova concepziun dals trajects dals spazis d’aua vegnir garantida durant ils emprims 5 onns en il rom dal project.</p>
<div class="footnotes">
<p id="fn-d29526e198"><sup><a href="#fnbck-d29526e198">8</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p>
<p id="fn-d29526e231"><sup><a href="#fnbck-d29526e231">9</a></sup><sup></sup> <a href="https://fedlex.data.admin.ch/vocabulary/legal-taxonomy/9477" target="_blank" data-rs-uri="https://fedlex.data.admin.ch/eli/cc/1992/1860_1860_1860" data-rs="814.20" data-lang="rm">SR <b>814.20</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Auas interchantunalas</a>
</h6>
<div class="collapseable">
<p class="absatz man-space-before-4"><sup>1</sup> Tar auas interchantunalas coordineschan ils chantuns las mesiras e sa cunvegnan davart la repartiziun dals custs.</p>
<p class="absatz man-space-before-4"><sup>2</sup> Sch’ils chantuns na pon betg sa cunvegnir davart las mesiras necessarias u davart la repartiziun dals custs, decida il Cussegl federal.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun Prestaziuns finanzialas da la Confederaziun</a>
</h1>
<div class="collapseable">
<article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d29526e272" id="fnbck-d29526e272">10</a></sup><a href="#art_6"><b></b> <b></b>Indemnisaziuns per la procuraziun da datas da basa e per las mesiras da protecziun cunter aua gronda</a>
</h6>
<div class="collapseable">
<p class="absatz man-space-before-4"><sup>1</sup> En il rom dals credits approvads e sin basa da cunvegnas da program conceda la Confederaziun als chantuns indemnisaziuns globalas per la procuraziun da datas da basa sco er per mesiras ch’èn necessarias per la protecziun cunter aua gronda en quai che reguarda la planisaziun dal territori, l’organisaziun, l’inschigneria biologica u la tecnica.</p>
<p class="absatz man-space-before-4"><sup>2</sup> Per projects spezialmain voluminus po la Confederaziun conceder als chantuns singulas indemnisaziuns da cas a cas.</p>
<p class="absatz man-space-before-4"><sup>3</sup> Ella conceda indemnisaziuns en spezial per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">l’elavuraziun da datas da basa sco analisas d’eveniments, catasters, giudicaments dals privels, survistas da las ristgas e planisaziuns generalas;</dd>
<dt class="man-space-before-4">b. </dt>
<dd class="man-space-before-4">mesiras da la planisaziun dal territori sco scleriments per limitar las ristgas ed il spustament d’edifizis e da stabiliments periclitads en lieus segirs;</dd>
<dt class="man-space-before-4">c. </dt>
<dd class="man-space-before-4">mesiras organisatoricas sco indrizs d’avertiment, planisaziuns d’intervenziuns e disposiziuns tecnicas per intervenziuns en cas d’urgenza;</dd>
<dt class="man-space-before-4">d. </dt>
<dd class="man-space-before-4">mesiras tecnicas e d’inschigneria biologica sco il mantegniment, la reparaziun, il remplazzament e la construcziun d’ovras e da stabiliments da protecziun;</dd>
<dt class="man-space-before-4">e. </dt>
<dd class="man-space-before-4">mesiras sco l’eliminaziun da donns en spazis da distgargia en cas d’eveniments e la cumpensaziun d’in minus dal retgav pervia da perditas d’accumulaziun en connex cun la sbassada preventiva da lais da fermada.</dd>
</dl>
<p class="absatz man-space-before-4"><sup>4</sup> Ils custs èn imputabels, sch’els èn effectivamain resultads e sch’els èn directamain necessaris per ademplir l’incumbensa en moda adequata. </p>
<p class="absatz man-space-before-4"><sup>5</sup> La contribuziun als custs imputabels per la procuraziun da las datas da basa importa 50 pertschient, la contribuziun als custs imputabels da las mesiras 35 pertschient.</p>
<p class="absatz man-space-before-4"><sup>6</sup> La contribuziun a las mesiras po vegnir auzada:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">per fin a 10 pertschient per prestaziuns supplementaras;</dd>
<dt class="man-space-before-4">b. </dt>
<dd class="man-space-before-4">per fin a 20 pertschient, sch’in chantun vegn engrevgià considerablamain tras mesiras da protecziun extraordinarias cunter privels da la natira, ch’el sto prender en spezial suenter donns da malaura.</dd>
</dl>
<div class="footnotes"><p id="fn-d29526e272"><sup><a href="#fnbck-d29526e272">10</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d29526e362" id="fnbck-d29526e362">11</a></sup><a href="#art_7"><b></b> <b></b>Agids finanzials per la furmaziun supplementara, la perscrutaziun e l’infurmaziun</a>
</h6>
<div class="collapseable">
<p class="absatz man-space-before-4"><sup>1</sup> Per unifitgar la pratica executiva e per realisar en moda efficazia il management integral da las ristgas po la Confederaziun pajar agids finanzials per:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la furmaziun supplementara da persunas spezialisadas;</dd>
<dt class="man-space-before-4">b. </dt>
<dd class="man-space-before-4">projects per la perscrutaziun e per il svilup da datas da basa e da mesiras per la protecziun cunter aua gronda;</dd>
<dt class="man-space-before-4">c. </dt>
<dd class="man-space-before-4">l’infurmaziun da la publicitad.</dd>
</dl>
<p class="absatz man-space-before-4"><sup>2</sup> Agids finanzials pon vegnir pajads:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">ad instituts da furmaziun supplementara ed ad associaziuns per la furmaziun supplementara da persunas spezialisadas;</dd>
<dt class="man-space-before-4">b. </dt>
<dd class="man-space-before-4">a federaziuns naziunalas da professiuns e da branschas;</dd>
<dt class="man-space-before-4">c. </dt>
<dd class="man-space-before-4">als chantuns;</dd>
<dt class="man-space-before-4">d. </dt>
<dd class="man-space-before-4">a corporaziuns da dretg public;</dd>
<dt class="man-space-before-4">e. </dt>
<dd class="man-space-before-4">a gestiunaris d’implants.</dd>
</dl>
<p class="absatz man-space-before-4"><sup>3</sup> Ils agids finanzials importan maximalmain 45 pertschient dals custs imputabels e sa drizzan tenor l’interess da la Confederaziun vi da l’adempliment da las incumbensas sco er tenor las pussaivladads da finanziaziun dal retschavider.</p>
<p class="absatz man-space-before-4"><sup>4</sup> Els pon er vegnir fixads en moda pauschala sin basa d’ina stimaziun precedenta dals custs.</p>
<div class="footnotes"><p id="fn-d29526e362"><sup><a href="#fnbck-d29526e362">11</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d29526e449" id="fnbck-d29526e449">12</a></sup>
</h6>
<div class="collapseable"><div class="footnotes"><p id="fn-d29526e449"><sup><a href="#fnbck-d29526e449">12</a></sup><sup></sup> Abolì tras la cifra I da la LF dals 15 da mars 2024, cun effect dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d29526e474" id="fnbck-d29526e474">13</a></sup><a href="#art_9"><b></b> <b></b>Premissas per conceder contribuziuns</a>
</h6>
<div class="collapseable">
<p class="absatz man-space-before-4"><sup>1</sup> Indemnisaziuns tenor l’artitgel 6 vegnan concedidas, sche las mesiras:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">sa basan sin ina planisaziun integrala;</dd>
<dt class="man-space-before-4">b. </dt>
<dd class="man-space-before-4">adempleschan las pretensiuns legalas; e</dd>
<dt class="man-space-before-4">c. </dt>
<dd class="man-space-before-4">han ina buna relaziun tranter ils custs ed il niz.</dd>
</dl>
<p class="absatz man-space-before-4"><sup>2</sup> Agids finanzials tenor l’artitgel 7 vegnan concedids, sche las activitads ed ils projects:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">èn d’impurtanza naziunala;</dd>
<dt class="man-space-before-4">b. </dt>
<dd class="man-space-before-4">adempleschan las pretensiuns legalas; e</dd>
<dt class="man-space-before-4">c. </dt>
<dd class="man-space-before-4">vegnan realisads en moda professiunala, favuraivla e s’orientond a la pratica.</dd>
</dl>
<p class="absatz man-space-before-4"><sup>3</sup> Il Cussegl federal regla ils detagls da las premissas e decretescha en spezial prescripziuns davart l’autezza da las contribuziuns e davart ils custs imputabels.</p>
<div class="footnotes"><p id="fn-d29526e474"><sup><a href="#fnbck-d29526e474">13</a></sup><sup></sup> Versiun tenor la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d29526e547" id="fnbck-d29526e547">14</a></sup><a href="#art_10"> Metter a disposiziun ils meds finanzials</a>
</h6>
<div class="collapseable">
<p class="absatz man-space-before-4"><sup>1</sup> L’Assamblea federala permetta cun in conclus federal simpel in credit d’impegn<sup><a href="#fn-d29526e573" id="fnbck-d29526e573">15</a></sup> per mintgamai 4 onns destinà a las mesiras da promoziun ordinarias.</p>
<p class="absatz man-space-before-4"><sup>2</sup> Ils meds finanzials per las contribuziuns a las mesiras extraordinarias da la protecziun cunter aua gronda, che daventan necessarias suenter eveniments da la natira, vegnan mess a disposiziun tras conclus da credit spezials.</p>
<p class="absatz man-space-before-4"><sup>3</sup> Ils credits d’impegn per projects gronds, che dovran meds finanzials considerabels durant in temp pli lung, ston vegnir suttamess a l’Assamblea federala cun ina missiva separada.</p>
<div class="footnotes">
<p id="fn-d29526e547"><sup><a href="#fnbck-d29526e547">14</a></sup><sup></sup> Versiun tenor la cifra II 14 da la LF dals 6 d’oct. 2006 davart la nova concepziun da la gulivaziun da finanzas e da la repartiziun da las incumbensas tranter la Confederaziun ed ils chantuns (NGF), en vigur dapi il 1. da schan. 2008 (<a href="https://fedlex.data.admin.ch/eli/oc/2007/787" target="_blank">AS <b>2007</b> 5779</a>; <a href="https://fedlex.data.admin.ch/eli/fga/2005/976" target="_blank">BBl <b>2005</b> 6029</a>).</p>
<p id="fn-d29526e573"><sup><a href="#fnbck-d29526e573">15</a></sup><sup></sup> Expressiun tenor la cifra 4 da l’agiunta da la LF dals 19 da mars 2021, en vigur dapi il 1. da schan. 2022 (<a href="https://fedlex.data.admin.ch/eli/oc/2021/662" target="_blank">AS <b>2021</b> 662</a>; <a href="https://fedlex.data.admin.ch/eli/fga/2020/18" target="_blank">BBl <b>2020</b> 349</a>).</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun Execuziun e surveglianza</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Confederaziun</a>
</h6>
<div class="collapseable">
<p class="absatz man-space-before-4"><sup>1</sup> Il Cussegl federal decretescha las disposiziuns executivas.</p>
<p class="absatz man-space-before-4"><sup>2</sup> El surveglia l’execuziun chantunala da questa lescha.</p>
<p class="absatz man-space-before-4"><sup>3</sup> El po scumandar u pretender d’eliminar mesiras che pericliteschan la protecziun cunter aua gronda.</p>
<p class="absatz man-space-before-4"><sup>4</sup> L’Uffizi federal d’ambient po organisar curs da furmaziun supplementara per persunas spezialisadas.<sup><a href="#fn-d29526e630" id="fnbck-d29526e630">16</a></sup></p>
<div class="footnotes"><p id="fn-d29526e630"><sup><a href="#fnbck-d29526e630">16</a></sup><sup></sup> Integrà tras la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Chantuns</a>
</h6>
<div class="collapseable">
<p class="absatz man-space-before-4"><sup>1</sup> Ils chantuns exequeschan questa lescha, uschenavant che la Confederaziun n’è betg cumpetenta per quai.</p>
<p class="absatz man-space-before-4"><sup>2</sup> Els decreteschan las prescripziuns necessarias.</p>
<p class="absatz man-space-before-4"><sup>3</sup> Els suttamettan ils projects en il senn da l’artitgel 3 alinea 2 als posts spezialisads da la Confederaziun per prender posiziun; exceptads da quai en projects nunimpurtants.</p>
</div></article><article id="art_12_a"><a name="a12a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12_a"><b>Art. 12</b><i>a</i></a><sup><a href="#fn-d29526e677" id="fnbck-d29526e677">17</a></sup><a href="#art_12_a"><i></i> <i></i>Infurmaziun e cussegliaziun</a>
</h6>
<div class="collapseable">
<p class="absatz man-space-before-4">La Confederaziun ed ils chantuns procuran per l’infurmaziun e per la cussegliaziun da las autoritads e da la publicitad concernent las datas da basa e las mesiras da la protecziun cunter aua gronda.</p>
<div class="footnotes"><p id="fn-d29526e677"><sup><a href="#fnbck-d29526e677">17</a></sup><sup></sup> Integrà tras la cifra I da la LF dals 15 da mars 2024, en vigur dapi il 1. d’avust 2025 (<a href="https://fedlex.data.admin.ch/eli/oc/2025/430" target="_blank">AS <b>2025</b> 430</a>; <a href="https://fedlex.data.admin.ch/eli/fga/2023/858" target="_blank">BBl <b>2023</b> 858</a>).</p></div>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun Procuraziun da datas da basa</a>
</h1>
<div class="collapseable">
<article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Confederaziun</a>
</h6>
<div class="collapseable">
<p class="absatz man-space-before-4"><sup>1</sup> La Confederaziun fa retschertgas d’interess naziunal davart:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">ils interess da la protecziun cunter aua gronda;</dd>
<dt class="man-space-before-4">b. </dt>
<dd class="man-space-before-4">las relaziuns idrologicas.</dd>
</dl>
<p class="absatz man-space-before-4"><sup>2</sup> Ella metta a disposiziun ils resultats e l’evaluaziun da las retschertgas a persunas interessadas.</p>
<p class="absatz man-space-before-4"><sup>3</sup> Il Cussegl federal regla la realisaziun da las retschertgas e las evaluaziuns.</p>
<p class="absatz man-space-before-4"><sup>4</sup> Ils posts federals decreteschan directivas tecnicas e cusseglian ils posts da retschertga.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Chantuns</a>
</h6>
<div class="collapseable"><p class="absatz man-space-before-4">Ils chantuns fan las ulteriuras retschertgas ch’èn necessarias per exequir questa lescha. Els communitgeschan lur resultats als posts federals.</p></div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Repartiziun dals custs</a>
</h6>
<div class="collapseable">
<p class="absatz man-space-before-4">Ils custs da las retschertgas e da las lavurs da perscrutaziun ch’èn tant d’interess naziunal sco er d’interess da chantuns u da terzas persunas vegnan repartids tenor ils interess da questas instanzas. Sche las parts participadas na pon betg sa cunvegnir, decida il Departament federal per ambient, traffic, energia e communicaziun<sup><a href="#fn-d29526e768" id="fnbck-d29526e768">18</a></sup> (Departament).</p>
<div class="footnotes"><p id="fn-d29526e768"><sup><a href="#fnbck-d29526e768">18</a></sup><sup></sup> La designaziun da l’unitad administrativa è vegnida adattada applitgond l’art. 16 al. 3 da l’O dals 17 da nov. 2004 davart las publicaziuns uffizialas (<a href="https://fedlex.data.admin.ch/eli/oc/2004/746" target="_blank">AS <b>2004</b> 4937</a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">6. secziun Procedura</a>
</h1>
<div class="collapseable">
<article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Protecziun giuridica</a>
</h6>
<div class="collapseable">
<p class="absatz man-space-before-4">La protecziun giuridica sa drizza tenor las disposiziuns generalas da la giurisdicziun federala.<sup><a href="#fn-d29526e797" id="fnbck-d29526e797">19</a></sup></p>
<div class="footnotes"><p id="fn-d29526e797"><sup><a href="#fnbck-d29526e797">19</a></sup><sup></sup> Versiun tenor la cifra 66 da l’agiunta da la LF dals 17 da zer. 2005 davart il TAF, en vigur dapi il 1. da schan. 2007 (<a href="https://fedlex.data.admin.ch/eli/oc/2006/352" target="_blank">AS <b>2006 </b>2197 </a><a href="https://fedlex.data.admin.ch/eli/oc/2006/188" target="_blank">1069</a>; <a href="https://fedlex.data.admin.ch/eli/fga/2001/731" target="_blank">BBl <b>2001</b> 4202</a>).</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Expropriaziun</a>
</h6>
<div class="collapseable">
<p class="absatz man-space-before-4"><sup>1</sup> Sche l’execuziun da questa lescha pretenda quai, pon ils chantuns far valair il dretg d’expropriaziun necessari u al surdar a terzas persunas.</p>
<p class="absatz man-space-before-4"><sup>2</sup> En lur prescripziuns executivas pon ils chantuns declerar che la Lescha federala dals 20 da zercladur 1930<sup><a href="#fn-d29526e836" id="fnbck-d29526e836">20</a></sup><sup> </sup> davart l’expropriaziun saja applitgabla. Els prevesan che la regenza chantunala decidia davart protestas ch’èn anc dispitaivlas.<sup><a href="#fn-d29526e850" id="fnbck-d29526e850">21</a></sup></p>
<p class="absatz man-space-before-4"><sup>3</sup> Per ovras cuminaivlas e per ovras ch’èn situadas en il territori da plirs chantuns vegn applitgà il dretg federal d’expropriaziun. Il Departament decida davart l’expropriaziun.</p>
<div class="footnotes">
<p id="fn-d29526e836"><sup><a href="#fnbck-d29526e836">20</a></sup><sup></sup> <a href="https://fedlex.data.admin.ch/vocabulary/legal-taxonomy/8369" target="_blank" data-rs-uri="https://fedlex.data.admin.ch/eli/cc/47/689_701_723" data-rs="711" data-lang="rm">SR <b>711</b></a></p>
<p id="fn-d29526e850"><sup><a href="#fnbck-d29526e850">21</a></sup><sup></sup> Versiun tenor la cifra 7 da l’agiunta da la LF dals 19 da zer. 2020, en vigur dapi il 1. da schan. 2021 (<a href="https://fedlex.data.admin.ch/eli/oc/2020/748" target="_blank">AS <b>2020</b> 4085</a>; <a href="https://fedlex.data.admin.ch/eli/fga/2018/1660" target="_blank">BBl <b>2018</b> 4713</a>).</p>
</div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">7. secziun Disposiziuns finalas</a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Aboliziun e midada dal dretg vertent</a>
</h6>
<div class="collapseable">
<p class="absatz man-space-before-4">...<sup><a href="#fn-d29526e888" id="fnbck-d29526e888">22</a></sup></p>
<div class="footnotes"><p id="fn-d29526e888"><sup><a href="#fnbck-d29526e888">22</a></sup><sup></sup> Las midadas pon vegnir consultadas en la <a href="https://fedlex.data.admin.ch/eli/oc/1993/234_234_234" target="_blank">AS <b>1993</b> 234</a>.</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a><sup><a href="#fn-d29526e905" id="fnbck-d29526e905">23</a></sup>
</h6>
<div class="collapseable"><div class="footnotes"><p id="fn-d29526e905"><sup><a href="#fnbck-d29526e905">23</a></sup><sup></sup> Abolì tras la cifra II 29 da la LF dals 20 da mars 2008 davart la rectificaziun formala dal dretg federal, cun effect dapi il 1. d’avust 2008 (<a href="https://fedlex.data.admin.ch/eli/oc/2008/447" target="_blank">AS <b>2008</b> 3437</a>; <a href="https://fedlex.data.admin.ch/eli/fga/2007/885" target="_blank">BBl <b>2007</b> 6121</a>).</p></div></div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Referendum ed entrada en vigur</a>
</h6>
<div class="collapseable">
<p class="absatz man-space-before-4"><sup>1</sup> Questa lescha è suttamessa al referendum facultativ.</p>
<p class="absatz man-space-before-4"><sup>2</sup> Il Cussegl federal fixescha l’entrada en vigur.</p>
<p class="inkrafttreten man-space-before-20">Data da l’entrada en vigur: 1. da schaner 1993<sup><a href="#fn-d29526e946" id="fnbck-d29526e946">24</a></sup></p>
<p class="abstand1seite man-space-before-0"></p>
<div class="footnotes"><p id="fn-d29526e946"><sup><a href="#fnbck-d29526e946">24</a></sup><sup></sup><sup> </sup>COCF dals 13 da schan. 1993.</p></div>
</div></article>
</div></section></main>
</div></body>
</html>
