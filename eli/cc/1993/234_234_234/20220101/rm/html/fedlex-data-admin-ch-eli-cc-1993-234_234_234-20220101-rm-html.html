<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1993-234_234_234-20220101-rm-docx</title>
</head>
<body><div id="lawcontent">
<div id="preface">
<!--721.100--><p class="srnummer">721.100</p>
<?del-struct abstand4pt><?del-struct abstand4pt><?del-struct abstand4pt><?del-struct abstand4pt><p>Rumantsch è ina lingua naziunala, ma ina lingua parzialmain uffiziala da la Confe­deraziun, numnadamain en la correspundenza cun persunas da lingua rumantscha. La translaziun d’in decret federal serva a l’infurmaziun, n’ha dentant nagina vali­di­tad legala.</p>
<?del-struct abstand4pt><?del-struct abstand4pt><?del-struct abstand4pt><h1 class="erlasstitel">Lescha federala<br>davart la correcziun dals curs d’aua</h1>
<?del-struct abstand18pt><p>dals 21 da zercladur 1991 (versiun dal 1. da schaner 2022)</p>
</div>
<div id="preamble">
<p>L’Assamblea federala da la Confederaziun svizra,</p>
<p>sa basond sin ils artitgels 24 e 24<sup>bis</sup> da la Constituziun federala<sup><a href="#fn-d6e35">1</a></sup>,<br>suenter avair gì invista da la missiva dal Cussegl federal dals 25 da matg 1988<sup><a href="#fn-d6e66">2</a></sup>,</p>
<p>concluda:</p>
<div class="footnotes">
<p id="fn-d6e35"><sup>1</sup> <a href="https://fedlex.data.admin.ch/eli/oc/1993/234_234_234">AS <b>1993</b> 234</a><sup></sup><sup> </sup>[BS <b>1</b> 3; <a href="https://fedlex.data.admin.ch/eli/oc/1976/715_715_715">AS <b>1976</b> 715</a>]. A la disp. numnada correspunda oz l’art. 76 da la Cst. dals 18 d’avr. 1999 (<a href="https://fedlex.data.admin.ch/eli/cc/1999/404">SR <b>101</b></a>).</p>
<p id="fn-d6e66"><sup>2</sup><sup> </sup><a href="https://fedlex.data.admin.ch/eli/fga/1988/2_1333_1293_1149">BBl <b>1988</b> II 1333</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">1. secziun Intent e champ d’applicaziun </a>
</h1>
<div class="collapseable"> <article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p><sup>1</sup> Questa lescha ha l’intent da proteger ils umans e las valurs realas considerablas cunter effects nuschaivels da l’aua, spezialmain cunter inundaziuns, cunter erosiuns e cunter sedimentaziuns da material insolubel (protecziun cunter aua gronda).</p>
<p><sup>2</sup> Ella vala per tut las auas sur terra.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">2. secziun Cumpetenza e mesiras </a>
</h1>
<div class="collapseable"> <article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Cumpetenza </a>
</h6>
<div class="collapseable"> <p>La protecziun cunter aua gronda è chaussa dals chantuns.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Mesiras </a>
</h6>
<div class="collapseable"> <p><sup>1</sup> Ils chantuns garanteschan la protecziun cunter aua gronda en emprima lingia tras mesiras da mantegniment e da la planisaziun dal territori.</p>
<p><sup>2</sup> Sche quai na basta betg, ston vegnir prendidas mesiras sco rempars, arginaziuns, correcziuns, indrizs per retegnair la glera e l’aua gronda sco er tut las ulteriuras mesiras che impedeschan moviments dal terren.</p>
<p><sup>3</sup> Questas mesiras ston vegnir giuditgadas ensemen cun quellas d’auters secturs, globalmain ed en lur interacziun.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Pretensiuns </a>
</h6>
<div class="collapseable"> <p><sup>1</sup> Las auas, las rivas e las ovras da la protecziun cunter aua gronda ston vegnir man­tegnidas uschia, che la protecziun cunter aua gronda ch’è avant maun, en spezial la capacitad da deflussiun, vegn garantida.</p>
<p><sup>2</sup> Sch’i vegnan fatgas intervenziuns en las auas, sto il decurs natiral da quellas vegnir mantegnì tant sco pussaivel u vegnir restabilì. Las auas ed il spazi d’auas ston vegnir furmads uschia:<sup><a href="#fn-d6e155">3</a></sup></p>
<dl>
<dt>a. </dt>
<dd>ch’els pon servir sco biotops per ina fauna e flora multifara;</dd>
<dt>b. </dt>
<dd>che las interacziuns tranter las auas sur e sut terra vegnan mantegnidas per gronda part;</dd>
<dt>c. </dt>
<dd>che la vegetaziun da las rivas po sa sviluppar confurm al lieu.</dd>
</dl>
<p><sup>3</sup> En territoris surbajegiads po l’autoritad permetter excepziuns da l’alinea 2.</p>
<p><sup>4</sup> Per crear auas currentas artifizialas e per refar rempars existents donnegiads vala l’alinea 2 tenor il senn.</p>
<div class="footnotes"><p id="fn-d6e155"><sup>3</sup> Versiun tenor la cifra II 1 da la LF dals 11 da dec. 2009 (renatiralisaziun), en vigur dapi il 1. da schaner 2011 (<a href="https://fedlex.data.admin.ch/eli/oc/2010/620">AS <b>2010</b> 4285</a>; <a href="https://fedlex.data.admin.ch/eli/fga/2008/1366">BBl <b>2008</b> 8043 </a><a href="https://fedlex.data.admin.ch/eli/fga/2008/1368">8079</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Auas interchantunalas </a>
</h6>
<div class="collapseable"> <p><sup>1</sup> Tar auas interchantunalas coordineschan ils chantuns las mesiras e sa cunvegnan davart la repartiziun dals custs.</p>
<p><sup>2</sup> Sch’ils chantuns na pon betg sa cunvegnir davart las mesiras necessarias u davart la repartiziun dals custs, decida il Cussegl federal.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">3. secziun Prestaziuns finanzialas da la Confederaziun </a>
</h1>
<div class="collapseable"> <article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e223">4</a></sup><a href="#art_6"><b></b> <b></b>Indemnisaziuns a mesiras da la protecziun cunter aua gronda </a>
</h6>
<div class="collapseable"> <p><sup>1</sup> En il rom dals credits permess promova la Confederaziun mesiras che servan a pro­teger la populaziun e las valurs materialas considerablas cunter ils privels da l’aua.</p>
<p><sup>2</sup> Ella paja indemnisaziuns particularmain per:</p>
<dl>
<dt>a. </dt>
<dd>construir, mantegnair e remplazzar ovras e stabiliments da protecziun;</dd>
<dt>b. </dt>
<dd>elavurar catasters e chartas da privels, constituir e manar posts da mesiraziun sco er etablir servetschs da preavertiment per segirar ils abitadis e las vias da traffic.</dd>
</dl>
<div class="footnotes"><p id="fn-d6e223"><sup>4</sup> Versiun tenor la cifra II 14 da la LF dals 6 d’oct. 2006 davart la nova concepziun da la gulivaziun da finanzas e da la repartiziun da las incumbensas tranter la Confederaziun ed ils chantuns (NGF), en vigur dapi il 1. da schan. 2008 (<a href="https://fedlex.data.admin.ch/eli/oc/2007/787">AS <b>2007</b> 5779</a>; <a href="https://fedlex.data.admin.ch/eli/fga/2005/976">BBl <b>2005</b> 6029</a>).</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e269">5</a></sup><a href="#art_7"> </a>
</h6>
<div class="collapseable"><div class="footnotes"><p id="fn-d6e269"><sup>5</sup> Abolì tras la cifra II 1 da la LF dals 11 da dec. 2009 (renatiralisaziun), cun effect dapi il 1. da schan. 2011 (<a href="https://fedlex.data.admin.ch/eli/oc/2010/620">AS <b>2010</b> 4285</a>; <a href="https://fedlex.data.admin.ch/eli/fga/2008/1366">BBl <b>2008</b> 8043 </a><a href="https://fedlex.data.admin.ch/eli/fga/2008/1368">8079</a>).</p></div></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a><sup><a href="#fn-d6e294">6</a></sup><a href="#art_8"><b></b> <b></b>Furma da las contribuziuns </a>
</h6>
<div class="collapseable"> <p><sup>1</sup> La Confederaziun conceda als chantuns las indemnisaziuns en furma da contribu­ziuns globalas sin la basa da cunvegnas da program.</p>
<p><sup>2</sup> Per projects che chaschunan spezialmain gronds custs pon vegnir concedidas indemnisaziuns da cas a cas als chantuns.</p>
<div class="footnotes"><p id="fn-d6e294"><sup>6</sup> Versiun tenor la cifra II 1 da la LF dals 11 da dec. 2009 (renatiralisaziun), en vigur dapi il 1. da schan. 2011 (<a href="https://fedlex.data.admin.ch/eli/oc/2010/620">AS <b>2010</b> 4285</a>; <a href="https://fedlex.data.admin.ch/eli/fga/2008/1366">BBl <b>2008</b> 8043 </a><a href="https://fedlex.data.admin.ch/eli/fga/2008/1368">8079</a>).</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e331">7</a></sup><a href="#art_9"><b></b> <b></b>Premissas da las contribuziuns </a>
</h6>
<div class="collapseable"> <p><sup>1</sup> Contribuziuns vegnan mo concedidas per mesiras che sa basan sin ina planisaziun cunvegnenta, che adempleschan las pretensiuns legalas e che demussan ina buna relaziun tranter ils custs ed il niz.</p>
<p><sup>2</sup> Il Cussegl federal regla en detagl las premissas e decretescha prescripziuns particu­lar­main davart l’autezza da las contribuziuns e davart ils custs imputabels.</p>
<div class="footnotes"><p id="fn-d6e331"><sup>7</sup> Versiun tenor la cifra II 14 da la LF dals 6 d’oct. 2006 davart la nova concepziun da la gulivaziun da finanzas e da la repartiziun da las incumbensas tranter la Confederaziun ed ils chantuns (NGF), en vigur dapi il 1. da schan. 2008 (<a href="https://fedlex.data.admin.ch/eli/oc/2007/787">AS <b>2007</b> 5779</a>; <a href="https://fedlex.data.admin.ch/eli/fga/2005/976">BBl <b>2005</b> 6029</a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d6e366">8</a></sup><a href="#art_10"> Metter a disposiziun ils meds finanzials </a>
</h6>
<div class="collapseable"> <p><sup>1</sup> L’Assamblea federala permetta cun in conclus federal simpel in credit d’impegn<sup><a href="#fn-d6e390">9</a></sup> per mintgamai 4 onns destinà a las mesiras da promoziun ordinarias.</p>
<p><sup>2</sup> Ils meds finanzials per las contribuziuns a las mesiras extraordinarias da la protec­ziun cunter aua gronda, che daventan necessarias suenter eveniments da la natira, vegnan mess a disposiziun tras conclus da credit spezials.</p>
<p><sup>3</sup> Ils credits d’impegn per projects gronds, che dovran meds finanzials considerabels durant in temp pli lung, ston vegnir suttamess a l’Assamblea federala cun ina missiva separada.</p>
<div class="footnotes">
<p id="fn-d6e366"><sup>8</sup> Versiun tenor la cifra II 14 da la LF dals 6 d’oct. 2006 davart la nova concepziun da la gulivaziun da finanzas e da la repartiziun da las incumbensas tranter la Confederaziun ed ils chantuns (NGF), en vigur dapi il 1. da schan. 2008 (<a href="https://fedlex.data.admin.ch/eli/oc/2007/787">AS <b>2007</b> 5779</a>; <a href="https://fedlex.data.admin.ch/eli/fga/2005/976">BBl <b>2005</b> 6029</a>).</p>
<p id="fn-d6e390"><sup>9</sup> Expressiun tenor la cifra 4 da l’agiunta da la LF dals 19 da mars 2021, en vigur dapi il 1. da schan. 2022 (<a href="https://fedlex.data.admin.ch/eli/oc/2021/662">AS <b>2021</b> 662</a>; <a href="https://fedlex.data.admin.ch/eli/fga/2020/18">BBl <b>2020</b> 349</a>).</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">4. secziun Execuziun e surveglianza </a>
</h1>
<div class="collapseable"> <article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Confederaziun </a>
</h6>
<div class="collapseable"> <p><sup>1</sup> Il Cussegl federal decretescha las disposiziuns executivas.</p>
<p><sup>2</sup> El surveglia l’execuziun chantunala da questa lescha.</p>
<p><sup>3</sup> El po scumandar u pretender d’eliminar mesiras che pericliteschan la protecziun cunter aua gronda.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Chantuns </a>
</h6>
<div class="collapseable"> <p><sup>1</sup> Ils chantuns exequeschan questa lescha, uschenavant che la Confederaziun n’è betg cumpetenta per quai.</p>
<p><sup>2</sup> Els decreteschan las prescripziuns necessarias.</p>
<p><sup>3</sup> Els suttamettan ils projects en il senn da l’artitgel 3 alinea 2 als posts spezialisads da la Confederaziun per prender posiziun; exceptads da quai en projects nunimpur­tants.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">5. secziun Procuraziun da la basa </a>
</h1>
<div class="collapseable"> <article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Confederaziun </a>
</h6>
<div class="collapseable"> <p><sup>1</sup> La Confederaziun fa retschertgas d’interess naziunal davart:</p>
<dl>
<dt>a. </dt>
<dd>ils interess da la protecziun cunter aua gronda;</dd>
<dt>b. </dt>
<dd>las relaziuns idrologicas.</dd>
</dl>
<p><sup>2</sup> Ella metta a disposiziun ils resultats e l’evaluaziun da las retschertgas a persunas interessadas.</p>
<p><sup>3</sup> Il Cussegl federal regla la realisaziun da las retschertgas e las evaluaziuns.</p>
<p><sup>4</sup> Ils posts federals decreteschan directivas tecnicas e cusseglian ils posts da retschertga.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Chantuns </a>
</h6>
<div class="collapseable"> <p>Ils chantuns fan las ulteriuras retschertgas ch’èn necessarias per exequir questa lescha. Els communitgeschan lur resultats als posts federals.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Repartiziun dals custs </a>
</h6>
<div class="collapseable"> <p>Ils custs da las retschertgas e da las lavurs da perscrutaziun ch’èn tant d’interess naziunal sco er d’interess da chantuns u da terzas persunas vegnan repartids tenor ils interess da questas instanzas. Sche las parts participadas na pon betg sa cunvegnir, decida il Departament federal per ambient, traffic, energia e communicaziun<sup><a href="#fn-d6e528">10</a></sup> (Departament).</p>
<div class="footnotes"><p id="fn-d6e528"><sup>10</sup> La designaziun da l’unitad administrativa è vegnida adattada applitgond l’art. 16 al. 3 da l’O dals 17 da nov. 2004 davart las publicaziuns uffizialas (<a href="https://fedlex.data.admin.ch/eli/oc/2004/746">AS <b>2004</b> 4937</a>).</p></div>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">6. secziun Procedura </a>
</h1>
<div class="collapseable"> <article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Protecziun giuridica </a>
</h6>
<div class="collapseable"> <p>La protecziun giuridica sa drizza tenor las disposiziuns generalas da la giurisdicziun federala.<sup><a href="#fn-d6e555">11</a></sup></p>
<div class="footnotes"><p id="fn-d6e555"><sup>11</sup> Versiun tenor la cifra 66 da l’agiunta da la LF dals 17 da zer. 2005 davart il TAF, en vigur dapi il 1. da schan. 2007 (<a href="https://fedlex.data.admin.ch/eli/oc/2006/352">AS <b>2006 </b>2197 </a><a href="https://fedlex.data.admin.ch/eli/oc/2006/188">1069</a>; <a href="https://fedlex.data.admin.ch/eli/fga/2001/731">BBl <b>2001</b> 4202</a>).</p></div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> <b></b>Expropriaziun </a>
</h6>
<div class="collapseable"> <p><sup>1</sup> Sche l’execuziun da questa lescha pretenda quai, pon ils chantuns far valair il dretg d’expropriaziun necessari u al surdar a terzas persunas.</p>
<p><sup>2</sup> En lur prescripziuns executivas pon ils chantuns declerar che la Lescha federala dals 20 da zercladur 1930<sup><a href="#fn-d6e591">12</a></sup>  davart l’expropriaziun saja applitgabla. Els prevesan che la regenza chantunala decidia davart protestas ch’èn anc dispitaivlas.<sup><a href="#fn-d6e600">13</a></sup></p>
<p><sup>3</sup> Per ovras cuminaivlas e per ovras ch’èn situadas en il territori da plirs chantuns vegn applitgà il dretg federal d’expropriaziun. Il Departament decida davart l’expro­priaziun.</p>
<div class="footnotes">
<p id="fn-d6e591"><sup>12</sup> <a href="https://fedlex.data.admin.ch/eli/cc/47/689_701_723">SR <b>711</b></a></p>
<p id="fn-d6e600"><sup>13</sup> Versiun tenor la cifra 7 da l’agiunta da la LF dals 19 da zer. 2020, en vigur dapi il 1. da schan. 2021 (<a href="https://fedlex.data.admin.ch/eli/oc/2020/748">AS <b>2020</b> 4085</a>; <a href="https://fedlex.data.admin.ch/eli/fga/2018/1660">BBl <b>2018</b> 4713</a>).</p>
</div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">7. secziun Disposiziuns finalas </a>
</h1>
<div class="collapseable"> <article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> <b></b>Aboliziun e midada dal dretg vertent </a>
</h6>
<div class="collapseable"> <p>...<sup><a href="#fn-d6e636">14</a></sup></p>
<div class="footnotes"><p id="fn-d6e636"><sup>14</sup> Las midadas pon vegnir consultadas en la <a href="https://fedlex.data.admin.ch/eli/oc/1993/234_234_234">AS <b>1993</b> 234</a>.</p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b></a><sup><a href="#fn-d6e650">15</a></sup><a href="#art_19"> </a>
</h6>
<div class="collapseable"><div class="footnotes"><p id="fn-d6e650"><sup>15</sup> Abolì tras la cifra II 29 da la LF dals 20 da mars 2008 davart la rectificaziun formala dal dretg federal, cun effect dapi il 1. d’avust 2008 (<a href="https://fedlex.data.admin.ch/eli/oc/2008/447">AS <b>2008</b> 3437</a>; <a href="https://fedlex.data.admin.ch/eli/fga/2007/885">BBl <b>2007</b> 6121</a>).</p></div></div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> <b></b>Referendum ed entrada en vigur </a>
</h6>
<div class="collapseable"> <p><sup>1</sup> Questa lescha è suttamessa al referendum facultativ.</p>
<p><sup>2</sup> Il Cussegl federal fixescha l’entrada en vigur.</p>
<p>Data da l’entrada en vigur: 1. da schaner 1993<sup><a href="#fn-d6e689">16</a></sup></p>
<p></p>
<div class="footnotes"><p id="fn-d6e689"><sup>16</sup><sup> </sup>COCF dals 13 da schan. 1993.</p></div>
</div></article>
</div></section></main>
</div></body>
</html>
