<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1993-1923_1923_1923-20200611-it-docx</title>
</head>
<body><div id="lawcontent">
<div id="preface">
<!--0.747.711--><p class="srnummer ">0.747.711</p>
<p> RU <b>1993</b> 1923; FF <b>1992</b> II 1313</p>
<p class=" man-font-style-italic ">Traduzione</p>
<h1 class="erlasstitel botschafttitel ">Protocollo<br>per la repressione di atti illeciti contro la sicurezza<br>delle piattaforme fisse situate sulla piattaforma<br>continentale<b><sup><a href="#fn-d6e25" id="fnbck-d6e25">1</a></sup></b>
</h1>
<p>Concluso a Roma il 10 marzo 1988</p>
<p>Approvato dall’Assemblea federale il 28 settembre 1992<sup><a href="#fn-d6e42" id="fnbck-d6e42">2</a></sup></p>
<p>Depositato dalla Svizzera con strumento ratificato il 12 marzo 1993</p>
<p>Entrato in vigore per la Svizzera il 10 giugno 1993</p>
<p> (Stato 11  giugno 2020)</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup> Gli em. del 14 ott. 2005 (<a href="https://fedlex.data.admin.ch/eli/cc/2010/457" target="_blank">RS <b>0.747.711.1</b></a>; <a href="https://fedlex.data.admin.ch/eli/oc/2010/457" target="_blank">RU <b>2010</b> 3345</a>) sono inseriti nel presente testo. Questi em. sono in vigore solo nei rapporti tra gli Stati che li hanno ratificati. Vedi dunque i loro campi d’applicazione.</p>
<p id="fn-d6e42"><sup><a href="#fnbck-d6e42">2</a></sup> Art. 1 lett. b del DF del 28 set. 1992 (<a href="https://fedlex.data.admin.ch/eli/oc/1993/1909_1909_1909" target="_blank">RU <b>1993 </b>1909</a>).</p>
</div>
</div>
<div id="preamble">
<p>Gli Stati Parti del presente Protocollo,</p>
<p>essendo Parti della Convenzione per la repressione di atti illeciti contro la sicurezza della navigazione marittima;</p>
<p>riconoscendo che le ragioni per le quali la Convenzione è stata elaborata sono valide anche per le piattaforme fisse situate sulla piattaforma continentale;</p>
<p>tenendo conto delle disposizioni della predetta Convenzione;</p>
<p>affermando che le questioni che non sono regolate dal presente Protocollo continueranno ad essere disciplinate dalle norme e dai principi del diritto internazionale generale,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  Le disposizioni dei paragrafi 1 c), d), e), f), g), h) e 2 a) dell’articolo 1, quelle degli articoli 2<sup>bis</sup>, 5, 5<sup>bis</sup> e 7 e quelle degli articoli 10–16, compresi gli articoli 11<sup>bis</sup>, 11<sup>ter</sup> e 12<sup>bis</sup> della Convenzione<sup><a href="#fn-d6e89" id="fnbck-d6e89">3</a></sup> per la repressione di atti illeciti contro la sicurezza della navigazione marittima, modificata dal Protocollo del 2005 relativo alla Convenzione per la repressione di atti illeciti contro la sicurezza della navigazione marittima, si applicano pure <i>mutatis mutandis</i> ai reati menzionati negli articoli 2, 2<sup>bis</sup> e 2<sup>ter</sup> del presente Protocollo, qualora questi reati siano commessi a bordo o contro le piattaforme fisse situate sulla piattaforma continentale.<sup><a href="#fn-d6e103" id="fnbck-d6e103">4</a></sup></p>
<p>2.  Nei casi in cui il Protocollo non è applicabile ai sensi del paragrafo 1, le sue disposizioni sono tuttavia applicabili se l’autore od il presunto autore del reato è scoperto nel territorio di uno Stato Parte diverso dallo Stato nelle acque interne, o mare territoriale nel quale è situata la piattaforma fissa.</p>
<p>3. Ai fini del presente Protocollo, per «piattaforma fissa» si intende un’isola artificiale, una installazione o struttura fissata in permanenza sul fondo del mare ai fini della esplorazione o dello sfruttamento di risorse o ad altri fini economici.</p>
<div class="footnotes">
<p id="fn-d6e89"><sup><a href="#fnbck-d6e89">3</a></sup> <a href="https://fedlex.data.admin.ch/eli/cc/1993/1910_1910_1910" target="_blank">RS <b>0.747.71</b></a></p>
<p id="fn-d6e103"><sup><a href="#fnbck-d6e103">4</a></sup> Nuovo testo giusta l’art. 2 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1. Commette un reato chiunque, illecitamente ed intenzionalmente:</p>
<dl>
<dt>a) </dt>
<dd>s’impadronisce di una piattaforma fissa o ne esercita il controllo, con la violenza o con minaccia di violenza, oppure</dd>
<dt>b) </dt>
<dd>compie un atto di violenza nei confronti di una persona che si trova a bordo di una piattaforma fissa se questo atto è di natura tale da pregiudicare la sicurezza della piattaforma; oppure</dd>
<dt>c) </dt>
<dd>distrugge una piattaforma fissa o vi causa danni di natura tale da mettere in pericolo la sua sicurezza; oppure</dd>
<dt>d) <sup><a href="#fn-d6e143" id="fnbck-d6e143">5</a></sup> </dt>
<dd>colloca o fa collocare su una piattaforma fissa, con qualsiasi mezzo, un dispositivo o una sostanza atta a distruggere la piattaforma fissa o di natura tale da mettere in pericolo la sua sicurezza.</dd>
<dt>e) <sup><a href="#fn-d6e164" id="fnbck-d6e164">6</a></sup> </dt>
<dd>...</dd>
</dl>
<p>2.  Commette altresì reato chiunque minacci di commettere uno dei reati di cui ai paragrafi 1 b) e c), se detta minaccia è tale da compromettere la sicurezza della piattaforma fissa, sia tale minaccia accompagnata o no, secondo la legislazione nazionale, da una condizione intesa a costringere una persona fisica o giuridica a compiere o ad astenersi dal compiere un atto qualsiasi.<sup><a href="#fn-d6e184" id="fnbck-d6e184">7</a></sup></p>
<div class="footnotes">
<p id="fn-d6e143"><sup><a href="#fnbck-d6e143">5</a></sup> Nuovo testo giusta l’art. 3 par. 1 del Prot. del 14 ott. 2005, approvato dall’AF il 13 giu. 2008,  in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
<p id="fn-d6e164"><sup><a href="#fnbck-d6e164">6</a></sup> Abrogata dall’art. 3 par. 2 del Prot. del 14 ott. 2005, approvata dall’AF il 13 giu. 2008, con effetto per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
<p id="fn-d6e184"><sup><a href="#fnbck-d6e184">7</a></sup> Nuovo testo giusta l’art. 3 par. 3 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
</div>
</div></article><article id="art_2_bis"><a name="a2bis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2_bis"><b>Art. 2</b><sup>bis </sup></a><sup><a href="#fn-d6e204" id="fnbck-d6e204">8</a></sup>
</h6>
<div class="collapseable">
<p>Commette reato ai sensi del presente Protocollo chiunque, illecitamente ed intenzionalmente, allo scopo di compiere un atto che, per sua natura o visto il suo contesto, si prefigge di intimidire una popolazione o di costringere un governo o un’organizzazione internazionale a compiere o astenersi dal compiere un atto qualsiasi:</p>
<dl>
<dt>a) </dt>
<dd>utilizza contro una piattaforma fissa o a bordo della stessa o scarica da una piattaforma fissa esplosivi, materiale radioattivo o armi BCN in modo da provocare o rischiare di provocare la morte o danni corporali o materiali gravi; o</dd>
<dt>b) </dt>
<dd>scarica da una piattaforma fissa idrocarburi, gas naturale liquefatto o altre sostanze nocive o potenzialmente pericolose che non sono contemplate nella lettera a) in quantità e concentrazioni tali da provocare o rischiare di provocare la morte o danni corporali o materiali gravi; o</dd>
<dt>c) </dt>
<dd>minaccia di commettere uno qualsiasi dei reati menzionati nelle lettere a) o b), sia tale minaccia accompagnata o no, secondo la legislazione nazionale, da una condizione.</dd>
</dl>
<div class="footnotes"><p id="fn-d6e204"><sup><a href="#fnbck-d6e204">8</a></sup> Introdotto dall’art. 4 par. 1 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p></div>
</div></article><article id="art_2_ter"><a name="a2ter"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2_ter"><b>Art. 2</b><sup>ter </sup></a><sup><a href="#fn-d6e238" id="fnbck-d6e238">9</a></sup>
</h6>
<div class="collapseable">
<p>Commette altresì reato ai sensi del presente Protocollo chiunque:</p>
<dl>
<dt>a) </dt>
<dd>illecitamente ed intenzionalmente ferisce o uccide una persona, sempre che tali fatti presentino una connessione con uno dei reati di cui al paragrafo 1 dell’articolo 2 o all’articolo 2<sup>bis</sup>; o</dd>
<dt>b) </dt>
<dd>tenta di commettere un reato menzionato nel paragrafo 1 dell’articolo 2, nelle lettere a) o b) dell’articolo 2<sup>bis</sup> o nella lettera a) del presente articolo; o</dd>
<dt>c) </dt>
<dd>si rende complice di un reato di cui all’articolo 2 o 2<sup>bis</sup> o alle lettere a) o b) del presente articolo; o</dd>
<dt>d) </dt>
<dd>organizza la commissione di un reato di cui all’articolo 2 o 2<sup>bis</sup> o alle lettere a) o b) del presente articolo od ordina ad altre persone di commetterlo; o</dd>
<dt>e) </dt>
<dd>contribuisce alla commissione di uno o più reati di cui all’articolo 2 o 2<sup>bis</sup> o alle lettere a) o b) del presente articolo per il tramite di un gruppo di persone che agiscono di concerto, essendo questo contributo intenzionale e prestato:<dl>
<dt>i) </dt>
<dd>nell'intento di facilitare l’attività criminale del gruppo o per agevolarne lo scopo, qualora questa attività o questo scopo implichi la commissione di un reato di cui all’articolo 2 o 2<sup>bis</sup>, o</dd>
<dt>ii) </dt>
<dd>sapendo che il gruppo intende commettere un reato di cui all’articolo 2 o 2<sup>bis</sup>.</dd>
</dl>
</dd>
</dl>
<div class="footnotes"><p id="fn-d6e238"><sup><a href="#fnbck-d6e238">9</a></sup> Introdotto dall’art. 4 par. 2 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1.  Ogni Stato Parte adotta i provvedimenti necessari al fine di istituire la propria giurisdizione per giudicare i reati di cui agli articoli 2, 2<sup>bis</sup> e 2<sup>ter</sup> quando il reato è commesso:</p>
<dl>
<dt>a) </dt>
<dd>contro o a bordo di una piattaforma fissa mentre questa è situata sulla piattaforma continentale di tale Stato; o</dd>
<dt>b) </dt>
<dd>da un cittadino di tale Stato.<sup><a href="#fn-d6e321" id="fnbck-d6e321">10</a></sup>
</dd>
</dl>
<p>2. Uno Stato Parte può parimenti istituire la propria giurisdizione per giudicare i medesimi reati:</p>
<dl>
<dt>a) </dt>
<dd>quando il reato è commesso da un apolide che ha la residenza abituale in tale Stato;</dd>
<dt>b) </dt>
<dd>quando, durante la perpetrazione del reato un cittadino di tale Stato è stato trattenuto, minacciato, ferito o ucciso; oppure</dd>
<dt>c) </dt>
<dd>quando il reato è commesso allo scopo di costringere tale Stato a compiere un qualunque atto o ad astenersene.</dd>
</dl>
<p>3.  Ogni Stato Parte che ha istituito la propria giurisdizione nei casi di cui al paragrafo 2 lo notifica al Segretario generale. Se in seguito detto Stato Parte annulla tale competenza, ne dà notifica al Segretario generale.<sup><a href="#fn-d6e351" id="fnbck-d6e351">11</a></sup></p>
<p>4.  Ogni Stato Parte adotta i provvedimenti necessari al fine di istituire la propria giurisdizione per giudicare i reati di cui agli articoli 2, 2<sup>bis</sup> e 2<sup>ter</sup> nei casi in cui il presunto autore del reato si trova sul suo territorio ed esso non lo estrada verso uno qualsiasi degli Stati Parti che hanno istituito la loro giurisdizione in conformità dei paragrafi 1 e 2.<sup><a href="#fn-d6e373" id="fnbck-d6e373">12</a></sup></p>
<p>5. Il presente Protocollo non esclude alcuna giurisdizione penale esercitata in conformità con la legislazione nazionale.</p>
<div class="footnotes">
<p id="fn-d6e321"><sup><a href="#fnbck-d6e321">10</a></sup> Nuovo testo giusta l’art. 5 par. 1 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
<p id="fn-d6e351"><sup><a href="#fnbck-d6e351">11</a></sup> Nuovo testo giusta l’art. 5 par. 2 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
<p id="fn-d6e373"><sup><a href="#fnbck-d6e373">12</a></sup> Nuovo testo giusta l’art. 5 par. 3 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Nessuna disposizione del presente Protocollo pregiudica in qualsiasi modo le norme del diritto internazionale concernenti le piattaforme fisse situate sulla piattaforma continentale.</p></div></article><article id="art_4_bis"><a name="a4bis"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_bis"><b>Art. 4</b><sup>bis </sup></a><sup><a href="#fn-d6e402" id="fnbck-d6e402">13</a></sup><a href="#art_4_bis"> Clausola finale del Protocollo del 2005 per la repressione di atti illeciti contro la sicurezza delle piattaforme fisse situate sulla piattaforma continentale</a>
</h6>
<div class="collapseable"> <p>Le clausole finali del Protocollo del 2005 per la repressione di atti illeciti contro la sicurezza delle piattaforme fisse situate sulla piattaforma continentale sono gli articoli 8–13 del Protocollo del 2005 relativo al Protocollo per la repressione di atti illeciti contro la sicurezza delle piattaforme fisse situate sulla piattaforma continentale. Nel presente Protocollo, i riferimenti agli Stati Parte sono considerati come riferimenti agli Stati Parte del Protocollo del 2005.</p>
<div class="footnotes"><p id="fn-d6e402"><sup><a href="#fnbck-d6e402">13</a></sup> Introdotto dall’art. 7 del Prot. del 14 ott. 2005, approvato dall’AF il 13 giu. 2008, in vigore per la Svizzera dal 28 lug. 2010 (<a href="https://fedlex.data.admin.ch/eli/oc/2010/457" target="_blank">RU <b>2010</b> 3345 </a><a href="https://fedlex.data.admin.ch/eli/oc/2010/456" target="_blank">3343</a>; <a href="https://fedlex.data.admin.ch/eli/fga/2008/278" target="_blank">FF <b>2008 </b>985</a>).</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>1. Il presente Protocollo è aperto in Roma il 10 marzo 1988, e presso la Sede dell’Organizzazione marittima internazionale (in appresso denominata «l’Organizzazione») dal 14 marzo 1988 al 9 marzo 1989, alla firma di ogni Stato che abbia firmato la Convenzione. Esso rimane poi aperto per l’adesione.</p>
<p>2. Gli Stati possono esprimere il loro consenso ad essere vincolati dal presente Protocollo con:</p>
<dl>
<dt>a) </dt>
<dd>firma senza riserva per quanto riguarda la ratifica, l’accettazione o l’approvazione; oppure</dd>
<dt>b) </dt>
<dd>firma con riserva di ratifica, di accettazione o di approvazione, seguita da ratifica, da accettazione o da approvazione; oppure</dd>
<dt>c) </dt>
<dd>adesione.</dd>
</dl>
<p>3. La ratifica, l’accettazione, l’approvazione o l’adesione sono effettuate attraverso il deposito di uno strumento a tal fine presso il Segretario Generale.</p>
<p>4. Solo uno Stato che ha firmato la Convenzione senza riserva per quanto riguarda la ratifica, l’accettazione o l’approvazione, o che ha ratificato, accettato, approvato la Convenzione o vi ha aderito, può divenire Parte al presente Protocollo.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p>1. Il presente Protocollo entra in vigore novanta giorni dopo la data alla quale tre Stati hanno, sia firmato il Protocollo senza riserva per quanto riguarda la ratifica, l’accettazione o l’approvazione, sia depositato uno strumento di ratifica, di accettazione, di approvazione o di adesione. Tuttavia, il presente Protocollo non può entrare in vigore prima dell’entrata in vigore della Convenzione.</p>
<p>2. Per ogni Stato che deposita uno strumento di ratifica, di accettazione o di approvazione del presente Protocollo, o di adesione a quest’ultimo dopo che sono state soddisfatte le condizioni per la sua entrata in vigore, la ratifica, l’accettazione, l’approvazione o l’adesione hanno effetto novanta giorni dopo la data del deposito.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>1. Il presente Protocollo può essere denunciato da uno degli Stati Parti in ogni momento successivo allo scadere di un periodo di un anno a decorrere dalla data alla quale il presente Protocollo entra in vigore nei confronti di tale Stato.</p>
<p>2. La denuncia si effettua mediante il deposito di uno strumento di denuncia presso il Segretario generale.</p>
<p>3. La denuncia ha effetto un anno dopo la data alla quale il Segretario generale ha ricevuto lo strumento di denuncia o alla scadenza di un periodo di tempo più lungo se così è indicato nello strumento di denuncia.</p>
<p>4. Una denuncia della Convenzione compiuta da uno Stato Parte sarà considerata come una denuncia del presente Protocollo da questo stesso Stato.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable">
<p>1. L’Organizzazione può convocare una Conferenza per la revisione o la modifica del presente Protocollo.</p>
<p>2. Il Segretario generale convoca una conferenza degli Stati Parti al presente Protocollo per la procedura alla revisione o all’adozione di emendamento al presente Protocollo, a richiesta di un terzo degli Stati Parti che non siano inferiori a cinque.</p>
<p>3. Ogni strumento di ratifica, di accettazione, di approvazione o di adesione, depositato dopo la data di entrata in vigore di un emendamento al presente Protocollo sarà considerato avere ad oggetto il Protocollo così come emendato.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p>1. Il presente Protocollo è depositato presso il Segretario generale.</p>
<p>2. Il Segretario generale:</p>
<dl>
<dt>a) </dt>
<dd>informa tutti gli Stati che hanno firmato il presente Protocollo o vi hanno aderito, nonché tutti i Membri dell’Organizzazione:<dl>
<dt>i) </dt>
<dd>di ogni nuova firma o deposito di uno strumento di ratifica, di accettazione, di approvazione o di adesione, nonché della loro data;</dd>
<dt>ii) </dt>
<dd>della data di entrata in vigore del presente Protocollo;</dd>
<dt>iii) </dt>
<dd>del deposito di ogni strumento di denuncia del presente Protocollo, nonché della data alla quale è stato ricevuto e dalla data alla quale la denuncia prende effetto;</dd>
<dt>iv) </dt>
<dd>della ricezione di ogni dichiarazione o notifica effettuata in conformità con il presente Protocollo o in conformità con la Convenzione, concernente il presente Protocollo;</dd>
</dl>
</dd>
<dt>b) </dt>
<dd>trasmette copie certificate conformi del presente Protocollo a tutti gli Stati che lo hanno firmato o vi hanno aderito.</dd>
</dl>
<p>3. All’atto dell’entrata in vigore del presente Protocollo, una copia certificata conforme è trasmessa dal Depositario al Segretario generale dell’Organizzazione delle Nazioni Unite per essere registrata e pubblicata in conformità con l’articolo 102 della Carta delle Nazione Unite<sup><a href="#fn-d6e512" id="fnbck-d6e512">14</a></sup>.</p>
<div class="footnotes"><p id="fn-d6e512"><sup><a href="#fnbck-d6e512">14</a></sup> <a href="https://fedlex.data.admin.ch/eli/cc/2003/160" target="_blank">RS <b>0.120</b></a></p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p>Il presente Protocollo è redatto in un unico esemplare originale nelle lingue araba, cinese, francese, inglese, russa e spagnola, ciascun testo facente ugualmente fede.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i sottoscritti, a tal fine debitamente autorizzati dai loro rispettivi Governi, hanno apposto la loro firma al presente Protocollo.</p>
<p>Fatto a Roma il dieci marzo millenovecentottantotto.</p>
<?del-struct abstand18pt><p class=" man-font-style-italic ">(Seguono le firme)</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Campo d’applicazione l’11 giugno 2020</a><b><sup><a href="#fn-d6e562" id="fnbck-d6e562">15</a></sup></b>
</h1>
<div class="footnotes"><p id="fn-d6e562"><sup><a href="#fnbck-d6e562">15</a></sup>  <a href="https://fedlex.data.admin.ch/eli/oc/1993/1923_1923_1923" target="_blank">RU <b>1993</b> 1923</a>, <b></b><a href="https://fedlex.data.admin.ch/eli/oc/2002/589" target="_blank"><b>2002</b> 3839</a>, <b></b><a href="https://fedlex.data.admin.ch/eli/oc/2004/335" target="_blank"><b>2004</b> 2755</a>, <b></b><a href="https://fedlex.data.admin.ch/eli/oc/2005/573" target="_blank"><b>2005</b> 4441</a>, <b></b><a href="https://fedlex.data.admin.ch/eli/oc/2008/39" target="_blank"><b>2008</b> 101</a>, <b></b><a href="https://fedlex.data.admin.ch/eli/oc/2010/326" target="_blank"><b>2010</b> 2297</a>, <b></b><a href="https://fedlex.data.admin.ch/eli/oc/2014/167" target="_blank"><b>2014</b> 765</a>, <b></b><a href="https://fedlex.data.admin.ch/eli/oc/2016/495" target="_blank"><b>2016</b> 2961</a>, <b></b><a href="https://fedlex.data.admin.ch/eli/oc/2019/454" target="_blank"><b>2019</b> 2457 </a>e <b></b><a href="https://fedlex.data.admin.ch/eli/oc/2020/489" target="_blank"><b>2020</b> 2721</a>. Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati). </p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p>Stati partecipanti</p></th>
<th class=" man-text-align-left ">
<p>Ratifica</p>
<p>Adesione (A)</p>
<p>Dichiarazione di successione (S)</p>
</th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p>Afghanistan</p></td>
<td><p>23 settembre</p></td>
<td><p>2003 A</p></td>
<td><p>22 dicembre</p></td>
<td><p>2003</p></td>
</tr>
<tr>
<td><p>Albania</p></td>
<td><p>19 giugno</p></td>
<td><p>2002 A</p></td>
<td><p>17 settembre</p></td>
<td><p>2002</p></td>
</tr>
<tr>
<td><p>Algeria</p></td>
<td><p>30 giugno</p></td>
<td><p>2006 A</p></td>
<td><p>28 settembre</p></td>
<td><p>2006</p></td>
</tr>
<tr>
<td><p>Andorra</p></td>
<td><p>17 luglio</p></td>
<td><p>2006 A</p></td>
<td><p>15 ottobre</p></td>
<td><p>2006</p></td>
</tr>
<tr>
<td><p>Antigua e Barbuda</p></td>
<td><p>12 ottobre</p></td>
<td><p>2009 A</p></td>
<td><p>10 gennaio</p></td>
<td><p>2010</p></td>
</tr>
<tr>
<td><p>Arabia Saudita</p></td>
<td><p>  2 febbraio</p></td>
<td><p>2006</p></td>
<td><p>  3 maggio</p></td>
<td><p>2006</p></td>
</tr>
<tr>
<td><p>Argentina</p></td>
<td><p>26 novembre</p></td>
<td><p>2003</p></td>
<td><p>24 febbraio</p></td>
<td><p>2004</p></td>
</tr>
<tr>
<td><p>Armenia</p></td>
<td><p>  8 giugno</p></td>
<td><p>2005 A</p></td>
<td><p>  6 settembre</p></td>
<td><p>2005</p></td>
</tr>
<tr>
<td><p>Australia</p></td>
<td><p>19 febbraio</p></td>
<td><p>1993 A</p></td>
<td><p>20 maggio</p></td>
<td><p>1993</p></td>
</tr>
<tr>
<td><p>Austria</p></td>
<td><p>28 dicembre</p></td>
<td><p>1989 A</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Azerbaigian</p></td>
<td><p>26 gennaio</p></td>
<td><p>2004 A</p></td>
<td><p>25 aprile</p></td>
<td><p>2004</p></td>
</tr>
<tr>
<td><p>Bahamas</p></td>
<td><p>25 ottobre</p></td>
<td><p>2005</p></td>
<td><p>23 gennaio</p></td>
<td><p>2006</p></td>
</tr>
<tr>
<td><p>Bahrein</p></td>
<td><p>21 ottobre</p></td>
<td><p>2005 A</p></td>
<td><p>19 gennaio</p></td>
<td><p>2006</p></td>
</tr>
<tr>
<td><p>Bangladesh</p></td>
<td><p>  9 giugno</p></td>
<td><p>2005 A</p></td>
<td><p>  7 settembre</p></td>
<td><p>2005</p></td>
</tr>
<tr>
<td><p>Barbados</p></td>
<td><p>  6 maggio</p></td>
<td><p>1994 A</p></td>
<td><p>  4 agosto</p></td>
<td><p>1994</p></td>
</tr>
<tr>
<td><p>Belarus</p></td>
<td><p>  4 dicembre</p></td>
<td><p>2002 A</p></td>
<td><p>  4 marzo</p></td>
<td><p>2003</p></td>
</tr>
<tr>
<td><p>Belgio</p></td>
<td><p>11 aprile</p></td>
<td><p>2005</p></td>
<td><p>10 luglio</p></td>
<td><p>2005</p></td>
</tr>
<tr>
<td><p>Benin</p></td>
<td><p>31 agosto</p></td>
<td><p>2006 A</p></td>
<td><p>29 novembre</p></td>
<td><p>2006</p></td>
</tr>
<tr>
<td><p>Bolivia</p></td>
<td><p>13 febbraio</p></td>
<td><p>2002 A</p></td>
<td><p>14 maggio</p></td>
<td><p>2002</p></td>
</tr>
<tr>
<td><p>Bosnia e Erzegovina</p></td>
<td><p>28 luglio</p></td>
<td><p>2003 A</p></td>
<td><p>26 ottobre</p></td>
<td><p>2003</p></td>
</tr>
<tr>
<td><p>Botswana</p></td>
<td><p>14 settembre</p></td>
<td><p>2000 A</p></td>
<td><p>13 dicembre</p></td>
<td><p>2000</p></td>
</tr>
<tr>
<td><p>Brasile*</p></td>
<td><p>25 ottobre</p></td>
<td><p>2005</p></td>
<td><p>23 gennaio</p></td>
<td><p>2006</p></td>
</tr>
<tr>
<td><p>Brunei</p></td>
<td><p>  4 dicembre</p></td>
<td><p>2003</p></td>
<td><p>  3 marzo</p></td>
<td><p>2004</p></td>
</tr>
<tr>
<td><p>Bulgaria</p></td>
<td><p>  8 luglio</p></td>
<td><p>1999</p></td>
<td><p>  6 ottobre</p></td>
<td><p>1999</p></td>
</tr>
<tr>
<td><p>Burkina Faso</p></td>
<td><p>15 gennaio</p></td>
<td><p>2004 A</p></td>
<td><p>14 aprile</p></td>
<td><p>2004</p></td>
</tr>
<tr>
<td><p>Cambogia</p></td>
<td><p>18 agosto</p></td>
<td><p>2006 A</p></td>
<td><p>16 novembre</p></td>
<td><p>2006</p></td>
</tr>
<tr>
<td><p>Canada</p></td>
<td><p>18 giugno</p></td>
<td><p>1993</p></td>
<td><p>16 settembre</p></td>
<td><p>1993</p></td>
</tr>
<tr>
<td><p>Capo Verde</p></td>
<td><p>  3 gennaio</p></td>
<td><p>2003 A</p></td>
<td><p>  3 aprile</p></td>
<td><p>2003</p></td>
</tr>
<tr>
<td><p>Ceca, Repubblica</p></td>
<td><p>10 dicembre</p></td>
<td><p>2004</p></td>
<td><p>10 marzo</p></td>
<td><p>2005</p></td>
</tr>
<tr>
<td><p>Cile</p></td>
<td><p>22 aprile</p></td>
<td><p>1994</p></td>
<td><p>21 luglio</p></td>
<td><p>1994</p></td>
</tr>
<tr>
<td><p>Cina*</p></td>
<td><p>20 agosto</p></td>
<td><p>1991</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>    Hong Kong</p></td>
<td><p>20 febbraio</p></td>
<td><p>2006</p></td>
<td><p>20 febbraio</p></td>
<td><p>2006</p></td>
</tr>
<tr>
<td><p>    Macao</p></td>
<td><p>  2 febbraio</p></td>
<td><p>2020</p></td>
<td><p>  2 febbraio</p></td>
<td><p>2020</p></td>
</tr>
<tr>
<td><p>Cipro</p></td>
<td><p>  2 febbraio</p></td>
<td><p>2000 A</p></td>
<td><p>  2 maggio</p></td>
<td><p>2000</p></td>
</tr>
<tr>
<td><p>Comore</p></td>
<td><p>  6 marzo</p></td>
<td><p>2008 A</p></td>
<td><p>  4 giugno</p></td>
<td><p>2008</p></td>
</tr>
<tr>
<td><p>Congo (Kinshasa)</p></td>
<td><p>28 maggio</p></td>
<td><p>2015 A</p></td>
<td><p>26 agosto</p></td>
<td><p>2015</p></td>
</tr>
<tr>
<td><p>Corea (Sud)</p></td>
<td><p>10 giugno</p></td>
<td><p>2003</p></td>
<td><p>  8 settembre</p></td>
<td><p>2003</p></td>
</tr>
<tr>
<td><p>Costa d’Avorio</p></td>
<td><p>23 marzo</p></td>
<td><p>2012 A</p></td>
<td><p>21 giugno</p></td>
<td><p>2012</p></td>
</tr>
<tr>
<td><p>Costa Rica</p></td>
<td><p>25 marzo</p></td>
<td><p>2003</p></td>
<td><p>23 giugno</p></td>
<td><p>2003</p></td>
</tr>
<tr>
<td><p>Croazia</p></td>
<td><p>18 marzo</p></td>
<td><p>2005 A</p></td>
<td><p>16 novembre</p></td>
<td><p>2005</p></td>
</tr>
<tr>
<td><p>Cuba*</p></td>
<td><p>20 novembre</p></td>
<td><p>2001 A</p></td>
<td><p>18 febbraio</p></td>
<td><p>2002</p></td>
</tr>
<tr>
<td><p>Danimarca*</p></td>
<td><p>25 agosto</p></td>
<td><p>1995</p></td>
<td><p>23 novembre</p></td>
<td><p>1995</p></td>
</tr>
<tr>
<td><p>Dominica</p></td>
<td><p>12 ottobre</p></td>
<td><p>2004 A</p></td>
<td><p>10 gennaio</p></td>
<td><p>2005</p></td>
</tr>
<tr>
<td><p>Dominicana, Repubblica</p></td>
<td><p>12 agosto</p></td>
<td><p>2009 A</p></td>
<td><p>10 novembre</p></td>
<td><p>2009</p></td>
</tr>
<tr>
<td><p>Ecuador</p></td>
<td><p>10 marzo</p></td>
<td><p>2003 A</p></td>
<td><p>  8 giugno</p></td>
<td><p>2003</p></td>
</tr>
<tr>
<td><p>Egitto*</p></td>
<td><p>  8 gennaio</p></td>
<td><p>1993</p></td>
<td><p>  8 aprile</p></td>
<td><p>1993</p></td>
</tr>
<tr>
<td><p>El Salvador</p></td>
<td><p>  7 dicembre</p></td>
<td><p>2000 A</p></td>
<td><p>  7 marzo</p></td>
<td><p>2001</p></td>
</tr>
<tr>
<td><p>Emirati Arabi Uniti*</p></td>
<td><p>15 settembre</p></td>
<td><p>2005 A</p></td>
<td><p>14 dicembre</p></td>
<td><p>2005</p></td>
</tr>
<tr>
<td><p>Estonia</p></td>
<td><p>28 gennaio</p></td>
<td><p>2004 A</p></td>
<td><p>27 aprile</p></td>
<td><p>2004</p></td>
</tr>
<tr>
<td><p>Eswatini</p></td>
<td><p>17 aprile</p></td>
<td><p>2003 A</p></td>
<td><p>16 luglio</p></td>
<td><p>2003</p></td>
</tr>
<tr>
<td><p>Figi</p></td>
<td><p>21 maggio</p></td>
<td><p>2008 A</p></td>
<td><p>19 agosto</p></td>
<td><p>2008</p></td>
</tr>
<tr>
<td><p>Filippine</p></td>
<td><p>  6 gennaio</p></td>
<td><p>2004</p></td>
<td><p>  5 aprile</p></td>
<td><p>2004</p></td>
</tr>
<tr>
<td><p>Finlandia</p></td>
<td><p>28 aprile</p></td>
<td><p>2000 A</p></td>
<td><p>27 luglio</p></td>
<td><p>2000</p></td>
</tr>
<tr>
<td><p>Francia*</p></td>
<td><p>  2 dicembre</p></td>
<td><p>1991</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Georgia</p></td>
<td><p>  1° agosto</p></td>
<td><p>2006 A</p></td>
<td><p>  9 novembre</p></td>
<td><p>2006</p></td>
</tr>
<tr>
<td><p>Germania</p></td>
<td><p>  6 novembre</p></td>
<td><p>1990 A</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Ghana</p></td>
<td><p>  1° novembre</p></td>
<td><p>2002 A</p></td>
<td><p>30 gennaio</p></td>
<td><p>2003</p></td>
</tr>
<tr>
<td><p>Giamaica*</p></td>
<td><p>19 agosto</p></td>
<td><p>2005</p></td>
<td><p>17 novembre</p></td>
<td><p>2005</p></td>
</tr>
<tr>
<td><p>Giappone</p></td>
<td><p>24 aprile</p></td>
<td><p>1998 A</p></td>
<td><p>23 luglio</p></td>
<td><p>1998</p></td>
</tr>
<tr>
<td><p>Gibuti</p></td>
<td><p>  9 giugno</p></td>
<td><p>2004 A</p></td>
<td><p>  7 settembre</p></td>
<td><p>2004</p></td>
</tr>
<tr>
<td><p>Giordania</p></td>
<td><p>  2 luglio</p></td>
<td><p>2004</p></td>
<td><p>30 settembre</p></td>
<td><p>2004</p></td>
</tr>
<tr>
<td><p>Grecia</p></td>
<td><p>11 giugno</p></td>
<td><p>1993</p></td>
<td><p>  9 settembre</p></td>
<td><p>1993</p></td>
</tr>
<tr>
<td><p>Grenada</p></td>
<td><p>  9 gennaio</p></td>
<td><p>2002 A</p></td>
<td><p>  9 aprile</p></td>
<td><p>2002</p></td>
</tr>
<tr>
<td><p>Guatemala</p></td>
<td><p>26 agosto</p></td>
<td><p>2009 A</p></td>
<td><p>24 novembre</p></td>
<td><p>2009</p></td>
</tr>
<tr>
<td><p>Guinea</p></td>
<td><p>  1° febbraio</p></td>
<td><p>2005 A</p></td>
<td><p>  2 maggio</p></td>
<td><p>2005</p></td>
</tr>
<tr>
<td><p>Guinea equatoriale</p></td>
<td><p>14 gennaio</p></td>
<td><p>2004 A</p></td>
<td><p>13 aprile</p></td>
<td><p>2004</p></td>
</tr>
<tr>
<td><p>Guinea-Bissau</p></td>
<td><p>14 ottobre</p></td>
<td><p>2008 A</p></td>
<td><p>12 gennaio</p></td>
<td><p>2009</p></td>
</tr>
<tr>
<td><p>Guyana</p></td>
<td><p>30 gennaio</p></td>
<td><p>2003 A</p></td>
<td><p>30 aprile</p></td>
<td><p>2003</p></td>
</tr>
<tr>
<td><p>Honduras</p></td>
<td><p>17 maggio</p></td>
<td><p>2005 A</p></td>
<td><p>15 agosto</p></td>
<td><p>2005</p></td>
</tr>
<tr>
<td><p>India</p></td>
<td><p>15 ottobre</p></td>
<td><p>1999 A</p></td>
<td><p>13 gennaio</p></td>
<td><p>2000</p></td>
</tr>
<tr>
<td><p>Iran*</p></td>
<td><p>30 ottobre</p></td>
<td><p>2009 A</p></td>
<td><p>28 gennaio</p></td>
<td><p>2010</p></td>
</tr>
<tr>
<td><p>Irlanda</p></td>
<td><p>10 settembre</p></td>
<td><p>2004 A</p></td>
<td><p>  9 dicembre</p></td>
<td><p>2004</p></td>
</tr>
<tr>
<td><p>Islanda</p></td>
<td><p>28 maggio</p></td>
<td><p>2002 A</p></td>
<td><p>26 agosto</p></td>
<td><p>2002</p></td>
</tr>
<tr>
<td><p>Isole Marshall</p></td>
<td><p>16 ottobre</p></td>
<td><p>1995 A</p></td>
<td><p>14 gennaio</p></td>
<td><p>1996</p></td>
</tr>
<tr>
<td><p>Israele</p></td>
<td><p>  6 gennaio</p></td>
<td><p>2009</p></td>
<td><p>  6 aprile</p></td>
<td><p>2009</p></td>
</tr>
<tr>
<td><p>Italia</p></td>
<td><p>26 gennaio</p></td>
<td><p>1990</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Kazakstan</p></td>
<td><p>24 novembre</p></td>
<td><p>2003 A</p></td>
<td><p>24 febbraio</p></td>
<td><p>2004</p></td>
</tr>
<tr>
<td><p>Kenya</p></td>
<td><p>21 gennaio</p></td>
<td><p>2002 A</p></td>
<td><p>21 aprile</p></td>
<td><p>2002</p></td>
</tr>
<tr>
<td><p>Kiribati</p></td>
<td><p>17 novembre</p></td>
<td><p>2005 A</p></td>
<td><p>16 febbraio</p></td>
<td><p>2006</p></td>
</tr>
<tr>
<td><p>Kuwait</p></td>
<td><p>30 giugno</p></td>
<td><p>2003 A</p></td>
<td><p>28 settembre</p></td>
<td><p>2003</p></td>
</tr>
<tr>
<td><p>Laos</p></td>
<td><p>20 marzo</p></td>
<td><p>2012 A</p></td>
<td><p>18 giugno</p></td>
<td><p>2012</p></td>
</tr>
<tr>
<td><p>Lesotho</p></td>
<td><p>25 giugno</p></td>
<td><p>2013 A</p></td>
<td><p>23 settembre</p></td>
<td><p>2013</p></td>
</tr>
<tr>
<td><p>Lettonia</p></td>
<td><p>  4 dicembre</p></td>
<td><p>2002 A</p></td>
<td><p>  4 marzo</p></td>
<td><p>2003</p></td>
</tr>
<tr>
<td><p>Libano</p></td>
<td><p>16 dicembre</p></td>
<td><p>1994 A</p></td>
<td><p>16 marzo</p></td>
<td><p>1995</p></td>
</tr>
<tr>
<td><p>Liberia</p></td>
<td><p>  5 ottobre</p></td>
<td><p>1995</p></td>
<td><p>  3 gennaio</p></td>
<td><p>1996</p></td>
</tr>
<tr>
<td><p>Libia</p></td>
<td><p>  8 agosto</p></td>
<td><p>2002 A</p></td>
<td><p>  6 novembre</p></td>
<td><p>2002</p></td>
</tr>
<tr>
<td><p>Liechtenstein</p></td>
<td><p>  8 novembre</p></td>
<td><p>2002 A</p></td>
<td><p>  6 febbraio</p></td>
<td><p>2003</p></td>
</tr>
<tr>
<td><p>Lituania</p></td>
<td><p>30 gennaio</p></td>
<td><p>2003 A</p></td>
<td><p>30 aprile</p></td>
<td><p>2003</p></td>
</tr>
<tr>
<td><p>Lussemburgo</p></td>
<td><p>  5 gennaio</p></td>
<td><p>2011 A</p></td>
<td><p>  5 aprile</p></td>
<td><p>2011</p></td>
</tr>
<tr>
<td><p>Macedonia del Nord</p></td>
<td><p>  5 agosto</p></td>
<td><p>2007 A</p></td>
<td><p>  5 novembre</p></td>
<td><p>2007</p></td>
</tr>
<tr>
<td><p>Madagascar</p></td>
<td><p>15 settembre</p></td>
<td><p>2006 A</p></td>
<td><p>14 dicembre</p></td>
<td><p>2006</p></td>
</tr>
<tr>
<td><p>Malawi</p></td>
<td><p>10 gennaio</p></td>
<td><p>2014 A</p></td>
<td><p>10 aprile</p></td>
<td><p>2014</p></td>
</tr>
<tr>
<td><p>Maldive</p></td>
<td><p>25 febbraio</p></td>
<td><p>2014 A</p></td>
<td><p>26 maggio</p></td>
<td><p>2014</p></td>
</tr>
<tr>
<td><p>Mali</p></td>
<td><p>29 aprile</p></td>
<td><p>2002 A</p></td>
<td><p>28 luglio</p></td>
<td><p>2002</p></td>
</tr>
<tr>
<td><p>Malta</p></td>
<td><p>20 novembre</p></td>
<td><p>2001 A</p></td>
<td><p>18 febbraio</p></td>
<td><p>2002</p></td>
</tr>
<tr>
<td><p>Marocco</p></td>
<td><p>  8 gennaio</p></td>
<td><p>2002</p></td>
<td><p>  8 aprile</p></td>
<td><p>2002</p></td>
</tr>
<tr>
<td><p>Mauritania</p></td>
<td><p>17 gennaio</p></td>
<td><p>2008</p></td>
<td><p>16 aprile</p></td>
<td><p>2008</p></td>
</tr>
<tr>
<td><p>Maurizio</p></td>
<td><p>  3 agosto</p></td>
<td><p>2004 A</p></td>
<td><p>  1° novembre</p></td>
<td><p>2004</p></td>
</tr>
<tr>
<td><p>Messico*</p></td>
<td><p>13 maggio</p></td>
<td><p>1994 A</p></td>
<td><p>11 agosto</p></td>
<td><p>1994</p></td>
</tr>
<tr>
<td><p>Moldova*</p></td>
<td><p>11 ottobre</p></td>
<td><p>2005 A</p></td>
<td><p>  9 gennaio</p></td>
<td><p>2006</p></td>
</tr>
<tr>
<td><p>Monaco</p></td>
<td><p>25 gennaio</p></td>
<td><p>2002 A</p></td>
<td><p>25 aprile</p></td>
<td><p>2002</p></td>
</tr>
<tr>
<td><p>Mongolia</p></td>
<td><p>22 novembre</p></td>
<td><p>2005 A</p></td>
<td><p>20 febbraio</p></td>
<td><p>2006</p></td>
</tr>
<tr>
<td><p>Montenegro</p></td>
<td><p>  3 giugno</p></td>
<td><p>2006 S</p></td>
<td><p>  3 giugno</p></td>
<td><p>2006</p></td>
</tr>
<tr>
<td><p>Mozambico</p></td>
<td><p>  8 gennaio</p></td>
<td><p>2003 A</p></td>
<td><p>  8 aprile</p></td>
<td><p>2003</p></td>
</tr>
<tr>
<td><p>Myanmar</p></td>
<td><p>19 settembre</p></td>
<td><p>2003 A</p></td>
<td><p>18 dicembre</p></td>
<td><p>2003</p></td>
</tr>
<tr>
<td><p>Namibia</p></td>
<td><p>  7 settembre</p></td>
<td><p>2005 A</p></td>
<td><p>  6 dicembre</p></td>
<td><p>2005</p></td>
</tr>
<tr>
<td><p>Nauru</p></td>
<td><p>11 agosto</p></td>
<td><p>2005 A</p></td>
<td><p>  9 novembre</p></td>
<td><p>2005</p></td>
</tr>
<tr>
<td><p>Nicaragua</p></td>
<td><p>  4 luglio</p></td>
<td><p>2007 A</p></td>
<td><p>  2 ottobre</p></td>
<td><p>2007</p></td>
</tr>
<tr>
<td><p>Niger</p></td>
<td><p>30 agosto</p></td>
<td><p>2006 A</p></td>
<td><p>28 novembre</p></td>
<td><p>2006</p></td>
</tr>
<tr>
<td><p>Nigeria</p></td>
<td><p>18 giugno</p></td>
<td><p>2015</p></td>
<td><p>18 settembre</p></td>
<td><p>2015</p></td>
</tr>
<tr>
<td><p>Niue</p></td>
<td><p>22 giugno</p></td>
<td><p>2009 A</p></td>
<td><p>20 settembre</p></td>
<td><p>2009</p></td>
</tr>
<tr>
<td><p>Norvegia</p></td>
<td><p>18 aprile</p></td>
<td><p>1991</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Nuova Zelanda</p></td>
<td><p>10 giugno</p></td>
<td><p>1999</p></td>
<td><p>  8 settembre</p></td>
<td><p>1999</p></td>
</tr>
<tr>
<td><p>Oman</p></td>
<td><p>24 settembre</p></td>
<td><p>1990 A</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Paesi Bassi*</p></td>
<td><p>  5 marzo</p></td>
<td><p>1992</p></td>
<td><p>  3 giugno</p></td>
<td><p>1992</p></td>
</tr>
<tr>
<td><p>    Aruba</p></td>
<td><p>17 gennaio</p></td>
<td><p>2006</p></td>
<td><p>17 gennaio</p></td>
<td><p>2006</p></td>
</tr>
<tr>
<td><p>    Parte caraibica (Bonaire, <br>    Sant’Eustachio e Saba)</p></td>
<td><p>12 aprile</p></td>
<td><p>2011</p></td>
<td><p>12 aprile</p></td>
<td><p>2011</p></td>
</tr>
<tr>
<td><p>Pakistan</p></td>
<td><p>20 settembre</p></td>
<td><p>2000 A</p></td>
<td><p>19 dicembre</p></td>
<td><p>2000</p></td>
</tr>
<tr>
<td><p>Palau</p></td>
<td><p>  4 dicembre</p></td>
<td><p>2001 A</p></td>
<td><p>  4 marzo</p></td>
<td><p>2002</p></td>
</tr>
<tr>
<td><p>Panama</p></td>
<td><p>  3 luglio</p></td>
<td><p>2002 A</p></td>
<td><p>  1° ottobre</p></td>
<td><p>2002</p></td>
</tr>
<tr>
<td><p>Paraguay</p></td>
<td><p>12 novembre</p></td>
<td><p>2004 A</p></td>
<td><p>10 febbraio</p></td>
<td><p>2005</p></td>
</tr>
<tr>
<td><p>Perù</p></td>
<td><p>19 luglio</p></td>
<td><p>2001 A</p></td>
<td><p>17 ottobre</p></td>
<td><p>2001</p></td>
</tr>
<tr>
<td><p>Polonia</p></td>
<td><p>25 giugno</p></td>
<td><p>1991</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Portogallo</p></td>
<td><p>  5 gennaio</p></td>
<td><p>1996 A</p></td>
<td><p>  4 aprile</p></td>
<td><p>1996</p></td>
</tr>
<tr>
<td><p>Qatar</p></td>
<td><p>18 settembre</p></td>
<td><p>2003 A</p></td>
<td><p>17 dicembre</p></td>
<td><p>2003</p></td>
</tr>
<tr>
<td><p>Regno Unito*</p></td>
<td><p>  3 maggio</p></td>
<td><p>1991</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>    Isola di Man</p></td>
<td><p>  8 febbraio</p></td>
<td><p>1999</p></td>
<td><p>  7 maggio</p></td>
<td><p>1999</p></td>
</tr>
<tr>
<td><p>    Jersey</p></td>
<td><p>17 ottobre</p></td>
<td><p>2014</p></td>
<td><p>17 ottobre</p></td>
<td><p>2014</p></td>
</tr>
<tr>
<td><p>Romania</p></td>
<td><p>  2 giugno</p></td>
<td><p>1993 A</p></td>
<td><p>31 agosto</p></td>
<td><p>1993</p></td>
</tr>
<tr>
<td><p>Russia</p></td>
<td><p>  4 maggio</p></td>
<td><p>2001</p></td>
<td><p>  2 agosto</p></td>
<td><p>2001</p></td>
</tr>
<tr>
<td><p>Saint Lucia</p></td>
<td><p>20 maggio</p></td>
<td><p>2004 A</p></td>
<td><p>18 agosto</p></td>
<td><p>2004</p></td>
</tr>
<tr>
<td><p>Saint Vincent e Grenadine</p></td>
<td><p>  9 ottobre</p></td>
<td><p>2001 A</p></td>
<td><p>  7 gennaio</p></td>
<td><p>2002</p></td>
</tr>
<tr>
<td><p>San Marino</p></td>
<td><p>15 dicembre</p></td>
<td><p>2014 A</p></td>
<td><p>15 marzo</p></td>
<td><p>2015</p></td>
</tr>
<tr>
<td><p>São Tomé e Príncipe</p></td>
<td><p>  5 maggio</p></td>
<td><p>2006 A</p></td>
<td><p>  3 agosto</p></td>
<td><p>2006</p></td>
</tr>
<tr>
<td><p>Seicelle</p></td>
<td><p>24 gennaio</p></td>
<td><p>1989</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Senegal</p></td>
<td><p>  9 agosto</p></td>
<td><p>2004 A</p></td>
<td><p>  7 novembre</p></td>
<td><p>2004</p></td>
</tr>
<tr>
<td><p>Serbia</p></td>
<td><p>  2 marzo</p></td>
<td><p>2005 A</p></td>
<td><p>31 maggio</p></td>
<td><p>2005</p></td>
</tr>
<tr>
<td><p>Singapore</p></td>
<td><p>12 agosto</p></td>
<td><p>2015 A</p></td>
<td><p>10 novembre</p></td>
<td><p>2015</p></td>
</tr>
<tr>
<td><p>Siria</p></td>
<td><p>24 marzo</p></td>
<td><p>2003 A</p></td>
<td><p>22 marzo</p></td>
<td><p>2003</p></td>
</tr>
<tr>
<td><p>Slovacchia</p></td>
<td><p>  8 dicembre</p></td>
<td><p>2000 A</p></td>
<td><p>  8 marzo</p></td>
<td><p>2000</p></td>
</tr>
<tr>
<td><p>Slovenia</p></td>
<td><p>18 luglio</p></td>
<td><p>2003 A</p></td>
<td><p>16 ottobre</p></td>
<td><p>2003</p></td>
</tr>
<tr>
<td><p>Spagna</p></td>
<td><p>  7 luglio</p></td>
<td><p>1989</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Stati Uniti</p></td>
<td><p>  6 dicembre</p></td>
<td><p>1994</p></td>
<td><p>  6 marzo</p></td>
<td><p>1995</p></td>
</tr>
<tr>
<td><p>Sudafrica</p></td>
<td><p>  8 luglio</p></td>
<td><p>2005 A</p></td>
<td><p>  6 ottobre</p></td>
<td><p>2005</p></td>
</tr>
<tr>
<td><p>Sudan</p></td>
<td><p>22 maggio</p></td>
<td><p>2000 A</p></td>
<td><p>20 agosto</p></td>
<td><p>2000</p></td>
</tr>
<tr>
<td><p>Svezia</p></td>
<td><p>13 settembre</p></td>
<td><p>1990</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Svizzera</p></td>
<td><p>12 marzo</p></td>
<td><p>1993</p></td>
<td><p>10 giugno</p></td>
<td><p>1993</p></td>
</tr>
<tr>
<td><p>Tagikistan</p></td>
<td><p>12 agosto</p></td>
<td><p>2005 A</p></td>
<td><p>10 novembre</p></td>
<td><p>2005</p></td>
</tr>
<tr>
<td><p>Tanzania</p></td>
<td><p>  8 dicembre</p></td>
<td><p>2016 A</p></td>
<td><p>  8 marzo</p></td>
<td><p>2016</p></td>
</tr>
<tr>
<td><p>Togo</p></td>
<td><p>10 marzo</p></td>
<td><p>2003 A</p></td>
<td><p>  8 giugno</p></td>
<td><p>2003</p></td>
</tr>
<tr>
<td><p>Tonga</p></td>
<td><p>  6 dicembre</p></td>
<td><p>2002 A</p></td>
<td><p>  6 marzo</p></td>
<td><p>2003</p></td>
</tr>
<tr>
<td><p>Trinidad e Tobago</p></td>
<td><p>27 luglio</p></td>
<td><p>1989 A</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Tunisia</p></td>
<td><p>  6 marzo</p></td>
<td><p>1998 A</p></td>
<td><p>  4 giugno</p></td>
<td><p>1998</p></td>
</tr>
<tr>
<td><p>Turchia*</p></td>
<td><p>  6 marzo</p></td>
<td><p>1998</p></td>
<td><p>  4 giugno</p></td>
<td><p>1998</p></td>
</tr>
<tr>
<td><p>Turkmenistan</p></td>
<td><p>  8 giugno</p></td>
<td><p>1999 A</p></td>
<td><p>  6 settembre</p></td>
<td><p>1999</p></td>
</tr>
<tr>
<td><p>Ucraina</p></td>
<td><p>21 aprile</p></td>
<td><p>1994</p></td>
<td><p>20 luglio</p></td>
<td><p>1994</p></td>
</tr>
<tr>
<td><p>Ungheria</p></td>
<td><p>  9 novembre</p></td>
<td><p>1989</p></td>
<td><p>  1° marzo</p></td>
<td><p>1992</p></td>
</tr>
<tr>
<td><p>Uruguay</p></td>
<td><p>10 agosto</p></td>
<td><p>2001 A</p></td>
<td><p>  8 novembre</p></td>
<td><p>2001</p></td>
</tr>
<tr>
<td><p>Uzbekistan</p></td>
<td><p>25 settembre</p></td>
<td><p>2000 A</p></td>
<td><p>24 dicembre</p></td>
<td><p>2000</p></td>
</tr>
<tr>
<td><p>Vanuatu</p></td>
<td><p>18 febbraio</p></td>
<td><p>1999 A</p></td>
<td><p>19 maggio</p></td>
<td><p>1999</p></td>
</tr>
<tr>
<td><p>Vietnam</p></td>
<td><p>12 luglio</p></td>
<td><p>2002 A</p></td>
<td><p>10 ottobre</p></td>
<td><p>2002</p></td>
</tr>
<tr>
<td><p>Yemen</p></td>
<td><p>30 giugno</p></td>
<td><p>2000 A</p></td>
<td><p>28 settembre</p></td>
<td><p>2000</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr><td colspan="5"><dl>
<dt>* </dt>
<dd>Riserve e dichiarazioni.<br>Le riserve e le dichiarazioni non sono pubblicate nella RU. Il testo in inglese può essere ottenuto sul sito Internet dell’Organizzazione internazionale marittima (IMO): www.imo.org &gt; Publications &gt; Catalogue &amp; Code Listings, oppure presso la Direzione del diritto internazionale pubblico (DDIP), Sezione Trattati internazionali, 3003 Berna.</dd>
</dl></td></tr>
</table></div>
</div></section></div>
</div></body>
</html>
