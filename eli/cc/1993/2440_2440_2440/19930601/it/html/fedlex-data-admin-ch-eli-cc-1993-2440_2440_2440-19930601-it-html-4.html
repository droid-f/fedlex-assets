<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.353.934.93 --><p class="srnummer ">0.353.934.93 </p>
<p class="ref "> RU <b>1993</b> 2440</p>
<h1 class="erlasstitel botschafttitel ">Scambio di lettere<br>del 24 febbraio/11 marzo 1993<br>fra la Svizzera e la Francia sull’applicazione<br>della Convenzione europea di estradizione del 13 dicembre 1957<br>ai Territori francesi d’oltremare, della Polinesia francese,<br>della Nuova Caledonia e di Wallis e Futuna, come anche<br>alle collettività territoriali di Mayotte e Saint‑Pierre‑et‑Miquelon</h1>
<p class="erlasssubtitel ">Entrato in vigore il 1° giugno 1993</p>
<p class="erlassdatum "> (Stato 1° giugno 1993)</p>
</div>
<div id="preamble"><div>
<p class="absatz man-text-align-right "><i>Traduzione</i><sup><a href="#fn-d7e34" id="fnbck-d7e34">1</a></sup></p>
<p></p>
<div class="table layout-table"><table><tr>
<td><p class="man-template-tab-krpr ">Il Capo del Dipartimento federale degli Affari Esteri</p></td>
<td>
<p class="man-template-tab-krpr ">Berna, 11 marzo 1993</p>
<p class="man-template-tab-krpr "></p>
<p class="man-template-tab-krpr ">A sua Eccellenza<br>Bernard Garcia<br>Ambasciatore della Repubblica francese in Svizzera</p>
<p class="man-template-tab-krpr ">Berna</p>
</td>
</tr></table></div>
<p class="absatz ">Signor Ambasciatore,</p>
<p class="absatz ">Ho l’onore di accusare ricevuta la lettera di Vostra Eccellenza del 24 febbraio 1993 del seguente tenore:</p>
<dl>
<dt></dt>
<dd>«A seguito dei colloqui svoltisi tra i rappresentanti dei nostri due Paesi, mi pregio proporre, a nome del mio Governo, l’estensione dell’applicazione della Convenzione europea di estradizione del 13 dicembre 1957<sup><a href="#fn-d7e66" id="fnbck-d7e66">2</a></sup> ai Territori francesi d’oltremare, della Polinesia francese, della Nuova Caledonia e di Wallis e Futuna, come anche alle collettività territoriali di Mayotte e di Saint‑Pierre‑et‑Miquelon.</dd>
<dt></dt>
<dd>Le riserve e le dichiarazioni formulate dal Governo francese al momento della ratifica si applicano a detta estensione territoriale.</dd>
<dt></dt>
<dd>Se le proposte che precedono sono accolte dal Governo Svizzero, la presente lettera e la Sua risposta a nome del Governo Svizzero costituiranno un accordo fra i nostri due Governi.</dd>
<dt></dt>
<dd>Il presente scambio di lettere entrerà in vigore il primo giorno del terzo mese successivo alla data di ricezione della Sua risposta.»</dd>
</dl>
<p class="absatz ">Mi pregio comunicare a Vostra Eccellenza che il Consiglio federale svizzero ha dato il proprio assenso a quanto proposto nella Sua lettera e, pertanto, la presente risposta e la Sua lettera costituiranno un accordo tra i nostri due Governi che entrerà in vigore il 1<sup>o</sup> giugno 1993.</p>
<p class="absatz ">Confermo inoltre che la Svizzera manterrà nei confronti dei Territori d’Oltremare e delle collettività territoriali menzionati le riserve e dichiarazioni da essa formulate al momento della ratifica della Convenzione.</p>
<p class="absatz ">Gradisca, signor Ambasciatore, l’assicurazione della mia alta considerazione.</p>
<p class="unterschriftenfi1 man-text-align-right ">René Felber</p>
<div class="footnotes">
<p id="fn-d7e34"><sup><a href="#fnbck-d7e34">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e66"><sup><a href="#fnbck-d7e66">2</a></sup><sup></sup> <a href="https://fedlex.data.admin.ch/eli/cc/1967/814_854_850" target="_blank">RS <b>0.353.1</b></a></p>
</div>
</div></div>
</div></body>
</html>
