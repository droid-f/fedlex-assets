<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1993-2080_2080_2080-20230901-it-docx</title>
</head>
<body><div id="lawcontent">
<div id="preface">
<!--431.01--><p class="srnummer ">431.01</p>
<h1 class="erlasstitel botschafttitel ">Legge<br>sulla statistica federale</h1>
<h2 class="erlasskurztitel ">(LStat)</h2>
<p>del 9 ottobre 1992 (Stato 1° settembre 2023)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visti gli articoli 27<sup>sexies</sup>, 31<sup>quinquies</sup> capoverso 5 e 85 numero 1<br>della Costituzione fe­derale<sup><a href="#fn-d6e30" id="fnbck-d6e30">1</a></sup>;<br>visto il messaggio del Consiglio federale del 30 ottobre 1991<sup><a href="#fn-d6e64" id="fnbck-d6e64">2</a></sup>,</p>
<p>decreta:</p>
<div class="footnotes">
<p id="fn-d6e30"><sup><a href="#fnbck-d6e30">1</a></sup><sup> </sup>[CS <b>1</b> 3; <a href="https://fedlex.data.admin.ch/eli/oc/1973/1053_1053_1051" target="_blank">RU <b>1973</b> 1051</a>]. A dette disposizioni corrispondono ora gli art. 64, <a href="https://fedlex.data.admin.ch/eli/oc/1973/64_64_65" target="_blank">65</a>, <i>100</i>, <i>164 </i>cpv. 1 g della Cost. federale del 18 apr. 1999 (<a href="https://fedlex.data.admin.ch/eli/cc/1999/404" target="_blank">RS <b>101</b></a>).</p>
<p id="fn-d6e64"><sup><a href="#fnbck-d6e64">2</a></sup> <a href="https://fedlex.data.admin.ch/eli/fga/1992/1_373_353_321" target="_blank">FF <b>1992 </b>I 321</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo </a>
</h6>
<div class="collapseable"> <p>La presente legge ha lo scopo di:</p>
<dl>
<dt>a. </dt>
<dd>procurare alla Confederazione le basi statistiche necessarie per eseguire i suoi com­piti;</dd>
<dt>b. </dt>
<dd>mettere a disposizione dei Cantoni, dei Comuni, degli ambienti scientifici ed economici, delle parti sociali e del pubblico risultati statistici;</dd>
<dt>c. </dt>
<dd>organizzare la statistica federale, affinché i dati necessari vengano rilevati e trattati in modo efficiente e con riguardo per le persone interrogate;</dd>
<dt>d. </dt>
<dd>promuovere la collaborazione nazionale e internazionale nel campo della sta­ti­stica;</dd>
<dt>e. </dt>
<dd>garantire la protezione dei dati nella statistica federale.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Campo d’applicazione </a>
</h6>
<div class="collapseable"> <p><sup>1</sup> La presente legge si applica a tutti i lavori di statistica:</p>
<dl>
<dt>a. </dt>
<dd>ordinati dal Consiglio federale;</dd>
<dt>b.<sup><a href="#fn-d6e140" id="fnbck-d6e140">3</a></sup> </dt>
<dd>eseguiti o fatti eseguire da unità amministrative dell’amministrazione fede­rale escluso il settore dei PF.</dd>
</dl>
<p><sup>2</sup> Il Consiglio federale stabilisce quali disposizioni della legge sono applicabili ai lavori statistici del settore dei PF, della Posta svizzera e dell’azienda delle telecomunicazioni della Confederazione.<sup><a href="#fn-d6e163" id="fnbck-d6e163">4</a></sup> </p>
<p><sup>3</sup> Il Consiglio federale può dichiarare alcune disposizioni applicabili ad altre corpo­razioni, istituti o privati, se questi:</p>
<dl>
<dt>a. </dt>
<dd>sottostanno alla vigilanza della Confederazione;</dd>
<dt>b. </dt>
<dd>ricevono aiuti finanziari o indennizzi federali; o</dd>
<dt>c. </dt>
<dd>esercitano un’attività in base ad una concessione o autorizzazione federale.</dd>
</dl>
<p><sup>4</sup> Il Consiglio federale rispetta la libertà di ricerca nonché i compiti legali e l’auto­nomia delle organizzazioni che sottopone alla presente legge conformemente ai capoversi 2 e 3.</p>
<div class="footnotes">
<p id="fn-d6e140"><sup><a href="#fnbck-d6e140">3</a></sup> Nuovo testo giusta l’all. n. 4 della LF sulle ferrovie federali svizzere del 20 mar. 1998, in vigore dal 1° gen. 1999 (<a href="https://fedlex.data.admin.ch/eli/oc/1998/2847_2847_2847" target="_blank">RU <b>1998 </b>2847</a>; <a href="https://fedlex.data.admin.ch/eli/fga/1997/1_909_853_809" target="_blank">FF <b>1997 </b>I 809</a>).</p>
<p id="fn-d6e163"><sup><a href="#fnbck-d6e163">4</a></sup> Nuovo testo giusta il n. II 6 della LF del 20 mar. 2009 sulla Riforma delle ferrovie 2, in vigore dal 1° gen. 2010 (<a href="https://fedlex.data.admin.ch/eli/oc/2009/679" target="_blank">RU <b>2009</b> 5597</a>; <a href="https://fedlex.data.admin.ch/eli/fga/2005/325" target="_blank">FF <b>2005</b> 2183</a>, <b></b><a href="https://fedlex.data.admin.ch/eli/fga/2007/425" target="_blank"><b>2007</b> 2457</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Compiti della statistica federale </a>
</h6>
<div class="collapseable"> <p><sup>1</sup> La statistica federale, basandosi su criteri scientifici scelti autonomamente, fornisce informazioni rappresentative sulle condizioni e l’evoluzione della popolazione, dell’economia, della società, della formazione, della ricerca e dell’ambiente in Sviz­zera.<sup><a href="#fn-d6e225" id="fnbck-d6e225">5</a></sup></p>
<p><sup>2</sup> Essa serve per:</p>
<dl>
<dt>a. </dt>
<dd>la preparazione, l’esecuzione e la valutazione di compiti federali;</dd>
<dt>b. </dt>
<dd>l’analisi di settori nei quali i compiti della Confederazione e dei Cantoni sono strettamente connessi, ad esempio formazione, scienza e ricerca, cultura, sport, diritto, turismo, finanze pubbliche, utilizzazione del territorio, attività edilizia e abitazioni, trasporti, energia, sanità e assistenza sociale;</dd>
<dt>c. </dt>
<dd>promuovere la realizzazione di progetti di ricerca d’importanza nazionale;</dd>
<dt>d.<sup><a href="#fn-d6e264" id="fnbck-d6e264">6</a></sup> </dt>
<dd>valutare l’adempimento del mandato costituzionale della parità dei sessi e della parità di trattamento dei disabili;</dd>
<dt>e.<sup><a href="#fn-d6e286" id="fnbck-d6e286">7</a></sup> </dt>
<dd>valutare la spendibilità occupazionale dei diplomati delle scuole universitarie e le loro attività.</dd>
</dl>
<p><sup>3</sup> Nell’ambito di questi compiti, la Confederazione collabora con i Cantoni, i Comuni, gli ambienti scientifici ed economici, le parti sociali e le organizzazioni inter­nazionali; per quanto possibile considera i loro bisogni di informazione.</p>
<div class="footnotes">
<p id="fn-d6e225"><sup><a href="#fnbck-d6e225">5</a></sup> Nuovo testo giusta l’all. n. II 5 della LF del 30 set. 2011 sulla promozione e  sul coordinamento del settore universitario svizzero, in vigore dal 1° gen. 2015  (<a href="https://fedlex.data.admin.ch/eli/oc/2014/691" target="_blank">RU <b>2014</b> 4103</a>; <a href="https://fedlex.data.admin.ch/eli/fga/2009/812" target="_blank">FF <b>2009</b> 3925</a>).</p>
<p id="fn-d6e264"><sup><a href="#fnbck-d6e264">6</a></sup> Nuovo testo giusta l’all. n. 1 della L del 13 dic. 2002 sui disabili, in vigore dal  1° gen. 2004 (<a href="https://fedlex.data.admin.ch/eli/oc/2003/667" target="_blank">RU <b>2003 </b>4487</a>; <a href="https://fedlex.data.admin.ch/eli/fga/2001/434" target="_blank">FF <b>2001 </b>1477</a>).</p>
<p id="fn-d6e286"><sup><a href="#fnbck-d6e286">7</a></sup> Introdotta dall’all. n. II 5 della LF del 30 set. 2011 sulla promozione e sul coordinamento del settore universitario svizzero, in vigore dal 1° gen. 2015 (<a href="https://fedlex.data.admin.ch/eli/oc/2014/691" target="_blank">RU <b>2014</b> 4103</a>; <a href="https://fedlex.data.admin.ch/eli/fga/2009/812" target="_blank">FF <b>2009</b> 3925</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Principi per la rilevazione dei dati </a>
</h6>
<div class="collapseable"> <p><sup>1</sup> Si rinuncia a rilevazioni particolari per la statistica federale (rilevazioni dirette, indirette o mediante osservazioni e misurazioni) nella misura in cui la Confedera­­zione dispone già dei dati necessari o questi siano stati ottenuti nell’esecuzione del dirit­to federale da un’organizzazione sottoposta alla presente legge (dati ammini­strativi della Confederazione).</p>
<p><sup>2</sup> Se i dati riguardanti terzi, necessari alla statistica federale, sono disponibili presso servizi cantonali o comunali o presso altre persone giuridiche di diritto pubblico, essi devono essere rilevati presso di loro (rilevazione indiretta).</p>
<p><sup>3</sup> Per rilevazione diretta s’intende la raccolta di nuovi dati alla fonte mediante inter­rogazione di persone fisiche e giuridiche ai fini esclusivi della presente legge. Il numero e i modi d’interrogazione devono essere limitati allo stretto necessario.</p>
<p><sup>4</sup> La Confederazione indica, per le rilevazioni eseguite nell’ambito della presente legge, lo scopo e il fondamento giuridico, le categorie dei partecipanti alla rileva­zione e i destinatari dei dati.</p>
<p><sup>5</sup> Le organizzazioni, i servizi o le altre persone giuridiche di diritto pubblico di cui ai capoversi 1 e 2 devono fornire gratuitamente i dati all’Ufficio federale di statistica.<sup><a href="#fn-d6e340" id="fnbck-d6e340">8</a></sup></p>
<div class="footnotes"><p id="fn-d6e340"><sup><a href="#fnbck-d6e340">8</a></sup> Introdotto dall’art. 17 n. 2 della LF del 22 giu. 2007 sul censimento, in vigore  dal 1° gen. 2008 (<a href="https://fedlex.data.admin.ch/eli/oc/2007/869" target="_blank">RU <b>2007 </b>6743</a>; <a href="https://fedlex.data.admin.ch/eli/fga/2007/17" target="_blank">FF <b>2007 </b>55</a>).</p></div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Competenze e partecipazione </a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Competenza di ordinare rilevazioni </a>
</h6>
<div class="collapseable"> <p><sup>1</sup> Il Consiglio federale ordina le rilevazioni statistiche necessarie. Esso può preve­dere forme miste di rilevazioni dirette e indirette.</p>
<p><sup>2</sup> Esso può delegare questa competenza ad un dipartimento, ad un gruppo o ad un ufficio:</p>
<dl>
<dt>a.<sup><a href="#fn-d6e382" id="fnbck-d6e382">9</a></sup> </dt>
<dd>per rilevazioni nelle quali non vengono raccolti dati personali o dati concernenti persone giuridiche;</dd>
<dt>b. </dt>
<dd>per rilevazioni senza obbligo di informare riguardanti una piccola cerchia di imprese e aziende di diritto privato o pubblico;</dd>
<dt>c. </dt>
<dd>per rilevazioni uniche presso una piccola cerchia di persone.</dd>
</dl>
<p><sup>3</sup> Le istituzioni per il promovimento della ricerca e i centri di ricerca della Confede­razione sottoposti alla presente legge possono ordinare rilevazioni uniche o limitate nel tempo e senza obbligo di informare.</p>
<p><sup>4</sup> Altre istituzioni sottoposte alla presente legge secondo l’articolo 2 capoverso 2 o 3 possono ordinare autonomamente:</p>
<dl>
<dt>a.<sup><a href="#fn-d6e423" id="fnbck-d6e423">10</a></sup> </dt>
<dd>rilevazioni nelle quali non vengono raccolti dati personali o dati concernenti persone giuridiche;</dd>
<dt>b. </dt>
<dd>rilevazioni senza obbligo di informare presso persone fisiche o giuridiche di diritto privato o pubblico, con le quali le istituzioni collaborano per l’esecu­zione dei loro compiti;</dd>
<dt>c. </dt>
<dd>rilevazioni con obbligo di informare, se un’altra legge lo prevede.</dd>
</dl>
<p><sup>5</sup> Le rilevazioni aventi lo scopo di sperimentare metodi non richiedono un’autoriz­zazione specifica se non implicano alcun obbligo d’informare.</p>
<div class="footnotes">
<p id="fn-d6e382"><sup><a href="#fnbck-d6e382">9</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
<p id="fn-d6e423"><sup><a href="#fnbck-d6e423">10</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Obblighi delle persone interrogate </a>
</h6>
<div class="collapseable"> <p><sup>1</sup> La partecipazione delle persone fisiche alle rilevazioni dirette eseguite nelle economie domestiche private è facoltativa. È fatto salvo l’obbligo d’informare secondo l’articolo 10 della legge del 22 giugno 2007<sup><a href="#fn-d6e471" id="fnbck-d6e471">11</a></sup> sul censimento.<sup><a href="#fn-d6e480" id="fnbck-d6e480">12</a></sup></p>
<p><sup>1bis</sup> La partecipazione delle persone fisiche o giuridiche come pure delle istituzioni inca­ricate di compiti di diritto pubblico alle rilevazioni indirette è obbligatoria.<sup><a href="#fn-d6e502" id="fnbck-d6e502">13</a></sup></p>
<p><sup>2</sup> La rilevazione avviene in una forma tale da ridurre quanto possibile l’onere am­mi­nistrativo per gli obbligati.</p>
<p><sup>3</sup> Chiunque rilascia volontariamente informazioni per una rilevazione statistica, de­ve fornirle secondo verità e secondo scienza e coscienza. Il Consiglio federale può pre­vedere un indennizzo per informazioni volontarie che comportano da parte degli interessati un dispendio eccezionale.</p>
<p><sup>4</sup> Se la completezza, rappresentatività, comparabilità o attualità della sta­tistica lo esigono assolutamente, nell’ordinare una rilevazione il Consiglio federale può sottoporre le persone fisi­che e giuridiche di diritto privato o pubblico e i loro rappresentanti all’obbligo d’informare; è fatto salvo il capoverso 1. Queste persone devono fornire le informazioni secondo verità, tempestivamente, gratuitamente e nella for­ma prescritta.<sup><a href="#fn-d6e532" id="fnbck-d6e532">14</a></sup></p>
<div class="footnotes">
<p id="fn-d6e471"><sup><a href="#fnbck-d6e471">11</a></sup> <a href="https://fedlex.data.admin.ch/eli/cc/2007/869" target="_blank">RS <b>431.112</b></a></p>
<p id="fn-d6e480"><sup><a href="#fnbck-d6e480">12</a></sup> Nuovo testo giusta il n. I della LF del 23 dic. 2011 (Partecipazione alle rilevazioni statistiche federali), in vigore dal 15 lug. 2012 (<a href="https://fedlex.data.admin.ch/eli/oc/2012/358" target="_blank">RU <b>2012</b> 3131</a>; <a href="https://fedlex.data.admin.ch/eli/fga/2011/617" target="_blank">FF <b>2011 </b>3599 </a><a href="https://fedlex.data.admin.ch/eli/fga/2011/669" target="_blank">3989</a>).</p>
<p id="fn-d6e502"><sup><a href="#fnbck-d6e502">13</a></sup> Introdotto dal n. I della LF del 23 dic. 2011 (Partecipazione alle rilevazioni statistiche federali), in vigore dal 15 lug. 2012 (<a href="https://fedlex.data.admin.ch/eli/oc/2012/358" target="_blank">RU <b>2012</b> 3131</a>; <a href="https://fedlex.data.admin.ch/eli/fga/2011/617" target="_blank">FF <b>2011 </b>3599 </a><a href="https://fedlex.data.admin.ch/eli/fga/2011/669" target="_blank">3989</a>).</p>
<p id="fn-d6e532"><sup><a href="#fnbck-d6e532">14</a></sup> Introdotto dal n. I della LF del 23 dic. 2011 (Partecipazione alle rilevazioni statistiche federali), in vigore dal 15 lug. 2012 (<a href="https://fedlex.data.admin.ch/eli/oc/2012/358" target="_blank">RU <b>2012</b> 3131</a>; <a href="https://fedlex.data.admin.ch/eli/fga/2011/617" target="_blank">FF <b>2011 </b>3599 </a><a href="https://fedlex.data.admin.ch/eli/fga/2011/669" target="_blank">3989</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Partecipazione dei Cantoni e dei Comuni </a>
</h6>
<div class="collapseable"> <p><sup>1</sup> Nell’ordinare una rilevazione, il Consiglio federale stabilisce in che misura Can­toni e Comuni partecipano all’esecuzione.</p>
<p><sup>2</sup> Esso può ordinare l’assunzione di dati contenuti nelle loro banche dati se la base giuridica di dette banche dati non vieta espressamente la loro utilizzazione a fini statistici. Giusta l’articolo 19 della presente legge e l’articolo 39 della legge federale del 25 settembre 2020<sup><a href="#fn-d6e569" id="fnbck-d6e569">15</a></sup> sulla protezione dei dati, i dati che sottostanno all’obbligo legale del segreto non possono essere comunicati.<sup><a href="#fn-d6e578" id="fnbck-d6e578">16</a></sup></p>
<p><sup>3</sup> I Cantoni e i Comuni sopportano i costi derivanti dalla loro partecipazione a rile­vazioni federali. Il diritto cantonale può disciplinare altrimenti la ripartizione dei costi tra i Cantoni e i Comuni.</p>
<p><sup>4</sup> Il Consiglio federale può accordare un indennizzo per lavori straordinari o presta­zioni supplementari fornite senza obbligo.</p>
<div class="footnotes">
<p id="fn-d6e569"><sup><a href="#fnbck-d6e569">15</a></sup>  <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e578"><sup><a href="#fnbck-d6e578">16</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Partecipazione di altri servizi </a>
</h6>
<div class="collapseable"> <p>Servizi di ricerca e altri organismi competenti, se vi consentono, possono essere chiamati a partecipare all’esecuzione di rilevazioni o ad altri lavori statistici purché sia garantita la protezione dei dati. Può essere versato un indennizzo.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Programma pluriennale </a>
</h6>
<div class="collapseable"> <p><sup>1</sup> Nell’ambito di ogni piano di legislatura, il Consiglio federale stabilisce per il periodo corrispondente un programma pluriennale riguardante la statistica federale.</p>
<p><sup>2</sup> Il programma pluriennale informa su:</p>
<dl>
<dt>a. </dt>
<dd>i lavori statistici importanti della statistica federale;</dd>
<dt>b. </dt>
<dd>i costi finanziari e di personale per la Confederazione;</dd>
<dt>c. </dt>
<dd>gli effetti sui partecipanti e sulle persone interrogate;</dd>
<dt>d. </dt>
<dd>la collaborazione internazionale.</dd>
</dl>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Organizzazione della statistica federale </a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Ufficio federale di statistica </a>
</h6>
<div class="collapseable"> <p><sup>1</sup> L’Ufficio federale di statistica (Ufficio federale) è il servizio statistico centrale della Confederazione. Esso fornisce prestazioni di natura statistica alle unità ammi­nistra­tive della Confederazione, agli altri utenti della statistica federale e al pubbli­co.</p>
<p><sup>2</sup> L’Ufficio federale coordina la statistica federale ed elabora basi omogenee per la comparabilità nazionale e internazionale. Esso prepara, in collaborazione con gli al­tri servizi statistici e sentito il parere delle cerchie interessate, il programma plu­rien­nale. Di regola, esso esegue le rilevazioni ed elabora presentazioni statistiche globali, a meno che queste siano state affidate dal Consiglio federale ad un altro servizio sta­tistico o ufficio.</p>
<p><sup>3</sup> Come strumento ausiliario per l’esecuzione di rilevazioni presso imprese e stabili­menti, l’Ufficio federale, in stretta collaborazione con i Cantoni, tiene un Registro delle imprese e degli stabilimenti (RIS). Il Consiglio federale può prevedere che determinate indicazioni possano essere utilizzate nell’interesse pubblico anche per scopi che si riferiscono a persone.</p>
<p><sup>3bis</sup> L’Ufficio federale tiene, in stretta collaborazione con i Cantoni, un Registro federale degli edifici e delle abitazioni (REA). Hanno accesso al Registro, per scopi di statistica, ricerca e pianificazione nonché per l’esecuzione di compiti legali, la Confederazione, nonché ciascun Cantone e ciascun Comune per i dati riguardanti il proprio territorio. Il Consiglio federale disciplina la tenuta del Registro ed emana disposizioni particolareggiate sulla protezione dei dati. Sempre che non si tratti di informazioni personali, il Consiglio federale può rendere accessibili al pubblico i dati del Registro.<sup><a href="#fn-d6e682" id="fnbck-d6e682">17</a></sup></p>
<p><sup>3ter</sup> L’Ufficio federale, in stretta collaborazione con le scuole universitarie, tiene un Registro svizzero degli studenti come strumento ausiliario per l’allestimento di stati­stiche. I Cantoni e le scuole universitarie possono utilizzare le informazioni conte­nute nel registro per effettuare le verifiche necessarie alla gestione finanziaria e amministrativa e alla salvaguardia dei loro interessi giuridici, conformemente alla con­venzione universitaria intercantonale del 20 febbraio 1997<sup><a href="#fn-d6e714" id="fnbck-d6e714">18</a></sup>. Il Consiglio federale de­termina le indicazioni che vanno comunicate a tal fine e le modalità di trasmis­sione.<sup><a href="#fn-d6e724" id="fnbck-d6e724">19</a></sup></p>
<p><sup>3quater</sup> L’Ufficio federale tiene un registro di campionamento come strumento ausiliario per le rilevazioni presso le economie domestiche e le persone. I fornitori di ser­vizi pubblici di telefonia sono tenuti a comunicare all’Ufficio federale i dati neces­sari relativi ai loro clienti, se disponibili. Essi possono essere indennizzati in parte o interamente per le loro spese. I servizi che collaborano alle rilevazioni non possono utilizzare i dati per propri scopi. I dati del registro di campionamento possono essere utilizzati unicamente per le rilevazioni effettuate conformemente alla presente legge.<sup><a href="#fn-d6e744" id="fnbck-d6e744">20</a></sup></p>
<p><sup>3quinquies</sup> Il Consiglio federale disciplina i dettagli.<sup><a href="#fn-d6e764" id="fnbck-d6e764">21</a></sup></p>
<p><sup>4</sup> Le unità amministrative della Confederazione e gli altri organismi, nella misura in cui sottostanno all’articolo 2 capoverso 3, forniscono all’Ufficio federale, per l’ad­em­pimento dei suoi compiti, i risultati e le basi della loro attività statistica e, se necessario, i dati provenienti dalle loro banche dati e rilevazioni.<sup><a href="#fn-d6e784" id="fnbck-d6e784">22</a></sup></p>
<p><sup>5</sup> Di regola, l’obbligo del segreto e il blocco dei dati possono giustificare il rifiuto di comunicare all’Ufficio federale le informazioni richieste unicamente se una legge federale vieta espressamente di comunicare o utilizzare dati per scopi statistici. Giusta l’articolo 19 della presente legge e l’articolo 39 della legge federale del 25 settembre 2020<sup><a href="#fn-d6e804" id="fnbck-d6e804">23</a></sup> sulla protezione dei dati, l’Ufficio federale non può comunicare questi dati.<sup><a href="#fn-d6e813" id="fnbck-d6e813">24</a></sup></p>
<div class="footnotes">
<p id="fn-d6e682"><sup><a href="#fnbck-d6e682">17</a></sup> Introdotto dall’art. 10 della LF del 26 giu. 1998 sul censimento federale della popolazione (<a href="https://fedlex.data.admin.ch/eli/oc/1999/137" target="_blank">RU <b>1999</b> 917</a>; <a href="https://fedlex.data.admin.ch/eli/fga/1997/3_1225_1089_1009" target="_blank">FF <b>1997</b> III 1009</a>). Nuovo testo giusta l’art. 24 n. 1 della LF del 20 mar. 2015 sulle abitazioni secondarie, in vigore dal 1° gen 2016 (<a href="https://fedlex.data.admin.ch/eli/oc/2015/886" target="_blank">RU <b>2015</b> 5657</a>; <a href="https://fedlex.data.admin.ch/eli/fga/2014/409" target="_blank">FF <b>2014</b> 2065</a>).</p>
<p id="fn-d6e714"><sup><a href="#fnbck-d6e714">18</a></sup> <a href="https://fedlex.data.admin.ch/eli/oc/1999/224" target="_blank">RU <b>1999</b> 1503</a></p>
<p id="fn-d6e724"><sup><a href="#fnbck-d6e724">19</a></sup> Introdotto dall’art. 25 della LF dell’8 ott. 1999 sull’aiuto alle università, in vigore dal 1° apr. 2000 fino al 31 dic. 2007 (<a href="https://fedlex.data.admin.ch/eli/oc/1999/137" target="_blank">RU <b>1999</b> 917</a>; <a href="https://fedlex.data.admin.ch/eli/fga/1997/3_1225_1089_1009" target="_blank">FF <b>1997</b> III 1009</a>).</p>
<p id="fn-d6e744"><sup><a href="#fnbck-d6e744">20</a></sup> Introdotto dall’all. n. 2 della LF del 24 mar. 2006, in vigore dal 1° apr. 2007  (<a href="https://fedlex.data.admin.ch/eli/oc/2007/165" target="_blank">RU <b>2007 </b>921</a>; <a href="https://fedlex.data.admin.ch/eli/fga/2003/1351" target="_blank">FF <b>2003</b> 6883</a>).</p>
<p id="fn-d6e764"><sup><a href="#fnbck-d6e764">21</a></sup> Introdotto dall’all. n. 2 della LF del 24 mar. 2006, in vigore dal 1° apr. 2007  (<a href="https://fedlex.data.admin.ch/eli/oc/2007/165" target="_blank">RU <b>2007 </b>921</a>; <a href="https://fedlex.data.admin.ch/eli/fga/2003/1351" target="_blank">FF <b>2003</b> 6883</a>).</p>
<p id="fn-d6e784"><sup><a href="#fnbck-d6e784">22</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
<p id="fn-d6e804"><sup><a href="#fnbck-d6e804">23</a></sup>  <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e813"><sup><a href="#fnbck-d6e813">24</a></sup> Nuovo testo del per. giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
</div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Altri produttori di statistiche della Confederazione </a>
</h6>
<div class="collapseable"> <p><sup>1</sup> Le altre unità amministrative della Confederazione nonché le organizzazioni sot­toposte in parte alla presente legge eseguono le rilevazioni secondo l’articolo 5 capoversi 2–4. In singoli casi, il Consiglio federale può affidare a un’unità amministra­tiva o, con l’accordo di questa, a una corporazione o a un istituto sottoposti alla legge l’incarico di eseguire altre rilevazioni.</p>
<p><sup>2</sup> Gli organi di rilevazione federali, che non si occupano esclusivamente di statistica o di ricerca, designano uno o più servizi statistici per i loro lavori statistici.</p>
<p><sup>3</sup> L’elaborazione statistica di dati amministrativi della Confederazione spetta di norma all’unità amministrativa, alla corporazione o all’istituto che dispone dei dati. Il trattamento può essere affidato all’Ufficio federale col suo accordo o in virtù di un decreto del Consiglio federale.</p>
<p><sup>4</sup> L’Ufficio federale consiglia gli altri produttori di statistiche della Confederazione e, nel quadro delle disposizioni sulla protezione dei dati, mette a loro disposizione i dati richiesti.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Coordinamento </a>
</h6>
<div class="collapseable"> <p><sup>1</sup> L’Ufficio federale dev’essere consultato sulla forma delle rilevazioni, delle presen­tazioni statistiche globali nonché delle altre fonti di dati della statistica federale.</p>
<p><sup>2</sup> L’Ufficio federale si adopera per coordinare la statistica federale con le statistiche cantonali, segnatamente per armonizzare i programmi delle rilevazioni e, in vista della loro elaborazione statistica, i registri o altre banche dati.<sup><a href="#fn-d6e875" id="fnbck-d6e875">25</a></sup></p>
<p><sup>3</sup> Esso collabora inoltre con i Cantoni, le università e gli organismi di ricerca nei settori della ricerca e della formazione legati alla statistica.</p>
<div class="footnotes"><p id="fn-d6e875"><sup><a href="#fnbck-d6e875">25</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Commissione della statistica federale </a>
</h6>
<div class="collapseable"> <p><sup>1</sup> Il Consiglio federale istituisce una Commissione della statistica federale, che gli fornisce consulenza sulle questioni importanti e consiglia ugualmente i produttori di statistiche della Confederazione.</p>
<p><sup>2</sup> Nella Commissione sono rappresentati i Cantoni, i Comuni, gli ambienti scienti­fici ed economici, le parti sociali nonché le unità amministrative della Confedera­zione e le organizzazioni sottoposte alla presente legge.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Protezione e sicurezza dei dati </a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Protezione dei dati e segreto d’ufficio </a>
</h6>
<div class="collapseable"> <p><sup>1</sup> I dati rilevati o comunicati per scopi statistici non possono essere utilizzati per altri fini, salvo che una legge federale ne disponga espressamente un’altra utilizzazione o la persona fisica o giuridica interessata vi acconsenta per scritto.<sup><a href="#fn-d6e932" id="fnbck-d6e932">26</a></sup></p>
<p><sup>2</sup> Tutte le persone incaricate di lavori statistici sono tenute a mantenere il segreto sui dati concernenti singole persone fisiche o giuridiche, di cui sono venuti a cono­scenza nel loro lavoro. Questo obbligo vale anche in particolare per le persone alle quali, nei Cantoni, nei Comuni e negli altri servizi, è stato chiesto di partecipare alle rilevazioni o hanno ottenuto i dati secondo l’articolo 19.</p>
<div class="footnotes"><p id="fn-d6e932"><sup><a href="#fnbck-d6e932">26</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p></div>
</div></article><article id="art_14_a"><a name="a14a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14_a"><b>Art. 14</b><i>a</i></a><sup><a href="#fn-d6e958" id="fnbck-d6e958">27</a></sup><a href="#art_14_a"> Collegamenti di dati </a>
</h6>
<div class="collapseable"> <p><sup>1</sup> Per adempiere i suoi compiti statistici, l’Ufficio federale può collegare dati tra loro se questi vengono resi anonimi. Se si tratta di dati personali degni di particolare protezione o di dati concernenti persone giuridiche degni di particolare protezione oppure se dal collegamento emergono le caratteristiche essenziali di una persona fisica o giuridica, i dati collegati vanno eli­mi­nati al termine delle elaborazioni statistiche.<sup><a href="#fn-d6e982" id="fnbck-d6e982">28</a></sup> Il Consiglio federale disciplina i dettagli.</p>
<p><sup>2</sup> Per adempiere i loro compiti statistici, i servizi statistici cantonali e comunali pos­sono collegare i dati dell’Ufficio federale con altri dati soltanto previa approvazione scritta da parte di quest’ultimo e in ottemperanza alle condizioni stabilite dallo stesso.</p>
<div class="footnotes">
<p id="fn-d6e958"><sup><a href="#fnbck-d6e958">27</a></sup> Introdotto dall’all. n. 4 della L del 23 giu. 2006 sull’armonizzazione dei registri, in vigore dal 1° nov. 2006 (<a href="https://fedlex.data.admin.ch/eli/oc/2006/619" target="_blank">RU <b>2006 </b>4165</a>; <a href="https://fedlex.data.admin.ch/eli/fga/2006/49" target="_blank">FF <b>2006 </b>397</a>).</p>
<p id="fn-d6e982"><sup><a href="#fnbck-d6e982">28</a></sup> Nuovo testo del per. giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
</div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Sicurezza e conservazione dei dati </a>
</h6>
<div class="collapseable"> <p><sup>1</sup> I servizi che trattano dati personali o dati concernenti persone giuridiche provenienti dalla statistica federale o ad essa destinati devono proteggerli contro ogni trattamento non autorizzato mediante i provvedimenti tecnici e organizzativi che si impongono.<sup><a href="#fn-d6e1018" id="fnbck-d6e1018">29</a></sup></p>
<p><sup>2</sup> Gli organi responsabili di rilevazioni hanno il diritto di conservare gli elenchi di nomi e indirizzi trattati per la preparazione, l’esecuzione e il coordinamento di rile­vazioni soltanto finché sono necessari a questi scopi. Sono salve le disposizioni riguardanti i dati del Registro delle imprese e degli stabilimenti.</p>
<p><sup>3</sup> Il materiale di rilevazione che, oltre i dati richiesti, contiene nomi o numeri d’iden­tificazione delle persone interessate, può essere trattato solo dagli organi re­sponsa­bili della rilevazione. Esso dev’essere distrutto non appena ultimato il trat­tamento dei dati.</p>
<p><sup>4</sup> I dati possono essere conservati e archiviati presso il servizio statistico competente della Confederazione, presso l’Ufficio federale o, previa approvazione scritta da parte di quest’ultimo e in ottemperanza alle condizioni stabilite dallo stesso, presso il servizio statistico cantonale, purché non contengano nomi o numeri di identifica­zione delle persone interessate.<sup><a href="#fn-d6e1046" id="fnbck-d6e1046">30</a></sup></p>
<div class="footnotes">
<p id="fn-d6e1018"><sup><a href="#fnbck-d6e1018">29</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
<p id="fn-d6e1046"><sup><a href="#fnbck-d6e1046">30</a></sup> Nuovo testo giusta l’all. n. 4 della L del 23 giu. 2006 sull’armonizzazione dei registri, in vigore dal 1° nov. 2006 (<a href="https://fedlex.data.admin.ch/eli/oc/2006/619" target="_blank">RU <b>2006 </b>4165</a>; <a href="https://fedlex.data.admin.ch/eli/fga/2006/49" target="_blank">FF <b>2006 </b>397</a>).</p>
</div>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Applicazione di altre disposizioni sulla protezione dei dati </a>
</h6>
<div class="collapseable"> <p><sup>1</sup> Per la protezione dei dati in tutti i lavori statistici valgono le disposizioni della presente legge. Per i dati personali valgono inoltre le disposizioni della legge federale del 25 settembre 2020<sup><a href="#fn-d6e1077" id="fnbck-d6e1077">31</a></sup> sulla protezione dei dati relative al trattamento per scopi di ricerca, pianificazione e statistica.<sup><a href="#fn-d6e1086" id="fnbck-d6e1086">32</a></sup></p>
<p><sup>2</sup> Il Consiglio federale emana, per la rilevazione dei dati, come pure per il loro trat­tamento da parte di organi della Confederazione, le disposizioni completive relative alla protezione e alla sicurezza dei dati.</p>
<div class="footnotes">
<p id="fn-d6e1077"><sup><a href="#fnbck-d6e1077">31</a></sup>  <a href="https://fedlex.data.admin.ch/eli/cc/1993/1945_1945_1945" target="_blank">RS <b>235.1</b></a></p>
<p id="fn-d6e1086"><sup><a href="#fnbck-d6e1086">32</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p>
</div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Protezione dei dati nei Cantoni </a>
</h6>
<div class="collapseable"> <p><sup>1</sup> Per il trattamento dei dati tramite organi cantonali valgono gli articoli 14, 15 e 16 capoverso 1 della presente legge e la legislazione cantonale in materia di tratta­mento di dati per scopi impersonali, per quanto la stessa sia conforme a tali articoli. In mancanza di tali prescrizioni, si applica il diritto federale.</p>
<p><sup>2</sup> Se i Cantoni o i Comuni partecipano all’esecuzione di una rilevazione, i Cantoni designano un servizio incaricato di provvedere alla protezione dei dati.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Pubblicazioni e prestazioni di servizi </a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Pubblicazioni </a>
</h6>
<div class="collapseable"> <p><sup>1</sup> Le basi e i principali risultati statistici sono pubblicati nelle lingue ufficiali in una forma rispondente ai bisogni degli utenti. I risultati non pubblicati devono essere resi accessibili in modo adeguato.</p>
<p><sup>2</sup> L’Ufficio federale predispone a questo scopo le attrezzature necessarie; esse sono anche a disposizione degli altri produttori di statistiche per la diffusione dei loro risultati.</p>
<p><sup>3</sup> Fatte salve le pubblicazioni prescritte dalla legge, i risultati che non sono già stati resi accessibili dalla persona interessata devono essere presentati in una forma che escluda qualsiasi riferimento alla condizione di una singola persona fisica o giuri­dica.</p>
<p><sup>4</sup> Il Consiglio federale può limitare l’accesso per altri gravi motivi.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Altre prestazioni </a>
</h6>
<div class="collapseable"> <p><sup>1</sup> L’Ufficio federale e gli altri produttori di statistiche eseguono elaborazioni statisti­che particolari per le unità amministrative della Confederazione e, nella misura del possibile, per terzi.</p>
<p><sup>2</sup> I produttori di statistiche della Confederazione possono comunicare dati personali e dati concernenti persone giuridiche a servizi statistici e di ricerca federali nonché a terzi, per scopi impersonali quali in particolare ricerca, pianificazione o statistica, se:<sup><a href="#fn-d6e1174" id="fnbck-d6e1174">33</a></sup></p>
<dl>
<dt>a. </dt>
<dd>i dati sono anonimizzati, non appena lo permette lo scopo del trattamento;</dd>
<dt>b. </dt>
<dd>il destinatario comunica a terzi i dati soltanto con l’autorizzazione del produt­tore di statistiche;</dd>
<dt>c. </dt>
<dd>il destinatario pubblica i risultati del trattamento in una forma che escluda l’identificazione delle persone implicate e</dd>
<dt>d. </dt>
<dd>se il destinatario presenta le condizioni per il rispetto del segreto statistico e delle altre disposizioni relative alla protezione dei dati.</dd>
</dl>
<p><sup>3</sup> L’Ufficio federale può eseguire lavori di ricerca, di analisi e di consulenza di du­rata limitata in rapporto con la statistica federale, a condizione che il mandante se ne assuma i costi o fornisca il personale necessario.</p>
<div class="footnotes"><p id="fn-d6e1174"><sup><a href="#fnbck-d6e1174">33</a></sup> Nuovo testo giusta l’all. 1 n. II 35 della LF del 25 set. 2020 sulla protezione dei dati, in vigore dal 1° set. 2023 (<i>RU <b>2022</b> 491</i>; <a href="https://fedlex.data.admin.ch/eli/fga/2017/2057" target="_blank">FF <b>2017</b> 5939</a>).</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Utilizzazione da parte di terzi </a>
</h6>
<div class="collapseable"> <p><sup>1</sup> I risultati statistici pubblicati, resi accessibili o trattati a partire da dati della stati­stica federale possono essere utilizzati o riprodotti senza autorizzazione relativa ai diritti d’autore, purché rechino l’indicazione della fonte.</p>
<p><sup>2</sup> Il Consiglio federale può prevedere eccezioni se la loro utilizzazione è a scopo di lucro.</p>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b><b></b> <b></b>Emolumenti </a>
</h6>
<div class="collapseable"> <p>Il Consiglio federale fissa gli emolumenti per le pubblicazioni, le prestazioni di ser­vizi e le autorizzazioni.</p>
</div></article>
</div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni penali</a><sup><a href="#fn-d6e1250" id="fnbck-d6e1250">34</a></sup><a href="#sec_6"> </a>
</h1>
<div class="footnotes"><p id="fn-d6e1250"><sup><a href="#fnbck-d6e1250">34</a></sup> A partire dal 1° gen. 2007 le pene e i termini di prescrizione devono essere adattati giusta la chiave di conversione dell’art. 333 cpv. 2–6 del Codice penale (<a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a>), nel testo della LF del 13. dic. 2002 (<a href="https://fedlex.data.admin.ch/eli/oc/2006/549" target="_blank">RU <b>2006</b> 3459</a>; <i>FF <b>1999 </b>1669</i>).</p></div>
<div class="collapseable">
<article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b><b></b> <b></b>Violazione dell’obbligo d’informazione </a>
</h6>
<div class="collapseable"> <p>Chiunque, in occasione di una rilevazione statistica ordinata in base alla presente legge, fornisce intenzionalmente informazioni false o, nonostante diffida, non sod­disfa l’obbligo d’informazione o non lo soddisfa correttamente, è punito con la multa.</p>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b><b></b> <b></b>Violazione del segreto statistico </a>
</h6>
<div class="collapseable"> <p>Chiunque, intenzionalmente o per negligenza, viola la disposizione di cui all’arti­colo 14 comunicando dati che devono restare segreti o utilizzandoli per scopi di­versi da quelli statistici, è punito con l’arresto o con la multa.</p>
</div></article><article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b><b></b> <b></b>Procedimento penale </a>
</h6>
<div class="collapseable"> <p><sup>1</sup> I Cantoni perseguono e giudicano le violazioni dell’obbligo d’informare, se la rile­vazione è eseguita da organi cantonali, e le violazioni del segreto statistico commes­se da organi cantonali.</p>
<p><sup>2</sup> Il dipartimento competente persegue e giudica le altre infrazioni secondo le norme di procedura previste dalla legge federale del 22 marzo 1974<sup><a href="#fn-d6e1317" id="fnbck-d6e1317">35</a></sup> sul diritto penale amministrativo.</p>
<p><sup>3</sup> Per il resto sono applicabili le disposizioni generali del Codice penale svizzero<sup><a href="#fn-d6e1330" id="fnbck-d6e1330">36</a></sup> e gli arti­coli 6 e 7 della legge federale del 22 marzo 1974 sul diritto penale amministrativo.</p>
<div class="footnotes">
<p id="fn-d6e1317"><sup><a href="#fnbck-d6e1317">35</a></sup> <a href="https://fedlex.data.admin.ch/eli/cc/1974/1857_1857_1857" target="_blank">RS <b>313.0</b></a></p>
<p id="fn-d6e1330"><sup><a href="#fnbck-d6e1330">36</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b></a></p>
</div>
</div></article>
</div></section><section id="sec_7"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_7">Sezione 7: Disposizioni finali </a>
</h1>
<div class="collapseable">
<article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b><b></b> <b></b>Esecuzione </a>
</h6>
<div class="collapseable"> <p><sup>1</sup> Il Consiglio federale è incaricato dell’esecuzione ed emana le relative disposizioni.</p>
<p><sup>2</sup> Nell’ambito delle proprie competenze, esso può stipulare accordi di collaborazione internazionale.</p>
</div></article><article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b></a><sup><a href="#fn-d6e1365" id="fnbck-d6e1365">37</a></sup><a href="#art_26"> </a>
</h6>
<div class="collapseable"><div class="footnotes"><p id="fn-d6e1365"><sup><a href="#fnbck-d6e1365">37</a></sup> Abgrogato dal n. II 20 della LF del 20 mar. 2008 concernente l’aggiornamento formale del diritto federale, con effetto dal 1° ago. 2008 (<a href="https://fedlex.data.admin.ch/eli/oc/2008/447" target="_blank">RU <b>2008</b> 3437</a>; <a href="https://fedlex.data.admin.ch/eli/fga/2007/885" target="_blank">FF <b>2007 </b>5575</a>).</p></div></div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b><b></b> <b></b>Referendum ed entrata in vigore </a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° agosto 1993<sup><a href="#fn-d6e1405" id="fnbck-d6e1405">38</a></sup></p>
<div class="footnotes"><p id="fn-d6e1405"><sup><a href="#fnbck-d6e1405">38</a></sup> DCF del 30 giu. 1993.</p></div>
</div></article>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato </a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Abrogazione e modificazione di atti legislativi </a>
</h2>
<div class="collapseable">
<section id="lvl_u1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_1">1. Legge federale del 23 luglio 1870</a><sup><a href="#fn-d6e1419" id="fnbck-d6e1419">39</a></sup><a href="#lvl_u1/lvl_u1/lvl_1"> concernente l’assumere dati statistici officiali nella Sviz­zera </a>
</h3>
<div class="footnotes"><p id="fn-d6e1419"><sup><a href="#fnbck-d6e1419">39</a></sup> [CS <b>4 </b>284]</p></div>
<div class="collapseable"><p class=" man-font-style-italic ">Abrogata</p></div></section><section id="lvl_u1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_2">2. Ris. fed. del 17 settembre 1875</a><sup><a href="#fn-d6e1432" id="fnbck-d6e1432">40</a></sup><a href="#lvl_u1/lvl_u1/lvl_2"> sui quadri statistici delle nascite, dei de­cessi, dei matrimoni, dei divorzi e delle dichiarazioni di nullità di matrimonio nella Svizzera </a>
</h3>
<div class="footnotes"><p id="fn-d6e1432"><sup><a href="#fnbck-d6e1432">40</a></sup> [CS <b>4 </b>287; <a href="https://fedlex.data.admin.ch/eli/oc/1985/660_660_660" target="_blank">RU <b>1985 </b>660</a>]</p></div>
<div class="collapseable">
<br><p class=" man-font-style-italic ">Abrogata</p>
</div></section><section id="lvl_u1/lvl_u1/lvl_3"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_3">3. Legge federale del 27 giugno 1973</a><sup><a href="#fn-d6e1452" id="fnbck-d6e1452">41</a></sup><a href="#lvl_u1/lvl_u1/lvl_3"> concernente l’esecuzione di una statistica scolastica </a>
</h3>
<div class="footnotes"><p id="fn-d6e1452"><sup><a href="#fnbck-d6e1452">41</a></sup> [<a href="https://fedlex.data.admin.ch/eli/oc/1975/1029_1029_1029" target="_blank">RU <b>1975 </b>1029</a>]</p></div>
<div class="collapseable"><p class=" man-font-style-italic ">Abrogata</p></div></section><section id="lvl_u1/lvl_u1/lvl_4"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_4">4. Decreto federale del 30 novembre 1964</a><sup><a href="#fn-d6e1468" id="fnbck-d6e1468">42</a></sup><a href="#lvl_u1/lvl_u1/lvl_4"> concernente il censimento periodico della circo­lazione stradale </a>
</h3>
<div class="footnotes"><p id="fn-d6e1468"><sup><a href="#fnbck-d6e1468">42</a></sup> [<a href="https://fedlex.data.admin.ch/eli/oc/1970/1005_1006_1005" target="_blank">RU <b>1970 </b>1005</a>]</p></div>
<div class="collapseable"><p class=" man-font-style-italic ">Abrogato</p></div></section><section id="lvl_u1/lvl_u1/lvl_5"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_5">5. DAF del 14 giugno 1954</a><sup><a href="#fn-d6e1484" id="fnbck-d6e1484">43</a></sup><a href="#lvl_u1/lvl_u1/lvl_5"> concernente l’esecuzione periodica di un censi­mento della aziende </a>
</h3>
<div class="footnotes"><p id="fn-d6e1484"><sup><a href="#fnbck-d6e1484">43</a></sup> [<a href="https://fedlex.data.admin.ch/eli/oc/1954/652_666_555" target="_blank">RU <b>1954 </b>555</a>, <b></b><a href="https://fedlex.data.admin.ch/eli/oc/1974/1857_1857_1857" target="_blank"><b>1974 </b>1857 </a>all. n. 26]</p></div>
<div class="collapseable"><p class=" man-font-style-italic ">Abrogato</p></div></section><section id="lvl_u1/lvl_u1/lvl_6"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_6">6. DAF del 12 aprile 1933</a><sup><a href="#fn-d6e1506" id="fnbck-d6e1506">44</a></sup><a href="#lvl_u1/lvl_u1/lvl_6"> che istituisce una statistica federale del turismo </a>
</h3>
<div class="footnotes"><p id="fn-d6e1506"><sup><a href="#fnbck-d6e1506">44</a></sup> [CS <b>4 </b>288; <a href="https://fedlex.data.admin.ch/eli/oc/1974/1857_1857_1857" target="_blank">RU <b>1974 </b>1857 </a>all. n. 27]</p></div>
<div class="collapseable"><p class=" man-font-style-italic ">Abrogato</p></div></section><section id="lvl_u1/lvl_u1/lvl_7"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#lvl_u1/lvl_u1/lvl_7">7. a 14. </a>
</h3>
<div class="collapseable">
<p>...<sup><a href="#fn-d6e1527" id="fnbck-d6e1527">45</a></sup></p>
<div class="footnotes"><p id="fn-d6e1527"><sup><a href="#fnbck-d6e1527">45</a></sup> Le mod. possono essere consultate alla <a href="https://fedlex.data.admin.ch/eli/oc/1993/2080_2080_2080" target="_blank">RU<b> 1993</b> 2080</a>.</p></div>
</div></section>
</div></section></div></section></div>
</div></body>
</html>
