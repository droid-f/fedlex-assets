<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1993-1720_1720_1720-19930311-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.142.112.912Nicht löschen bitte "<sup><a href="#fn-d1034e9">1</a></sup> " !! </p>
<!--0.142.112.912--><p class="srnummer">0.142.112.912</p>
<h1 class="erlasstitel">Scambio di note dell’8/9 febbraio 1993</h1>
<p>fra la Svizzera e la Croazia<br>sulla soppressione reciproca dell’obbligo dei visto per i titolari<br>di un passaporto diplomatico, di servizio o speciale</p>
<?del-struct abstand18pt><p>Entrato in vigore l’11 marzo 1993</p>
<p></p>
<div class="footnotes"><p id="fn-d1034e9"><sup>1</sup> <a href="https://fedlex.data.admin.ch/eli/oc/1993/1720_1720_1720">RU <b>1993</b> 1720 </a></p></div>
</div>
<div id="preamble">
<p><i>Traduzione</i><sup><a href="#fn-d1034e36">2</a></sup></p>
<p></p>
<div class="table"><table border="1">
<tr>
<td><p>Ministero</p></td>
<td><p>Zagabria, 9 febbraio 1993</p></td>
</tr>
<tr>
<td><p>degli affari esteri</p></td>
<td><p></p></td>
</tr>
<tr>
<td><p>della Repubblica di Croazia</p></td>
<td><p></p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Ambasciata di Svizzera</p></td>
</tr>
<tr>
<td><p></p></td>
<td><p xmlns:tmp="urn:com:c-moria:legi4ch:xslt:temp"><inl name="w:u" md="S" id="d71e457"></inl>Zagabria<inl md="E" id="d71e457"></inl></p></td>
</tr>
</table></div>
<p>Il Ministero degli affari esteri della Repubblica di Croazia complimenta l’Amba­sciata di Svizzera e, riferendosi alla nota dell’Ambasciata dell’8 febbraio 1993, si pregia di comunicarle che accetta la proposta di concludere un accordo fra la Repubblica di Croazia e la Confederazione Svizzera sulla soppressione reciproca dell’obbligo del visto per i titolari di un passaporto diplomatico, di servizio o speciale, del seguente tenore:</p>
<dl>
<dt>«Nell’intento di facilitare la circolazione fra i due Stati di persone titolari di un passaporto diplomatico, di servizio o speciale, nonché di cittadini dei due Stati domiciliati nell’altro Stato, e in vista di rafforzare una collaborazione fondata sulla reciproca fiducia e sulla solidarietà, è stato convenuto quanto segue:</dt>
<dd></dd>
</dl>
<div class="footnotes"><p id="fn-d1034e36"><sup>2</sup> Il testo originale è pubblicato sotto lo stesso numero nell’ediz. ted. della presente Raccolta.</p></div>
</div>
<main id="maintext"><p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 1</b> </a>
</h1>
<div class="collapseable"></div></section></td>
</tr></table></div>
<dl>
<dt>I cittadini di ciascuno Stato, titolari di un passaporto diplomatico, di servizio o speciale valido che si recano in missione ufficiale nell’altro Stato in veste di membri di una rappresentanza diplomatica o consolare o di collaboratori di un’organizzazione internazionale, sono dispensati dall’obbligo del visto per tutta la durata delle loro funzioni. L’invio in missione e la funzione di tali cittadini devono essere annunciati anticipatamente per via diplomatica all’altro Stato, che rilascerà loro una carta di legittimazione. La presente disposizione si estende anche ai familiari che vivono nella stessa economia domestica, a condizione che siano titolari di un passaporto ufficiale o ordinario valido.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 2</b> </a>
</h1>
<div class="collapseable"></div></section></td>
</tr></table></div>
<dl>
<dt>I cittadini della Repubblica di Croazia titolari di un passaporto croato diplomatico, di servizio o speciale valido che non sono membri di una rappresentanza diplomatica o consolare della Repubblica di Croazia, né rappresentanti croati presso un’organizzazione internazionale in Svizzera sono dispensati dall’obbligo del visto per entrare in Svizzera, soggiornarvi fino a 90 giorni o per uscirne, qualora essi non esercitino in Svizzera un’attività lucrativa indipendente o salariata.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 3</b> </a>
</h1>
<div class="collapseable"></div></section></td>
</tr></table></div>
<dl>
<dt>I cittadini svizzeri titolari di un passaporto svizzero diplomatico, di servizio o speciale valido che non sono membri di una rappresentanza diplomatica o consolare della Svizzera, né rappresentanti svizzeri presso un’organizza­zione internazionale nella Repubblica di Croazia sono dispensati dall’ob­bligo del visto per entrare in Croazia, soggiornarvi fino a 90 giorni o per uscirne, qualora essi non esercitino in Croazia un’attività lucrativa indipendente o salariata.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 4</b> </a>
</h1>
<div class="collapseable"></div></section></td>
</tr></table></div>
<dl>
<dt>Indipendentemente dal genere del loro passaporto, i cittadini dei due Stati domiciliati stabilmente nell’altro Stato possono ritornarvi senza visto alcuno sempreché siano in possesso di un’autorizzazione di residenza valida.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 5</b> </a>
</h1>
<div class="collapseable"></div></section></td>
</tr></table></div>
<dl>
<dt>In caso d’introduzione di un nuovo passaporto, le due Parti contraenti ne informano l’altra Parte per via diplomatica, se possibile 30 giorni prima, e gliene forniscono uno specimen.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 6</b> </a>
</h1>
<div class="collapseable"></div></section></td>
</tr></table></div>
<dl>
<dt>Il presente Accordo non esonera i cittadini di uno dei due Stati dall’obbligo di conformarsi alle leggi e altre prescrizioni vigenti relative all’entrata e al soggiorno degli stranieri nel territorio dell’altro Stato.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 7</b> </a>
</h1>
<div class="collapseable"></div></section></td>
</tr></table></div>
<dl>
<dt>Le competenti autorità delle due Parti contraenti si riservano il diritto di rifiutare l’entrata o il soggiorno sul proprio territorio ai cittadini dell’altro Stato che potessero mettere in pericolo l’ordine, la sicurezza o la salute pubblica, o la cui presenza nel Paese fosse illegale.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 8</b> </a>
</h1>
<div class="collapseable"></div></section></td>
</tr></table></div>
<dl>
<dt>1)  Le due Parti contraenti si impegnano a riammettere in qualsiasi momento e senza formalità particolari i propri cittadini che non soddisfano o non soddisfano più le condizioni relative all’entrata o al soggiorno sul territorio dell’altro Stato contraente.</dt>
<dd></dd>
<dt>2)  Le due Parti contraenti si impegnano a riammettere senza formalità particolari i cittadini di Stati terzi che non soddisfano o non soddisfano più le condizioni relative all’entrata o al soggiorno sul territorio dell’altro Stato contraente, nella misura in cui questi cittadini possedevano, al momento dell’entrata nel territorio di detto Stato, un visto valido o un’autorizzazione di residenza valida dell’altro Stato contraente. Non vi è obbligo di riammissione qualora il proseguimento del viaggio in uno Stato terzo sia possibile, lecito e ragionevolmente esigibile, in particolare se lo straniero vi ha soggiornato nel frattempo. Non vi è obbligo di riammissione neppure nel caso in cui lo straniero, al momento dell’entrata nel territorio dello Stato che ne sollecita la riammissione, sia stato in possesso di un visto o di un’autoriz­zazione di residenza validi di detto Stato oppure abbia ricevuto dopo la sua entrata un visto o un’autorizzazione di residenza da parte del medesimo.</dt>
<dd></dd>
<dt>3)  Le due Parti contraenti si impegnano a riammettere una persona alle condizioni previste nei capoversi 1 e 2 se, da ulteriori controlli, risulta che detta persona, al momento dell’entrata nel territorio di uno Stato contraente, non possedeva la nazionalità, un visto o un’autorizzazione di residenza validi dell’altro Stato contraente.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 9</b> </a>
</h1>
<div class="collapseable"></div></section></td>
</tr></table></div>
<dl>
<dt>1)  La Parte contraente a cui è stata presentata una domanda di riammissione ha l’obbligo di rispondere entro 8 giorni.</dt>
<dd></dd>
<dt>2)  La Parte contraente che ha accettato la riammissione di una persona ha l’obbligo di accoglierla entro un mese. Questo termine può essere prorogato su domanda della Parte contraente che presenta la richiesta.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 10</b> </a>
</h1>
<div class="collapseable"></div></section></td>
</tr></table></div>
<dl>
<dt>Ciascuna Parte contraente s’impegna a notificare all’altra Parte, per via diplomatica ed entro 30 giorni dalla firma del presente Accordo, le autorità competenti per il disbrigo delle domande di riammissione.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 11</b> </a>
</h1>
<div class="collapseable"></div></section></td>
</tr></table></div>
<dl>
<dt>Entrambe le Parti contraenti si impegnano a risolvere di comune intesa i problemi che possono sorgere nell’applicazione del presente Accordo. Esse si informano reciprocamente ed a scadenze regolari sulle prescrizioni che disciplinano l’entrata di cittadini di Stati terzi nel loro territorio.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 12</b> </a>
</h1>
<div class="collapseable"></div></section></td>
</tr></table></div>
<dl>
<dt>Ciascuna Parte contraente può, per ragioni di sicurezza, salute o ordine pubblici, sospendere provvisoriamente, totalmente o in parte, l’applicazione di disposizioni del presente Accordo, ad eccezione dell’Art. 8 capoverso 1. La sospensione e la rimessa in vigore delle disposizioni sono notificate immediatamente all’altra Parte contraente per via diplomatica.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 13</b> </a>
</h1>
<div class="collapseable"></div></section></td>
</tr></table></div>
<dl>
<dt>Il presente Accordo si applica anche al Principato del Liechtenstein ed ai suoi cittadini.</dt>
<dd></dd>
</dl>
<p></p>
<div class="table"><table border="1"><tr>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span>
</h1>
<div class="collapseable"></div></section></td>
<td><section id="d725e3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#d725e3"><b>Art. 14</b> </a>
</h1>
<div class="collapseable"></div></section></td>
</tr></table></div>
<dl>
<dt>Il presente Accordo è concluso per una durata indeterminata. Può essere denunciato in qualsiasi momento mediante preavviso di tre mesi, con nota indirizzata per via diplomatica all’altra Parte contraente.»</dt>
<dd></dd>
</dl>
<p>Il Ministero degli affari esteri della Repubblica di Croazia accetta la proposta dell’Ambasciata di Svizzera, secondo cui la nota dell’Ambasciata dell’8 febbraio 1993 e la presente nota del Ministero costituiscono un accordo fra la Repubblica di Croazia e la Confederazione Svizzera sulla soppressione reciproca dell’obbligo del visto per i titolari di un passaporto diplomatico, di servizio o speciale. Tale accordo entra in vigore 30 giorni dopo la data della presente nota.</p>
<p>Il Ministero degli affari esteri della Repubblica di Croazia coglie quest’occasione per rinnovare all’Ambasciata di Svizzera l’assicurazione della sua alta considera­zione.</p></main>
</div></body>
</html>
