<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1993-1458_1458_1458-19930501-it-docx</title>
</head>
<body><div id="lawcontent">
<div id="preface">
<!--747.219.1 --><p class="srnummer ">747.219.1 </p>
<h1 class="erlasstitel botschafttitel ">Ordinanza<br>sulla protezione del tracciato delle idrovie</h1>
<p>del 21 aprile 1993 (Stato 1° maggio 1993)</p>
</div>
<div id="preamble">
<p>Il Consiglio federale svizzero,</p>
<p>visti gli articoli 24 capoverso 2, 27 capoverso 1 e 72 capoverso 1 della legge federale del 22 dicembre 1916<sup><a href="#fn-d6e19" id="fnbck-d6e19">1</a></sup> sull’utilizzazione delle forze idriche,</p>
<p>ordina:</p>
<div class="footnotes"><p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/33/189_191_191" target="_blank">RS <b>721.80</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione</a>
</h6>
<div class="collapseable"> <p>Soggiacciono alla presente ordinanza le seguenti sezioni di corsi d’acqua:</p>
<dl>
<dt>a. </dt>
<dd>il Reno da Basilea a Weiach;</dd>
<dt>b. </dt>
<dd>l’Aar dalla sua confluenza fino alla ritenuta di Klingnau;</dd>
<dt>c. </dt>
<dd>il Rodano dalla frontiera franco-svizzera al lago Lemano.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Approvazione della Confederazione</a>
</h6>
<div class="collapseable"> <p>I progetti per costruzioni idrauliche od altre opere che riguardino le sezioni di corsi d’acqua menzionate all’articolo 1 devono essere comunicati per approvazione all’Ufficio federale dei trasporti<sup><a href="#fn-d6e60" id="fnbck-d6e60">2</a></sup> (Ufficio federale).</p>
<div class="footnotes"><p id="fn-d6e60"><sup><a href="#fnbck-d6e60">2</a></sup> La designazione dell’unità amministrativa è stata adattata in applicazione  dell’art. 16 cpv. 3 dell'O del 17 nov. 2004 sulle pubblicazioni (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>). </p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Invio dei progetti</a>
</h6>
<div class="collapseable"> <p><sup>1</sup> I richiedenti sottopongono i loro progetti ai Cantoni interessati.</p>
<p><sup>2</sup> I Cantoni comunicano i progetti all’Ufficio federale, accompagnandoli del loro preavviso.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Esame dei progetti</a>
</h6>
<div class="collapseable"> <p><sup>1</sup> L’Ufficio federale esamina i progetti e decide se e in qual modo i richiedenti debbano prendere misure che soddisfino le esigenze della navigazione attuale e futura.</p>
<p><sup>2</sup> In particolare decide se le misure siano da prendere in fase di realizzazione dei progetti o solo al momento dell’apertura delle idrovie alla navigazione.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Piano settoriale</a>
</h6>
<div class="collapseable"> <p><sup>1</sup> L’esame dei progetti avviene in base al piano settoriale delle idrovie.</p>
<p><sup>2</sup> Fino al momento della sua adozione, sono applicabili le norme tecniche fissate dall’Ufficio federale.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Diritto previgente: abrogazione</a>
</h6>
<div class="collapseable"> <p>Il decreto del Consiglio federale del 4 aprile 1923<sup><a href="#fn-d6e125" id="fnbck-d6e125">3</a></sup> concernente i corsi d’acqua navigabili o che possono essere resi navigabili è abrogato.</p>
<div class="footnotes"><p id="fn-d6e125"><sup><a href="#fnbck-d6e125">3</a></sup> [CS <b>4 </b>774; <a href="https://fedlex.data.admin.ch/eli/oc/1950/1522_1565_1526" target="_blank">RU <b>1950 </b>1526</a>]</p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Entrata in vigore</a>
</h6>
<div class="collapseable"> <p>La presente ordinanza entra in vigore il 1° maggio 1993.</p>
</div></article></main>
</div></body>
</html>
