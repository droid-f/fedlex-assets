<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.619.549--><p class="srnummer ">0.741.619.549</p>
<p class="ref "> RU <b>1993</b> 2870</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<span class="man-font-weight-normal"><br></span>tra il Consiglio federale svizzero<span class="man-font-weight-normal"><br></span>e il Governo del Regno del Marocco<span class="man-font-weight-normal"><br></span>relativo ai trasporti internazionali stradali</h1>
<p class="erlasssubtitel ">Concluso il 24 ottobre 1986<br>Entrato in vigore mediante scambio di note il 28 settembre 1993</p>
<p class="erlassdatum "></p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale francese è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Governo del Regno del Marocco,</p>
<p class="absatz ">desiderosi di facilitare i trasporti stradali di viaggiatori e di merci tra i due Paesi e in transito attraverso il loro territorio,</p>
<p class="man-template-verb ">hanno convenuto quanto segue:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable"><p class="absatz ">Le disposizioni del presente accordo si applicano ai trasporti di viaggiatori e merci, la cui provenienza o destinazione si situa sul territorio di una Parte contraente o in transito attraverso i loro territori, effettuati per mezzo di veicoli immatricolati nel territorio dell’altra Parte contraente.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable">
<p class="absatz "><sup>1</sup> Il termine «trasportatore» designa una persona fisica o giuridica che, sia in Svizzera sia in Marocco, ha il diritto di effettuare trasporti stradali di viaggiatori o di merci conformemente alle disposizioni legali in vigore nel suo Paese.</p>
<p class="absatz "><sup>2</sup> Il termine «veicolo» designa un veicolo stradale a propulsione meccanica nonché il suo rimorchio o semirimorchio adibiti al trasporto di:</p>
<dl>
<dt>a) </dt>
<dd>oltre 8 persone sedute, conducente non compreso;</dd>
<dt>b) </dt>
<dd>merci.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Trasporto di viaggiatori</a>
</h6>
<div class="collapseable">
<p class="absatz "><sup>1</sup> I trasporti di viaggiatori sottostanno al regime dell’autorizzazione preventiva.</p>
<p class="absatz "><sup>2</sup> I trasporti occasionali di viaggiatori che adempiono le condizioni seguenti sono esentati dall’autorizzazione:</p>
<dl>
<dt>a) </dt>
<dd>trasporto degli stessi viaggiatori con lo stesso veicolo durante tutto un viaggio i cui punti di partenza e d’arrivo sono situati nel Paese d’immatricolazione del veicolo, in quanto nessun viaggiatore è preso a carico o scende lungo il percorso o a fermate situate fuori di detto Paese (circuito a porta chiusa); o</dd>
<dt>b) </dt>
<dd>trasporto di un gruppo di viaggiatori da un luogo situato nel Paese d’immatricolazione del veicolo a un luogo situato sul territorio dell’altra Parte contraente quando il veicolo vuoto lascia questo territorio per il Paese d’immatricolazione; o</dd>
<dt>c) </dt>
<dd>trasporto di viaggiatori in transito attraverso il territorio dell’altra Parte contraente, eccettuati i viaggi che si ripetono con una certa frequenza.</dd>
</dl>
<p class="absatz "><sup>3</sup> Linee regolari per il trasporto di viaggiatori potranno essere istituite soltanto con l’accordo delle autorità competenti delle due Parti contraenti.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporto di merci</a>
</h6>
<div class="collapseable">
<p class="absatz "><sup>1</sup> Sottostanno ad autorizzazione preventiva:</p>
<dl>
<dt>a) </dt>
<dd>i trasporti stradali di merci tra le due Parti contraenti;</dd>
<dt>b) </dt>
<dd>i trasporti stradali di merci in transito attraverso il territorio di una Parte contraente;</dd>
<dt>c) </dt>
<dd>la circolazione di veicoli vuoti sul territorio di una Parte contraente.</dd>
</dl>
<p class="absatz "><sup>2</sup> Sono esentati dall’autorizzazione preventiva:</p>
<dl>
<dt>a) </dt>
<dd>i trasporti stradali di colli aerei, in caso di deviazioni di servizi aerei;</dd>
<dt>b) </dt>
<dd>i trasporti di masserizie;</dd>
<dt>c) </dt>
<dd>i trasporti di oggetti destinati a fiere e esposizioni;</dd>
<dt>d) </dt>
<dd>i trasporti di materiale, di accessori e di animali a destinazione o in provenienza da manifestazioni teatrali, musicali, cinematografiche, sportive, da circhi, fiere o sagre, nonché quelli destinati alle registrazioni radiofoniche, alle riprese cinematografiche o per la televisione;</dd>
<dt>e) </dt>
<dd>lo spostamento a vuoto di un veicolo adibito al trasporto di merci e destinato a sostituire un veicolo accidentato sul territorio dell’altra Parte contraente, nonché il proseguimento, da parte del veicolo sostitutivo, del trasporto autorizzato per il veicolo accidentato;</dd>
<dt>f) </dt>
<dd>l’entrata a vuoto di:<dl>
<dt>– </dt>
<dd>veicoli destinati al trasporto di veicoli accidentati,</dd>
<dt>– </dt>
<dd>veicoli di rimorchio e di soccorso stradale;</dd>
</dl>
</dd>
<dt>g) </dt>
<dd>i trasporti di veicoli accidentati;</dd>
<dt>h) </dt>
<dd>i trasporti funerari per mezzo di appositi veicoli;</dd>
<dt>i) </dt>
<dd>i trasporti destinati all’aiuto in caso di catastrofi.</dd>
</dl>
<p class="absatz "><sup>3</sup> Le autorizzazioni possono essere di due tipi, ossia le autorizzazioni per viaggio e le autorizzazioni a tempo; esse conferiscono ai trasportatori il diritto di prendere a carico merci di ritorno.</p>
<p class="absatz "><sup>4</sup> Il numero annuo delle autorizzazioni sarà stabilito secondo i bisogni dalla Commissione mista di cui all’articolo 12 o mediante scambio di corrispondenza tra le autorità competenti delle Parti contraenti.</p>
<p class="absatz "><sup>5</sup> Le autorizzazioni di trasporto, messe mutualmente a disposizione dell’altra Parte contraente, sono rilasciate alle imprese da parte delle autorità competenti del Paese d’immatricolazione dei veicoli per mezzo dei quali sono effettuati i trasporti.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Applicazione della legislazione nazionale</a>
</h6>
<div class="collapseable"><p class="absatz ">Per tutte le materie che non sono disciplinate dal presente accordo i trasportatori e i conducenti di veicoli di una Parte contraente che si trovano sul territorio dell’altra Parte contraente sottostanno alle leggi e ai regolamenti di quest’ultima.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Divieto per i trasporti interni</a>
</h6>
<div class="collapseable"><p class="absatz ">I trasportatori di una Parte contraente non sono autorizzati a effettuare trasporti stradali di viaggiatori o di merci tra due punti situati sul territorio dell’altra Parte contraente.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Regime fiscale</a>
</h6>
<div class="collapseable"><p class="absatz ">I veicoli immatricolati in una Parte contraente e utilizzati per il trasporto di viaggiatori o merci tra i due Paesi o in transito attraverso il loro territorio possono essere sottoposti a imposte, tasse o altri oneri previsti dalla legislazione nazionale di ogni Parte contraente secondo il modo definito nel protocollo menzionato nell’articolo 11 del presente accordo.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Regime doganale</a>
</h6>
<div class="collapseable">
<p class="absatz "><sup>1</sup> I membri dell’equipaggio del veicolo possono importare temporaneamente in franchigia e senza autorizzazione d’importazione i loro effetti personali e gli attrezzi necessari al loro veicolo per la durata del loro soggiorno sul territorio dell’altra Parte contraente.</p>
<p class="absatz "><sup>2</sup> I pezzi staccati importati per riparare un dato veicolo già importato temporaneamente sono ammessi temporaneamente esenti da dazi e tasse d’entrata e senza proibizioni e restrizioni d’importazione. Le Parti contraenti possono esigere che tali pezzi siano posti sotto l’egida di un titolo d’importazione temporanea. I pezzi sostituiti vanno sdoganati, riesportati o distrutti sotto controllo doganale.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Infrazioni</a>
</h6>
<div class="collapseable">
<p class="absatz "><sup>1</sup> Le autorità competenti delle Parti contraenti provvedono affinché i trasportatori rispettino le disposizioni del presente accordo.</p>
<p class="absatz "><sup>2</sup> I trasportatori e i conducenti di veicoli che, sul territorio dell’altra Parte contraente, hanno commesso infrazioni alle disposizioni del presente accordo o delle leggi e dei regolamenti connessi con i trasporti stradali o la circolazione stradale in vigore sul detto territorio possono, su richiesta delle autorità competenti di questo Paese, essere oggetto delle misure seguenti, ordinate dalle autorità dei Paese d’immatricolazione del veicolo:</p>
<dl>
<dt>a) </dt>
<dd>avvertimento;</dd>
<dt>b) </dt>
<dd>revoca a titolo temporaneo, parziale o totale, del diritto di effettuare trasporti sul territorio della Parte contraente dove l’infrazione è stata commessa.</dd>
</dl>
<p class="absatz "><sup>3</sup> L’autorità che ha preso una misura siffatta ne informa l’autorità competente dell’altra Parte contraente.</p>
<p class="absatz "><sup>4</sup> Rimangono salve le sanzioni che possono essere inflitte in virtù della legislazione nazionale dai tribunali o dalle autorità della Parte contraente sul cui territorio tali infrazioni sono state commesse.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Autorità competenti</a>
</h6>
<div class="collapseable"><p class="absatz ">Le Parti contraenti designano le autorità competenti incaricate dell’applicazione del presente accordo.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Modalità d’applicazione</a>
</h6>
<div class="collapseable">
<p class="absatz ">Le autorità competenti delle Parti contraenti regolano le modalità d’applicazione del presente accordo in un protocollo<sup><a href="#fn-d7e263" id="fnbck-d7e263">2</a></sup> firmato contemporaneamente a quest’ultimo.</p>
<div class="footnotes"><p id="fn-d7e263"><sup><a href="#fnbck-d7e263">2</a></sup><sup></sup> Non pubblicato nella RU.</p></div>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Commissione mista</a>
</h6>
<div class="collapseable">
<p class="absatz "><sup>1</sup> Le Parti contraenti istituiscono una commissione mista per trattare questioni derivanti dall’applicazione del presente accordo.</p>
<p class="absatz "><sup>2</sup> La commissione è competente per modificare il protocollo menzionato nell’articolo 11.</p>
<p class="absatz "><sup>3</sup> La commissione si riunisce su domanda dell’una o dell’altra delle autorità competenti, alternativamente sul territorio di ciascuna Parte contraente.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Estensione dell’accordo al Principato del Liechtenstein</a>
</h6>
<div class="collapseable"><p class="absatz ">Conformemente alla domanda formale del Principato del Liechtenstein, l’accordo estende i suoi effetti a detto Paese fintantoché esso resterà legato alla Svizzera da un trattato d’unione doganale.</p></div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Entrata in vigore e durata di validità</a>
</h6>
<div class="collapseable">
<p class="absatz "><sup>1</sup> Il presente accordo entrerà in vigore appena ciascuna Parte contraente avrà notificato all’altra che si è conformata alle prescrizioni costituzionali relative alla conclusione e alla messa in vigore degli accordi internazionali.</p>
<p class="absatz "><sup>2</sup> L’accordo vigerà per il periodo di un anno dopo la sua entrata in vigore e d’anno in anno sarà rinnovato tacitamente.</p>
<p class="absatz "><sup>3</sup> Ciascuna Parte contraente può denunciare il presente accordo con un preavviso scritto di 90 giorni.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i firmatari, debitamente autorizzati dai rispettivi Governi, hanno firmato il presente accordo.</p>
<p class="absatz ">Fatto a Berna il 24 ottobre 1986 in due originali in lingua francese e araba, i due testi facenti parimenti fede.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il<br>Governo del Regno del Marocco:</p></td>
</tr>
<tr>
<td><p class="unterschriften ">L. Schlumpf</p></td>
<td><p class="unterschriften ">M. Bouamoud</p></td>
</tr>
</table></div>
<p class="absatz "></p>
<p class="abstand1seite "></p>
</div></section></main>
</div></body>
</html>
