<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.748.131.934.922 --><p class="srnummer">0.748.131.934.922 </p>
<p class="ref">RU <b>1993</b> 1338</p>
<h1 class="erlasstitel botschafttitel">Scambio di note del 19 ottobre 1992/<br>26 gennaio 1993<br>tra la Svizzera e la Francia relativo all’istituzione presso l’aeroporto di Basilea‑Mulhouse<span class="man-font-weight-normal"><sup><a href="#fn-d5338e21" id="fnbck-d5338e21">1</a></sup></span><span class="man-font-weight-normal"> </span>di un ufficio a controlli<br>nazionali abbinati e alla delimitazione dei settori</h1>
<p class="erlasssubtitel man-space-before-0">Entrato in vigore il 1<sup>o</sup> marzo 1993</p>
<p class="erlassdatum man-space-before-3"> (Stato 7 dicembre 1998)</p>
<div class="footnotes"><p id="fn-d5338e21"><sup><a href="#fnbck-d5338e21">1</a></sup><sup></sup> Ai sensi dell’art. 4 par. 1 della Convenzione franco-svizzera del 28 settembre 1960  (<a href="https://fedlex.data.admin.ch/vocabulary/legal-taxonomy/2140" target="_blank" data-rs-uri="https://fedlex.data.admin.ch/eli/cc/1961/569_574_590" data-rs="0.631.252.934.95" data-lang="it">RS <b>0.631.252.934.95</b></a>), la zona situata su territorio francese, conformemente al presente accordo, è annessa al Comune di Basilea.</p></div>
</div>
<div id="preamble"><div>
<p class="man-template-tab-utit-kurs tab-utit9pt-kurs man-font-style-italic man-space-before-6">Traduzione<span class="man-font-style-normal"><sup><a href="#fn-d5338e49" id="fnbck-d5338e49">2</a></sup></span></p>
<p></p>
<div class="table"><table border="1">
			
			
			<tr>
				
				<td>
					
					<p class="man-template-tab-krpr man-space-before-4">Ambasciata di Svizzera<br>in Francia</p>
				</td>
				<td>
					
					<p class="man-template-tab-krpr man-space-before-4">Parigi, 26 gennaio 1993</p>
				</td>
			</tr>
			<tr>
				
				<td>
					
					<p class="man-template-tab-krpr"></p>
				</td>
				<td>
					
					<p class="man-template-tab-krpr"></p>
				</td>
			</tr>
			<tr>
				
				<td>
					
					<p class="man-template-tab-krpr"></p>
				</td>
				<td>
					
					<p class="man-template-tab-krpr">Al Ministero degli Affari Esteri</p>
				</td>
			</tr>
			<tr>
				
				<td>
					
					<p class="man-template-tab-krpr man-space-before-4"></p>
				</td>
				<td>
					
					<p class="man-template-tab-krpr man-space-before-4">Parigi</p>
				</td>
			</tr>
		</table></div>
<p class="absatz man-space-before-4">L’Ambasciata di Svizzera presenta i suoi complimenti al Ministero degli Affari Esteri e ha l’onore di dichiarare ricevuta la nota del 19 ottobre 1992 del seguente tenore:</p>
<dl class="man-space-after-0">
<dt class="man-space-before-4"></dt>
<dd class="man-space-before-4">«Il Ministero degli Affari Esteri presenta i suoi complimenti all’Ambasciata di Svizzera e, riferendosi all’articolo 1 paragrafo 4 della Convenzione franco-svizzera del 28 settembre 1960<sup><a href="#fn-d5338e124" id="fnbck-d5338e124">3</a></sup> concernente gli uffici a controlli nazionali abbinati e i controlli in corso di viaggio, ha l’onore di comunicare quanto segue:</dd>
<dt class="man-space-before-4"></dt>
<dd class="man-space-before-4">Il Governo francese ha preso atto dell’accordo che abroga e sostituisce il testo del 26 marzo 1971<sup><a href="#fn-d5338e140" id="fnbck-d5338e140">4</a></sup> relativo all’istituzione presso l’aeroporto di Basilea-Mulhouse di un ufficio a controlli nazionali abbinati e alla delimitazione dei settori.</dd>
<dt class="man-space-before-4"></dt>
<dd class="man-space-before-4">L’accordo, firmato il 5 febbraio 1992 dal Direttore generale delle dogane e dei dazi indiretti francesi e il 21 maggio 1992 dal Direttore generale delle dogane svizzere, ha il tenore seguente:</dd>
<dt class="man-space-before-4"></dt>
<dd class="man-space-before-4">«Vista la Convenzione franco‑svizzera del 28 settembre 1960 concernente gli uffici a controlli nazionali abbinati e i controlli in corso di viaggio;</dd>
<dt class="man-space-before-4"></dt>
<dd class="man-space-before-4">Vista la Convenzione franco‑svizzera del 4 luglio 1949<sup><a href="#fn-d5338e171" id="fnbck-d5338e171">5</a></sup> relativa alla costruzione e all’esercizio dell’aeroporto di Basilea Mulhouse a Blotzheim.</dd>
</dl>
<div class="footnotes">
<p id="fn-d5338e49"><sup><a href="#fnbck-d5338e49">2</a></sup><sup></sup> Il testo originale è pubblicato sotto lo stesso numero nell’ediz. franc. della presente  Raccolta.</p>
<p id="fn-d5338e124"><sup><a href="#fnbck-d5338e124">3</a></sup><sup></sup> <a href="https://fedlex.data.admin.ch/vocabulary/legal-taxonomy/2140" target="_blank" data-rs-uri="https://fedlex.data.admin.ch/eli/cc/1961/569_574_590" data-rs="0.631.252.934.95" data-lang="it">RS <b>0.631.252.934.95</b></a></p>
<p id="fn-d5338e140"><sup><a href="#fnbck-d5338e140">4</a></sup><sup></sup> <a href="https://fedlex.data.admin.ch/eli/oc/1971/723_724_724" target="_blank">RU <b>1971</b> 724</a>, <b></b><a href="https://fedlex.data.admin.ch/eli/oc/1978/284_284_284" target="_blank"><b>1978</b> 284</a></p>
<p id="fn-d5338e171"><sup><a href="#fnbck-d5338e171">5</a></sup><sup></sup> <a href="https://fedlex.data.admin.ch/vocabulary/legal-taxonomy/3281" target="_blank" data-rs-uri="https://fedlex.data.admin.ch/eli/cc/1950/1299_1334_1312" data-rs="0.748.131.934.92" data-lang="it">RS <b>0.748.131.934.92</b></a></p>
</div>
</div></div>
<main id="maintext"><p></p>
<div class="table layout-table"><table>
			
			
			<tr>
				
				<td>
					
					<p class="man-mod-ref man-space-before-14"></p>
				</td>
				<td>
					
					<p class="man-mod-ref man-space-before-14"><b>Art. 1</b><sup><a href="#fn-d5338e199" id="fnbck-d5338e199">6</a></sup></p>
				</td>
			</tr>
		</table></div>
<dl class="man-space-after-0">
<dt class="man-space-before-4"></dt>
<dd class="man-space-before-4">1.  Un ufficio a controlli nazionali abbinati è istituito in territorio francese, presso l’aeroporto di Basilea—Mulhouse, per effettuarvi il controllo dei viaggiatori e delle merci in provenienza dalla Francia e a destinazione della Svizzera o viceversa</dd>
<dt class="man-space-before-4"></dt>
<dd class="man-space-before-4">2.  I servizi svizzeri di dogana e di polizia vi effettuano pure, alle condizioni fissate dalla Convenzione del 28 settembre 1960<sup><a href="#fn-d5338e224" id="fnbck-d5338e224">7</a></sup>, il controllo dei viaggiatori e delle merci in provenienza da un Paese che non sia la Francia e a destinazione della Svizzera o viceversa.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">3.  Ai fini dell’applicazione dei paragrafi 1 e 2 del presente articolo, si intende per ‹viaggiatore›:<dl class="man-space-after-0">
<dt class="man-space-before-2">1. </dt>
<dd class="man-space-before-2">Per i servizi di polizia dei due Stati, ogni persona che si reca dal settore svizzero al settore francese e viceversa, anche se non esce dal territorio dell’aeroporto.</dd>
<dt class="man-space-before-2">2. </dt>
<dd class="man-space-before-2">Per i servizi di dogana dei due Stati:<dl>
<dt>A. </dt>
<dd>all’atto dell’importazione:<dl>
<dt>– </dt>
<dd>ogni persona che entra temporaneamente nel territorio doganale in cui non ha la sua dimora abituale, e</dd>
<dt>– </dt>
<dd>ogni persona che rientra nel territorio doganale in cui ha la sua dimora abituale, dopo essersi recata temporaneamente nel territorio dell’altro Stato.</dd>
</dl>
</dd>
<dt>B. </dt>
<dd>all’atto dell’esportazione:<dl>
<dt>– </dt>
<dd>ogni persona che lascia temporaneamente il territorio doganale in cui ha la sua dimora abituale, e</dd>
<dt>– </dt>
<dd>ogni persona che, dopo un soggiorno temporaneo, lascia il territorio doganale dello Stato in cui non ha la sua dimora abituale.</dd>
</dl>
</dd>
</dl>
</dd>
</dl>
</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="man-mod-ref man-space-before-14"></p>
				</td>
				<td>
					
					<p class="man-mod-ref man-space-before-14"><b>Art. 2</b></p>
				</td>
			</tr>
		</table></div>
<dl class="man-space-after-0">
<dt class="man-space-before-4"></dt>
<dd class="man-space-before-4">1.  Nel presente accordo, e ai fini della loro delimitazione, i settori corrispondono a quelli definiti all’articolo 2 paragrafo 6 della Convenzione del 4 luglio 1949<sup><a href="#fn-d5338e307" id="fnbck-d5338e307">8</a></sup>.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">2.  Di conseguenza si intende per:<dl class="man-space-after-0">
<dt class="man-space-before-2">– </dt>
<dd class="man-space-before-2">settore svizzero, il settore destinato ai servizi svizzeri incaricati del controllo di viaggiatori e merci in provenienza dalla Svizzera o a destinazione di quest’ultima;</dd>
<dt class="man-space-before-2">– </dt>
<dd class="man-space-before-2">settore francese, il settore destinato ai servizi francesi incaricati del controllo di viaggiatori e merci in provenienza dalla Francia o a destinazione di quest’ultima;</dd>
<dt class="man-space-before-2">– </dt>
<dd class="man-space-before-2">settore comune: il settore comprendente le piste, destinato ai servizi aeroportuali generali e al traffico viaggiatori e merci.</dd>
</dl>
</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="man-mod-ref man-space-before-14"></p>
				</td>
				<td>
					
					<p class="man-mod-ref man-space-before-14"><b>Art. 3</b></p>
				</td>
			</tr>
		</table></div>
<dl class="man-space-after-0">
<dt class="man-space-before-4"></dt>
<dd class="man-space-before-4">1.  I settori definiti nell’articolo 2 sono delimitati sul piano allegato<sup><a href="#fn-d5338e362" id="fnbck-d5338e362">9</a></sup> che costituisce parte integrante del presente accordo.</dd>
<dt class="man-space-before-4 man-space-before-2"></dt>
<dd class="man-space-before-4 man-space-before-2">2.  Sul piano, i diversi settori sono rappresentati come segue:<dl class="man-space-after-0">
<dt class="man-space-before-2">– </dt>
<dd class="man-space-before-2">Settore svizzero, in rosso;</dd>
<dt class="man-space-before-2">– </dt>
<dd class="man-space-before-2">Settore francese, in blu;</dd>
<dt class="man-space-before-2">– </dt>
<dd class="man-space-before-2">Settore comune, in verde.</dd>
</dl>
</dd>
<dt class="man-space-before-4"></dt>
<dd class="man-space-before-4">3.  I settori del piano tratteggiati indicano le zone che, in funzione delle esigenze dei traffico, possono venire assegnate all’uno od all’altro settore.</dd>
<dt class="man-space-before-4"></dt>
<dd class="man-space-before-4">4.  I piani menzionati nel paragrafo 1 saranno affissi nel settore svizzero.</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="man-mod-ref man-space-before-14"></p>
				</td>
				<td>
					
					<p class="man-mod-ref man-space-before-14"><b>Art. 4</b></p>
				</td>
			</tr>
		</table></div>
<dl class="man-space-after-0">
<dt class="man-space-before-4"></dt>
<dd class="man-space-before-4">La delimitazione del settore svizzero può essere modificata qualora l’attività delle imprese che vi sono installate non risponda più al criterio della franchigia doganale conformemente all’articolo 10 capitolo 1 capoverso 2 della Convenzione franco‑svizzera del 4 luglio 1949<sup><a href="#fn-d5338e421" id="fnbck-d5338e421">10</a></sup> concernente la costruzione e l’esercizio dell’aeroporto di Basilea-Mulhouse a Blotzheim.</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="man-mod-ref man-space-before-14"></p>
				</td>
				<td>
					
					<p class="man-mod-ref man-space-before-14"><b>Art. 5</b></p>
				</td>
			</tr>
		</table></div>
<dl class="man-space-after-0">
<dt class="man-space-before-4 man-space-before-2"></dt>
<dd class="man-space-before-4 man-space-before-2">1.  La Direzione regionale delle dogane di Mulhouse e la competente autorità di polizia francese da una parte, la Direzione del primo circondario delle dogane svizzere a Basilea e la competente autorità di polizia svizzera dall’altra decidono di comune accordo:<dl class="man-space-after-0">
<dt class="man-space-before-2">– </dt>
<dd class="man-space-before-2">dell’assegnazione delle zone di cui all’articolo 3 capoverso 3;</dd>
<dt class="man-space-before-2">– </dt>
<dd class="man-space-before-2">delle modifiche delle delimitazioni dei settori in seguito ad eventuali trasferimenti di locali e di terreni.</dd>
</dl>
</dd>
<dt class="man-space-before-4"></dt>
<dd class="man-space-before-4">Dette modifiche dovranno essere oggetto di uno scambio di lettere fra la Direzione regionale delle dogane di Mulhouse e la Direzione del primo circondario delle dogane svizzere a Basilea. Saranno parimenti sottoposte alla Commissione mista franco‑svizzera in occasione della successiva seduta.</dd>
<dt class="man-space-before-4"></dt>
<dd class="man-space-before-4">2.  La Direzione regionale delle dogane di Mulhouse e la Direzione del primo circondario delle dogane svizzere a Basilea disciplinano di comune accordo i dettagli dopo aver consultato le amministrazioni competenti nonché il consiglio d’amministrazione dell’aeroporto.</dd>
<dt class="man-space-before-4"></dt>
<dd class="man-space-before-4">3.  Gli agenti in servizio responsabili delle amministrazioni locali interessate dei due Stati adottano di comune accordo i provvedimenti applicabili immediatamente o durante un breve periodo, segnatamente per appianare le difficoltà che dovessero sorgere durante i controlli. Essi possono inoltre, per delega delle autorità di cui ai capoversi 1 e 2, disciplinare i problemi dovuti ai trasferimenti provvisori di settori.</dd>
</dl>
<p></p>
<div class="table layout-table"><table>
			
			
			<tr>
				
				<td>
					
					<p class="man-mod-ref man-space-before-14"></p>
				</td>
				<td>
					
					<p class="man-mod-ref man-space-before-14"><b>Art. 6</b></p>
				</td>
			</tr>
		</table></div>
<dl class="man-space-after-0">
<dt class="man-space-before-4"></dt>
<dd class="man-space-before-4">Il presente accordo abroga quello del 26 marzo 1971<sup><a href="#fn-d5338e503" id="fnbck-d5338e503">11</a></sup> modificato il 17 ottobre 1977 e rimarrà in vigore sintanto che la succitata Convenzione del 4 luglio 1949 rimarrà in vigore.</dd>
<dt class="man-space-before-4"></dt>
<dd class="man-space-before-4">Tuttavia, ognuno dei due Governi potrà denunciarlo con un preavviso di 6 mesi. La denuncia sarà effettiva il primo giorno del mese successivo la data di scadenza del preavviso. Di comune intesa, i due Governi potranno parimenti modificare il presente accordo.»</dd>
<dt class="man-space-before-4"></dt>
<dd class="man-space-before-4">Il Ministro degli Affari Esteri sarebbe grato all’Ambasciata di Svizzera se questa gli comunicasse la decisione del Consiglio federale in merito all’approvazione delle disposizioni sovraesposte.</dd>
<dt class="man-space-before-4"></dt>
<dd class="man-space-before-4">In caso di approvazione, la presente nota e la risposta delle autorità svizzere costituiranno l’accordo, conformemente all’articolo 1 paragrafo 4 della Convenzione del 28 settembre 1960<sup><a href="#fn-d5338e534" id="fnbck-d5338e534">12</a></sup>.</dd>
<dt class="man-space-before-4"></dt>
<dd class="man-space-before-4">Il Ministero propone di fissare la data dell’entrata in vigore al primo giorno del secondo mese seguente la risposta delle autorità svizzere.</dd>
<dt class="man-space-before-4"></dt>
<dd class="man-space-before-4">Il Ministero degli Affari Esteri coglie l’occasione per esprimere all’Ambasciata di Svizzera l’espressione della sua alta considerazione.» </dd>
</dl>
<p class="absatz man-space-before-4">L’Ambasciata si onora di comunicare al Ministero che Il Consiglio federale svizzero ha approvato le disposizioni dell’accordo.</p>
<p class="absatz man-space-before-4">Conformemente all’articolo 1 paragrafo 4 della Convenzione franco‑svizzera del 28 settembre 1960<sup><a href="#fn-d5338e558" id="fnbck-d5338e558">13</a></sup> relativa agli uffici di controlli nazionali abbinati e al controllo in corso di viaggio, la succitata nota del Ministro degli Affari esteri e la presente nota costituiscono l’accordo fra il Consiglio federale svizzero e il Governo francese relativo all’istituzione presso l’aeroporto di Basilea‑Mulhouse di un ufficio a controlli nazionali abbinati e alla delimitazione dei settori. Il presente scambio di note sostituisce quello del 26 marzo 1971<sup><a href="#fn-d5338e570" id="fnbck-d5338e570">14</a></sup>, modificato mediante scambio di note del 17 ottobre 1977. L’accordo entrerà in vigore il primo giorno del secondo mese seguente la data della presente risposta, vale a dire il 1 marzo 1993.</p>
<p class="absatz man-space-before-4">L’Ambasciata di Svizzera coglie l’occasione per rinnovare al Ministero degli Affari Esteri l’espressione della sua alta considerazione.</p>
<p class="abstand1seite man-space-before-0"></p></main>
</div></body>
</html>
