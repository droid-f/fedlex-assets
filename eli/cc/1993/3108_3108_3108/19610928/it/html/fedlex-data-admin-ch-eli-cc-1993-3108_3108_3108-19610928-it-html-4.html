<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.274.185.671 --><p class="srnummer ">0.274.185.671 </p>
<p class="ref "> RU <b>1993</b> 3108</p>
<h1 class="erlasstitel botschafttitel ">Scambio di note<br>del 24 agosto/28 settembre 1961<br>tra la Svizzera e il Principato di Monaco<br>concernente il regolamento delle questioni relative<br>alla notificazione degli atti giudiziali ed extragiudiziali<br>in materia civile e commerciale<sup><a href="#fn-d7e25" id="fnbck-d7e25">1</a></sup>
</h1>
<p class="erlasssubtitel ">Entrato in vigore il 28 settembre 1961</p>
<p class="erlassdatum "> (Stato 28  settembre 1961)</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup> Tra la Svizzera e Monaco è attualmente applicabile anche la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>).</p></div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e42" id="fnbck-d7e42">2</a></sup></i></p>
<p></p>
<div class="table layout-table"><table><tr>
<td>
<p class="man-template-tab-krpr ">Servizio delle relazioni esterne</p>
<p class="man-template-tab-krpr ">Principato di Monaco</p>
</td>
<td>
<p class="man-template-tab-krpr ">Monaco, 28 settembre 1961</p>
<p class="man-template-tab-krpr "></p>
<p class="man-template-tab-krpr ">Dipartimento federale di giustizia e polizia</p>
<p class="man-template-tab-krpr ">Berna</p>
</td>
</tr></table></div>
<p class="absatz ">Il Servizio delle relazioni esterne presenta i suoi complimenti al Dipartimento federale di giustizia e polizia e ha l’onore di accusare ricevuta della nota del 24 agosto 1961 concernente il regolamento delle questioni relative alla notificazione degli atti giudiziali ed extragiudiziali in materia civile e commerciale e con la quale il DFGP propone di fondare le relazioni reciproche sui principi seguenti:</p>
<dl>
<dt>«1. </dt>
<dd>La notificazione di atti giudiziali ed extragiudiziali in materia civile e commerciale spediti dalle autorità di uno dei due Paesi e destinati a persone residenti sul territorio dell’altro è richiesta, da una parte, alla Direzione dei Servizi giudiziari del Principato di Monaco dall’Ufficio federale di polizia del Dipartimento federale di giustizia e polizia<sup><a href="#fn-d7e70" id="fnbck-d7e70">3</a></sup> e, dall’altra, all’Ufficio federale di polizia del Dipartimento federale di giustizia e polizia<sup><a href="#fn-d7e76" id="fnbck-d7e76">4</a></sup> dalla Direzione dei Servizi giudiziari del Principato di Monaco.</dd>
<dt>2. </dt>
<dd>Nella richiesta di notificazione che deve essere redatta in francese, l’autorità richiedente menziona il tribunale da cui emana l’atto, nome e posizione delle parti, indirizzo del destinatario, natura del documento da notificare e oggetto della procedura.</dd>
<dt>3. </dt>
<dd>La notificazione avviene a cura dell’autorità competente secondo il diritto dello Stato richiesto. Tale autorità, salvo i casi previsti dal punto seguente, può limitarsi a effettuare la notificazione con semplice consegna dell’atto al destinatario che l’accetta spontaneamente.</dd>
<dt>4. </dt>
<dd>Dietro esplicita richiesta dell’autorità richiedente, la notificazione è effettuata se necessario anche contro la volontà del destinatario secondo le forme prescritte dalla legislazione interna dello Stato richiesto per le notificazioni analoghe o in una forma speciale se non è contraria alla legislazione di tale Stato. In questo caso l’atto da notificare dev’essere redatto o accompagnato da una traduzione nella lingua dell’autorità richiesta.</dd>
<dt>5. </dt>
<dd>L’autorità richiedente riceve un documento che certifica l’avvenuta notificazione o indica i fatti che l’hanno impedita. La prova della notificazione è fornita sia da conferma di ricevuta debitamente datata e firmata dal destinatario sia da una conferma di ricevuta apposta sul doppio dell’atto, se quest’ultimo è trasmesso in duplice esemplare oppure risulta da una conferma dell’autorità richiesta che rileva il fatto, la forma, il luogo e la data della notificazione.</dd>
<dt>6. </dt>
<dd>Le traduzioni necessarie per le notificazioni formale e speciale sono effettuate sotto la responsabilità dell’autorità da cui emanano gli atti e che ne certifica la conformità con l’originale. La legalizzazione non è richiesta qualora l’autenticità dei documenti sia, per rispondere alle esigenze legali, sufficientemente garantita dalla via ufficiale di trasmissione.</dd>
<dt>7. </dt>
<dd>La notificazione non dà luogo a nessun rimborso di spese o tasse, ad eccezione di quelle causate dall’intervento di un ufficiale ministeriale nei casi previsti dal numero 4.»</dd>
</dl>
<p class="absatz ">Il Servizio delle relazioni estere dà il suo accordo alla procedura così proposta.</p>
<p class="absatz ">La presente nota e quella del Dipartimento federale di giustizia e polizia del 24 agosto 1961 costituiscono un «modus vivendi» relativo alla trasmissione degli atti giudiziali ed extragiudiziali in materia civile e commerciale.</p>
<p class="absatz ">Il Servizio delle relazioni estere coglie anche la presente occasione per rinnovare al Dipartimento federale di giustizia e polizia i sensi della sua alta considerazione.</p>
<div class="footnotes">
<p id="fn-d7e42"><sup><a href="#fnbck-d7e42">2</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e70"><sup><a href="#fnbck-d7e70">3</a></sup><sup></sup> Ora: Ufficio federale di giustizia.</p>
<p id="fn-d7e76"><sup><a href="#fnbck-d7e76">4</a></sup><sup></sup> Ora:Ufficio federale di giustizia.</p>
</div>
</div></div>
</div></body>
</html>
