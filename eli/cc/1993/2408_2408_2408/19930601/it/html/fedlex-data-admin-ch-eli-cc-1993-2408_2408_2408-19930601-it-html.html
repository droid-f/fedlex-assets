<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1993-2408_2408_2408-19930601-it-docx</title>
</head>
<body><div id="lawcontent">
<div id="preface">
<!--0.351.934.93 (Stato 1° gennaio 1993)Nicht löschen bitte " RU 1993 2408 " !! --><p class="srnummer">0.351.934.93 (Stato 1° gennaio 1993)Nicht löschen bitte " RU 1993 2408 " !! </p>
<!--0.351.934.93--><p class="srnummer">0.351.934.93</p>
<h1 class="erlasstitel">Scambio di lettere<br>del 24 febbraio/11 marzo 1993</h1>
<p>fra la Svizzera e la Francia concernente l’applicazione<br>della Convenzione europea di assistenza giudiziaria in materia penale<br>del 20 aprile 1959 ai Territori francesi d’oltremare, della Polinesia<br>francese, della Nuova Caledonia e di Wallis e Futuna, come anche alle<br>collettività territoriali di Mayotte e Saint Pierre e Miquelon</p>
<?del-struct abstand18pt><p>Entrato in vigore il 1° giugno 1993</p>
<p> (Stato 1° gennaio 1993)</p>
</div>
<div id="preamble">
<p>Traduzione</p>
<p></p>
<div class="table"><table border="1"><tr>
<td>
<p>Il Capo del Dipartimento federale </p>
<p>degli Affari Esteri</p>
</td>
<td>
<p>Berna, 11 marzo 1993</p>
<p></p>
<p>A sua Eccellenza</p>
<p>Bernard Garcia</p>
<p>Ambasciatore</p>
<p>della Repubblica francese in Svizzera</p>
<p>Berna</p>
</td>
</tr></table></div>
<p>Signor Ambasciatore,</p>
<p>Ho l’onore di accusare ricevuta la Sua lettera del 24 febbraio 1993 del seguente tenore:</p>
<dl>
<dt>«A seguito dei colloqui svoltisi tra i rappresentanti dei nostri due Paesi mi pregio proporre, a nome del mio Governo, l’estensione dell’applicazione della Convenzione europea del 20 aprile 1959<sup><a href="#fn-d781e64">1</a></sup> di assistenza giudiziaria in materia penale ai Territori francesi d’oltremare, della Polinesia francese, della Nuova CaIedonia e di Wallis e Futuna, come anche alle collettività ter­ritoriali di Mayotte e di Saint Pierre e Miquelon.</dt>
<dd></dd>
<dt>Le riserve e le dichiarazioni formulate dal Governo francese al momento della ratifica si applicano a detta estensione territoriale fatto salvo l’articolo 7 paragrafo 3 della Convenzione secondo cui le citazioni a comparire per le persone perseguite che si trovano su uno dei territori d’oltremare o colletti­vità territoriali devono essere trasmesse alle autorità francesi entro un ter­mine di 50 giorni dalla data stabilita per la comparsa.</dt>
<dd></dd>
<dt>Se le proposte che precedono sono accolte dal Governo Svizzero, la presente lettera e la Sua risposta, a nome del Governo Svizzero, costituiranno un accordo fra i nostri due Paesi.</dt>
<dd></dd>
<dt>Il presente scambio di lettere entrerà in vigore il primo giorno del terzo mese successivo alla data di ricezione della Sua risposta.»</dt>
<dd></dd>
</dl>
<p>Mi pregio comunicarle che il Consiglio federale svizzero ha dato il proprio assenso a quanto proposto nella Sua lettera e, pertanto, la presente risposta e la Sua lettera costituiranno un accordo tra i nostri due Governi che entrerà in vigore il 1° giugno 1993.</p>
<p>Confermo inoltre che la Svizzera manterrà nei confronti dei Territori d’oltremare e delle collettività territoriali menzionati le riserve e dichiarazioni da essa formulate al momento della ratifica della Convenzione.</p>
<p>Gradisca, signor Ambasciatore, l’assicurazione della mia alta considerazione.</p>
<p>   René Felber</p>
<div class="footnotes"><p id="fn-d781e64"><sup>1</sup> <a href="https://fedlex.data.admin.ch/eli/cc/1967/831_871_866/20130116">RS <b>0.351.1</b></a></p></div>
</div>
</div></body>
</html>
