<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--748.128--><p class="srnummer ">748.128</p>
<h1 class="erlasstitel botschafttitel ">Ordinanza<br>concernente la delimitazione del traffico di <br>linea dagli altri tipi di traffico aereo <br>commerciale</h1>
<p class="erlassdatum ">dell’11 agosto 1993 (Stato 1° settembre 1993)</p>
</div>
<div id="preamble"><div>
<p class="man-template-autor ">Il Dipartimento federale dei trasporti, delle comunicazioni e delle energie,</p>
<p class="ingress ">visto l’articolo 101 capoverso 4 dell’ordinanza sulla navigazione aerea<br>del 14 novembre 1973<sup><a href="#fn-d7e25" id="fnbck-d7e25">1</a></sup>,</p>
<p class="man-template-verb ">ordina:</p>
<div class="footnotes"><p id="fn-d7e25"><sup><a href="#fnbck-d7e25">1</a></sup><sup></sup><sup> </sup><a href="https://fedlex.data.admin.ch/eli/cc/1973/1856_1856_1856" target="_blank">RS <b>748.01</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Pubblicità, accessibilità e disponibilità nel trasporto di persone</a>
</h6>
<div class="collapseable">
<p class="absatz "><sup>1</sup> Nel trasporto di persone, le serie di voli di cui all’articolo 101 capoverso 3 lettera c dell’ordinanza sulla navigazione aerea non sono considerate traffico di linea sottoposto a concessione se sono adempiute le seguenti premesse:</p>
<dl>
<dt>a. </dt>
<dd>i voli sono eseguiti sulla base di contratti di noleggio;</dd>
<dt>b. </dt>
<dd>ogni noleggiatore assume almeno 10 posti di passeggeri per una determinata destinazione; questa restrizione non si applica se la capacità totale o residua dell’aeromobile è inferiore a 10 posti;</dd>
<dt>c. </dt>
<dd>prima della partenza, ogni passeggero possiede una prenotazione definitiva per l’andata e il ritorno presso un solo noleggiatore. Tuttavia, il volo di ritorno può anche prendere avvio da un luogo diverso da quello di destinazione. A titolo eccezionale, la data del volo di ritorno può essere modificata dopo la partenza. I voli di andata e di ritorno possono essere eseguiti da diverse imprese di trasporto aereo. Sono ammessi trasporti di sola andata conformemente all’articolo 4 capoverso 2;</dd>
<dt>d. </dt>
<dd>i passeggeri rientrano in una delle categorie di noleggio menzionate negli articoli 2 a 5.</dd>
</dl>
<p class="absatz "><sup>2</sup> L’Ufficio federale dell’aviazione civile (ufficio) può rilasciare a un’impresa di trasporto aereo l’autorizzazione per trasportare, in base a tariffe stabilite liberamente, passeggeri sui voli di linea che adempiono le condizioni menzionate al capoverso 1, se:</p>
<dl>
<dt>a. </dt>
<dd>ciò non costituisce una violazione di accordi internazionali;</dd>
<dt>b. </dt>
<dd>sono utilizzati meno della metà dei posti riservati al traffico di linea.</dd>
</dl>
<p class="absatz "><sup>3</sup> Sono ammessi eccezionalmente i trasporti a titolo gratuito nonché quelli che consentono di utilizzare disponibilità inopinate di posti con ritorno dei passeggeri entro 24 ore dall’arrivo a destinazione. I trasporti di questo tipo vanno annunciati all’ufficio entro la settimana successiva.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Viaggi a forfait (ITC)</a>
</h6>
<div class="collapseable">
<p class="absatz "><sup>1</sup> I viaggi a forfait comprendono il trasporto nonché le prestazioni accessorie, indissociabili da esse, che sono parte integrante del viaggio.</p>
<p class="absatz "><sup>2</sup> Le prestazioni accessorie nel luogo di destinazione, che devono essere certificate e messe a disposizione di ogni passeggero per tutta la durata del viaggio, comprendono almeno i trasferimenti e l’alloggio in albergo o una prestazione equivalente.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Comitive con prenotazione (ABC)</a>
</h6>
<div class="collapseable"><p class="absatz ">Sono considerate comitive con prenotazione le comitive i cui membri possiedono una prenotazione definitiva per il volo di andata e di ritorno e il cui cognome, numero di passaporto e data di nascita nonché data di ritorno sono stati comunicati all’ufficio dall’impresa di trasporto o dal noleggiatore al più tardi due settimane prima della partenza.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Voli per lavoratori stranieri</a>
</h6>
<div class="collapseable">
<p class="absatz "><sup>1</sup> Sono considerati voli per lavoratori stranieri i voli che trasportano stranieri, o i loro parenti stretti, che dimostrano di aver lavorato per almeno tre mesi per un datore di lavoro svizzero. Per principio, questi trasporti si fanno in provenienza e a destinazione del Paese del quale è originario il lavoratore straniero.</p>
<p class="absatz "><sup>2</sup> I trasporti di sola andata sono ammessi unicamente per i lavoratori stranieri, o i loro stretti parenti, che iniziano per la prima volta la loro attività professionale in Svizzera o se vi pongono fine.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Persone in corso di formazione</a>
</h6>
<div class="collapseable">
<p class="absatz "><sup>1</sup> Sono persone in corso di formazione:</p>
<dl>
<dt>a. </dt>
<dd>studenti tra i 16 e 30 anni, iscritti a una scuola superiore;</dd>
<dt>b. </dt>
<dd>studenti tra i 16 e 26 anni che frequentano una scuola a tempo pieno durante almeno un anno;</dd>
<dt>c. </dt>
<dd>apprendisti tra i 16 e 26 anni che assolvono un tirocinio professionale riconosciuto della durata minima di due anni.</dd>
</dl>
<p class="absatz "><sup>2</sup> I requisiti menzionati devono essere documentati da una legittimazione rilasciata dall’istituto di formazione.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Pubblicità, accessibilità e disponibilità nel trasporto di merci</a>
</h6>
<div class="collapseable">
<p class="absatz ">Nel trasporto di merci le serie di voli di cui all’articolo 101 capoverso 3 lettera c dell’ordinanza sulla navigazione aerea non sono considerate traffico di linea sottoposto a concessione se sono adempiute le seguenti premesse:</p>
<dl>
<dt>a. </dt>
<dd>i voli sono eseguiti sulla base di contratti di noleggio;</dd>
<dt>b. </dt>
<dd>i voli non sono offerti al pubblico né direttamente né indirettamente;</dd>
<dt>c. </dt>
<dd>il singolo volo è destinato:<dl>
<dt>1. </dt>
<dd>al massimo a quattro noleggiatori per il trasporto delle loro merci o</dd>
<dt>2.<sup><a href="#fn-d7e161" id="fnbck-d7e161">2</a></sup> </dt>
<dd>esclusivamente al trasporto di piccole spedizioni che, prese singolarmente, pesano al massimo 60 kg.</dd>
</dl>
</dd>
</dl>
<div class="footnotes"><p id="fn-d7e161"><sup><a href="#fnbck-d7e161">2</a></sup><sup></sup><sup> </sup><a href="https://fedlex.data.admin.ch/eli/oc/1993/2934_2934_2934" target="_blank">RU <b>1993</b> 2934</a></p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Autorizzazione speciale</a>
</h6>
<div class="collapseable"><p class="absatz ">I voli del traffico merci di cui all’articolo 101 capoverso 3 lettera d dell’ordinanza sulla navigazione aerea richiedono un’autorizzazione speciale dell’ufficio.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Abrogazione del diritto vigente e entrata in vigore</a>
</h6>
<div class="collapseable">
<p class="absatz "><sup>1</sup> L’ordinanza del 24 ottobre 1980<sup><a href="#fn-d7e193" id="fnbck-d7e193">3</a></sup> concernente la delimitazione del traffico di linea dagli altri tipi di traffico aereo commerciale è abrogata.</p>
<p class="absatz "><sup>2</sup> La presente ordinanza entra in vigore il 1° settembre 1993.</p>
<p class="abstand1seite "></p>
<div class="footnotes"><p id="fn-d7e193"><sup><a href="#fnbck-d7e193">3</a></sup><sup></sup><sup> </sup>[<a href="https://fedlex.data.admin.ch/eli/oc/1980/1570_1570_1570" target="_blank">RU <b>1980 </b>1570</a>]</p></div>
</div></article></main>
</div></body>
</html>
