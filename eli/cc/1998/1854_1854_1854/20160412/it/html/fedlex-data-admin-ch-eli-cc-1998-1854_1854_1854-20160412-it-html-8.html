<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--814.12 --><p class="srnummer ">814.12 </p>
<h1 class="erlasstitel botschafttitel ">Ordinanza<br>contro il deterioramento del suolo</h1>
<h2 class="erlasskurztitel ">(O suolo)</h2>
<p class="erlassdatum ">del 1° luglio 1998 (Stato 12 aprile 2016)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 29, 33 capoverso 2, 35 capoverso 1 e 39 capoverso 1 della legge del 7 ottobre 1983<sup><a href="#fn-d7e21" id="fnbck-d7e21">1</a></sup> sulla protezione dell’ambiente (LPAmb),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1984/1122_1122_1122" target="_blank">RS <b>814.01</b></a></p></div>
</div></div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1:  Scopo, campo d’applicazione e definizioni</a>
</h1>
<div class="collapseable">
<article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo, campo d’applicazione</a>
</h6>
<div class="collapseable">
<p class="absatz ">Per conservare a lungo termine la fertilità del suolo, la presente ordinanza disciplina:</p>
<dl>
<dt>a. </dt>
<dd>l’osservazione, la sorveglianza e la valutazione del deterioramento chimico, biologico e fisico del suolo;</dd>
<dt>b. </dt>
<dd>le misure atte a prevenire il costipamento e l’erosione persistente del suolo;</dd>
<dt>c. </dt>
<dd>le misure d’utilizzazione del suolo asportato;</dd>
<dt>d. </dt>
<dd>le ulteriori misure che i Cantoni prendono in caso di suoli deteriorati (art. 34 LPAmb).</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Definizioni</a>
</h6>
<div class="collapseable">
<p class="absatz "><sup>1</sup> Il suolo è fertile quando:</p>
<dl>
<dt>a.<sup><a href="#fn-d7e69" id="fnbck-d7e69">2</a></sup> </dt>
<dd>possiede una biocenosi biologicamente attiva, una struttura, una composizione e uno spessore tipici per la sua posizione nonché una capacità di decomposizione intatta;</dd>
<dt>b. </dt>
<dd>permette la crescita e lo sviluppo normali o influenzati dall’uomo di piante e associazioni vegetali, naturali o coltivate, e non pregiudica le loro caratteristiche;</dd>
<dt>c. </dt>
<dd>permette una produzione vegetale di buona qualità che non mette in pericolo la salute dell’uomo e degli animali;</dd>
<dt>d. </dt>
<dd>non mette in pericolo la salute dell’uomo e degli animali che lo ingeriscono direttamente.</dd>
</dl>
<p class="absatz "><sup>2</sup> È considerato deterioramento chimico del suolo il deterioramento derivante da sostanze naturali o artificiali (sostanze nocive).</p>
<p class="absatz "><sup>3</sup> È considerato deterioramento biologico del suolo il deterioramento derivante in particolare da organismi geneticamente modificati, patogeni o alloctoni.<sup><a href="#fn-d7e96" id="fnbck-d7e96">3</a></sup></p>
<p class="absatz "><sup>4</sup> Sono considerate deterioramento fisico del suolo le modificazioni della struttura, della conformazione o dello spessore del suolo derivanti da interventi dell’uomo.</p>
<p class="absatz "><sup>5</sup> Per determinate forme di utilizzazione i valori di guardia indicano il deterioramento del suolo che, in caso di superamento, secondo le attuali conoscenze scientifiche e l’esperienza, può presentare un pericolo concreto per l’uomo, gli animali o le piante. Tali valori servono a valutare se è necessario limitare l’utilizzazione del suolo ai sensi dell’articolo 34 capoverso 2 LPAmb.</p>
<div class="footnotes">
<p id="fn-d7e69"><sup><a href="#fnbck-d7e69">2</a></sup><sup></sup> Nuovo testo giusta il n. 6 dell’all. 6 all’O del 4 dic. 2015 sui rifiuti, in vigore dal 1° gen. 2016 (<a href="https://fedlex.data.admin.ch/eli/oc/2015/891" target="_blank">RU <b>2015</b> 5699</a>).</p>
<p id="fn-d7e96"><sup><a href="#fnbck-d7e96">3</a></sup><sup></sup> Nuovo testo giusta il n. 9 dell’all. 5 all’O del 9 mag. 2012 sull’impiego confinato, in vigore dal 1° giu. 2012 (<a href="https://fedlex.data.admin.ch/eli/oc/2012/329" target="_blank">RU <b>2012</b> 2777</a>).</p>
</div>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Osservazione, sorveglianza e valutazione del deterioramento del suolo</a>
</h1>
<div class="collapseable">
<article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Osservazione da parte della Confederazione</a>
</h6>
<div class="collapseable">
<p class="absatz "><sup>1</sup> L’Ufficio federale dell’ambiente (UFAM)<sup><a href="#fn-d7e123" id="fnbck-d7e123">4</a></sup> gestisce in collaborazione con l’Ufficio federale dell’agricoltura (UFAG) una rete nazionale di osservazione del deterioramento del suolo (NABO).</p>
<p class="absatz "><sup>2</sup> L’UFAM informa i Cantoni sui risultati dell’osservazione e li pubblica.</p>
<div class="footnotes"><p id="fn-d7e123"><sup><a href="#fnbck-d7e123">4</a></sup><sup></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/oc/2004/746" target="_blank">RU <b>2004 </b>4937</a>). Di detta mod. è tenuto conto in tutto il presente testo.</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Osservazione da parte dei Cantoni</a>
</h6>
<div class="collapseable">
<p class="absatz "><sup>1</sup> Se è accertato o se si deve temere che il deterioramento del suolo pregiudichi la fertilità in determinate regioni, i Cantoni provvedono affinché in tali regioni si proceda alla sorveglianza.</p>
<p class="absatz "><sup>2</sup> L’UFAM provvede in collaborazione con l’Ufficio federale dell’agricoltura (UFAG) alla creazione delle basi tecniche necessarie alla sorveglianza del deterioramento del suolo e offre consulenza tecnica ai Cantoni.</p>
<p class="absatz "><sup>3</sup> I Cantoni comunicano all’UFAM i risultati della sorveglianza e li pubblicano.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Valutazione </a>
</h6>
<div class="collapseable">
<p class="absatz "><sup>1</sup> La Confederazione e i Cantoni valutano il deterioramento del suolo sulla base dei valori indicativi, di guardia e di risanamento stabiliti negli allegati.</p>
<p class="absatz "><sup>2</sup> In mancanza di valori indicativi, viene valutato caso per caso sulla base dei criteri che figurano nell’articolo 2 capoverso 1, se la fertilità del suolo è garantita a lungo termine.</p>
<p class="absatz "><sup>3</sup> In mancanza di valori di guardia o di risanamento per determinate forme di utilizzazione del suolo, viene valutato caso per caso se il deterioramento del suolo presenta un pericolo concreto per la salute dell’uomo, degli animali o delle piante. L’UFAM offre consulenza tecnica ai Cantoni.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Prevenzione del costipamento e dell’erosione persistente del suolo; utilizzazione del suolo asportato</a>
</h1>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Prevenzione del costipamento e dell’erosione del suolo</a>
</h6>
<div class="collapseable">
<p class="absatz "><sup>1</sup> Chi costruisce un impianto, coltiva o sfrutta in altro modo il suolo deve scegliere e impiegare i veicoli, le macchine e gli apparecchi considerando le caratteristiche fisiche e l’umidità del suolo in modo da evitare costipamento o altre modifiche della sua struttura tali da pregiudicarne la fertilità a lungo termine.<sup><a href="#fn-d7e178" id="fnbck-d7e178">5</a></sup></p>
<p class="absatz "><sup>2</sup> Chi modifica il terreno o coltiva il suolo deve provvedere mediante modalità di costruzione e di coltivazione idonee, in particolare mediante tecniche di costruzione e di piantagione che impediscano l’erosione, la rotazione delle colture e la sistemazione di passaggi, a che la conservazione a lungo termine della fertilità del suolo non venga pregiudicata dall’erosione. Se a tale scopo sono necessarie misure comuni di più aziende, il Cantone le ordina, in particolare nel caso di erosione dovuta a scorrimento intensivo di rigagnoli d’acqua piovana di pendio.</p>
<div class="footnotes"><p id="fn-d7e178"><sup><a href="#fnbck-d7e178">5</a></sup><sup></sup> Nuovo testo giusta il n. 6 dell’all. 6 all’O del 4 dic. 2015 sui rifiuti, in vigore dal 1° gen. 2016 (<a href="https://fedlex.data.admin.ch/eli/oc/2015/891" target="_blank">RU <b>2015</b> 5699</a>).</p></div>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d7e194" id="fnbck-d7e194">6</a></sup><a href="#art_7"><b></b> <b></b>Utilizzazione del suolo asportato</a>
</h6>
<div class="collapseable">
<p class="absatz "><sup>1</sup> Chi asporta suolo deve utilizzarlo in modo da poterlo reimpiegare come suolo, in particolare il suolo dello strato superiore e di quello inferiore del suolo dev’essere asportato e depositato separatamente.</p>
<p class="absatz "><sup>2</sup> Se il materiale terroso asportato dallo strato superiore e da quello inferiore del suolo viene reimpiegato come suolo (p. es. per ricoltivazioni o modificazioni del terreno), dev’essere collocato o aggiunto in modo tale che:</p>
<dl>
<dt>a. </dt>
<dd>qualsiasi deterioramento fisico a scapito della fertilità del suolo preesistente e di quello collocato o aggiunto venga ridotto a un periodo quanto più breve possibile;</dd>
<dt>b. </dt>
<dd>il suolo preesistente non subisca un ulteriore deterioramento chimico e biologico.</dd>
</dl>
<div class="footnotes"><p id="fn-d7e194"><sup><a href="#fnbck-d7e194">6</a></sup><sup></sup> Nuovo testo giusta il n. 6 dell’all. 6 all’O del 4 dic. 2015 sui rifiuti, in vigore dal 1° gen. 2016 (<a href="https://fedlex.data.admin.ch/eli/oc/2015/891" target="_blank">RU <b>2015</b> 5699</a>).</p></div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4:  Misure complementari in caso di suolo deteriorato</a>
</h1>
<div class="collapseable">
<article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Misure dei Cantoni in caso di superamento dei valori indicativi</a>
</h6>
<div class="collapseable">
<p class="man-template-referenz"> (art. 34 cpv. 1 LPAmb)</p>
<p class="absatz "><sup>1</sup> Se in una determinata regione i valori indicativi sono superati o se il deterioramento del suolo aumenta sensibilmente, il Cantone ne accerta le cause.</p>
<p class="absatz "><sup>2</sup> Il Cantone esamina se le misure adottate in virtù delle prescrizioni federali in materia di protezione delle acque, protezione contro le catastrofi, igiene dell’aria, sostanze e organismi pericolosi per l’ambiente nonché in materia di rifiuti e deterioramento fisico del suolo sono sufficienti per impedire un ulteriore deterioramento nella regione in questione.</p>
<p class="absatz "><sup>3</sup> Se dette misure non sono sufficienti, il Cantone prende ulteriori misure giusta l’articolo 34 capoverso 1 LPAmb. Ne informa dapprima l’UFAM.</p>
<p class="absatz "><sup>4</sup> I Cantoni mettono in atto le misure entro cinque anni dalla constatazione del deterioramento del suolo. Fissano i termini a seconda dell’urgenza del singolo caso.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Misure dei Cantoni in caso di superamento dei valori di guardia</a>
</h6>
<div class="collapseable">
<p class="man-template-referenz"> (art. 34 cpv. 2 LPAmb)</p>
<p class="absatz "><sup>1</sup> Se in una determinata regione i valori di guardia sono superati, il Cantone esamina se il deterioramento del suolo presenta un pericolo concreto per l’uomo, gli animali o le piante.</p>
<p class="absatz "><sup>2</sup> In caso di pericolo concreto, limita l’utilizzazione del suolo nella misura necessaria a eliminare tale pericolo.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Misure dei Cantoni in caso di superamento dei valori di risanamento</a>
</h6>
<div class="collapseable">
<p class="man-template-referenz"> (art. 34 cpv. 3 LPAmb)</p>
<p class="absatz "><sup>1</sup> Se in una determinata regione i valori di risanamento sono superati, il Cantone vieta le utilizzazioni interessate.</p>
<p class="absatz "><sup>2</sup> Nelle regioni destinate dalla pianificazione del territorio all’utilizzazione orticola, agricola o forestale il Cantone ordina misure atte a ridurre il grado di deterioramento del suolo al di sotto dei valori di risanamento in modo da rendere possibile la prevista utilizzazione conforme agli usi locali senza pericolo per l’uomo, gli animali o le piante.</p>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Inasprimento delle prescrizioni federali</a>
</h6>
<div class="collapseable"><p class="absatz ">Quando per conservare la fertilità del suolo, oltre alle misure complementari cantonali o al loro posto, è necessario un inasprimento delle prescrizioni federali giusta l’articolo 33 LPAmb, il Dipartimento federale dell’ambiente, dei trasporti, dell’energia, delle comunicazioni (DATEC) ne fa domanda al Consiglio federale.</p></div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5:  Raccomandazioni della Confederazione</a>
</h1>
<div class="collapseable"><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable">
<p class="absatz "><sup>1</sup> L’UFAM e gli altri Servizi federali interessati emanano raccomandazioni comuni sull’applicazione della presente ordinanza. Collaborano con i Cantoni e con le associazioni economiche interessate.</p>
<p class="absatz "><sup>2</sup> Essi esaminano se misure previste su base volontaria stabilite nell’ambito di accordi settoriali con l’economia sono indicate ai fini dell’esecuzione della presente ordinanza.</p>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6:  Disposizioni finali</a>
</h1>
<div class="collapseable">
<article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d7e302" id="fnbck-d7e302">7</a></sup><a href="#art_13"> Esecuzione</a>
</h6>
<div class="collapseable">
<p class="absatz "><sup>1</sup> I Cantoni eseguono la presente ordinanza ad eccezione dei compiti da essa attribuiti alla Confederazione.</p>
<p class="absatz "><sup>2</sup> Nell’applicare altre leggi federali, accordi internazionali o decisioni internazionali concernenti punti disciplinati dalla presente ordinanza, le autorità federali eseguono in tal ambito anche la presente ordinanza. La collaborazione dell’UFAM e dei Cantoni è retta dall’articolo 41 capoversi 2 e 4 LPAmb; sono salve le disposizioni legali sull’obbligo di tutela del segreto.</p>
<p class="absatz "><sup>3</sup> L’UFAM stabilisce i modelli di geodati e i modelli di rappresentazione minimi per i geodati di base ai sensi della presente ordinanza per i quali è designato quale servizio specializzato della Confederazione nell’allegato 1 dell’ordinanza del 21 maggio 2008<sup><a href="#fn-d7e324" id="fnbck-d7e324">8</a></sup> sulla geoinformazione.<sup><a href="#fn-d7e333" id="fnbck-d7e333">9</a></sup></p>
<div class="footnotes">
<p id="fn-d7e302"><sup><a href="#fnbck-d7e302">7</a></sup><sup></sup> Nuovo testo giusta il n. II 11 dell’O del 2 feb. 2000 relativa alla LF sul coordinamento e la semplificazione delle procedure d’approvazione dei piani, in vigore dal 1° mar. 2000 (<a href="https://fedlex.data.admin.ch/eli/oc/2000/121" target="_blank">RU <b>2000</b> 703</a>).</p>
<p id="fn-d7e324"><sup><a href="#fnbck-d7e324">8</a></sup><sup></sup> <a href="https://fedlex.data.admin.ch/eli/cc/2008/389" target="_blank">RS <b>510.620</b></a></p>
<p id="fn-d7e333"><sup><a href="#fnbck-d7e333">9</a></sup><sup></sup> Introdotto dal n. 6 dell’all. 2 all’O del 21 mag. 2008 sulla geoinformazione, in vigore dal 1° lug. 2008 (<a href="https://fedlex.data.admin.ch/eli/oc/2008/389" target="_blank">RU <b>2008 </b>2809</a>).</p>
</div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Diritto previgente: abrogazione</a>
</h6>
<div class="collapseable">
<p class="absatz ">L’ordinanza del 9 giugno 1986<sup><a href="#fn-d7e351" id="fnbck-d7e351">10</a></sup> concernente le sostanze nocive nel suolo è abrogata.</p>
<div class="footnotes"><p id="fn-d7e351"><sup><a href="#fnbck-d7e351">10</a></sup><sup></sup> [<a href="https://fedlex.data.admin.ch/eli/oc/1986/1147_1147_1147" target="_blank">RU <b>1986 </b>1147</a>, <b></b><a href="https://fedlex.data.admin.ch/eli/oc/1996/2243_2243_2243" target="_blank"><b>1996 </b>2243 </a>n. I 26]</p></div>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° ottobre 1998.</p></div></article>
</div></section></main><div id="annex">
<section id="annex_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_1">Allegato 1</a>
</h1>
<div class="collapseable">
<p class="titelanhtext ">(art. 5 cpv. 1)</p>
<section id="annex_1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_1/lvl_u1">Valori indicativi, di guardia e di risanamento relativi a sostanze nocive inorganiche nel suolo</a>
</h2>
<div class="collapseable">
<section id="annex_1/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_1">1 Valori indicativi, di guardia e di risanamento</a>
</h3>
<div class="collapseable">
<section id="annex_1/lvl_u1/lvl_1/lvl_11"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_1/lvl_11">11 Valori indicativi</a>
</h4>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Sostanza nociva</p></th>
<th class=" man-text-align-left " colspan="2"><p class="man-template-tab-kpf ">Tenore<br>(mg/kg SS per i suoli con fino al 15 % di humus, <br>mg/dm3 per i suoli con più del 15 % di humus)</p></th>
</tr>
<tr>
<th class=" man-text-align-left "><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">Tenore totale</p></th>
<th class=" man-text-align-left "><p class="man-template-tab-kpf ">Tenore frazione solubile</p></th>
</tr>
<tr>
<td><p class="man-template-tab-krpr ">Cromo (Cr)</p></td>
<td><p class="man-template-tab-krpr ">  50</p></td>
<td><p class="man-template-tab-krpr ">  –</p></td>
</tr>
<tr>
<td><p class="man-template-tab-krpr ">Nichel (Ni)</p></td>
<td><p class="man-template-tab-krpr ">  50</p></td>
<td><p class="man-template-tab-krpr ">  0,2</p></td>
</tr>
<tr>
<td><p class="man-template-tab-krpr ">Rame (Cu)</p></td>
<td><p class="man-template-tab-krpr ">  40</p></td>
<td><p class="man-template-tab-krpr ">  0,7</p></td>
</tr>
<tr>
<td><p class="man-template-tab-krpr ">Zinco (Zn)</p></td>
<td><p class="man-template-tab-krpr ">150</p></td>
<td><p class="man-template-tab-krpr ">  0,5</p></td>
</tr>
<tr>
<td><p class="man-template-tab-krpr ">Molibdeno (Mo)</p></td>
<td><p class="man-template-tab-krpr ">    5</p></td>
<td><p class="man-template-tab-krpr ">  –</p></td>
</tr>
<tr>
<td><p class="man-template-tab-krpr ">Cadmio (Cd)</p></td>
<td><p class="man-template-tab-krpr ">    0,8</p></td>
<td><p class="man-template-tab-krpr ">  0,02</p></td>
</tr>
<tr>
<td><p class="man-template-tab-krpr ">Mercurio (Hg)</p></td>
<td><p class="man-template-tab-krpr ">    0,5</p></td>
<td><p class="man-template-tab-krpr ">  –</p></td>
</tr>
<tr>
<td><p class="man-template-tab-krpr ">Piombo (Pb)</p></td>
<td><p class="man-template-tab-krpr ">  50</p></td>
<td><p class="man-template-tab-krpr ">  –</p></td>
</tr>
<tr>
<td><p class="man-template-tab-krpr ">Fluoro (F)</p></td>
<td><p class="man-template-tab-krpr ">700</p></td>
<td><p class="man-template-tab-krpr ">20</p></td>
</tr>
<tr><td colspan="3"><p class="man-template-tab-krpr ">SS = sostanza secca</p></td></tr>
</table></div>
</div></section><section id="annex_1/lvl_u1/lvl_1/lvl_12"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_1/lvl_12">12 Valori di guardia</a>
</h4>
<div class="collapseable">
<p></p>
<div class="table"><table border="1">
<tr>
<th class=" man-text-align-left " colspan="2"><p class="man-template-tab-kpf ">Utilizzazione</p></th>
<th class=" man-text-align-left " colspan="7"><p class="man-template-tab-kpf ">Tenore<br>(mg/kg SS per i suoli con fino al 15 % di humus,<br>mg/dm<sup>3</sup> per i suoli con più del 15 % di humus)</p></th>
<th class=" man-text-align-left "><p class="man-template-tab-kpf ">Profondità <br>di prelievo <br>(in cm)</p></th>
</tr>
<tr>
<th class=" man-text-align-left " colspan="2"><p class="man-template-tab-kpf "></p></th>
<th class=" man-text-align-left " colspan="2"><p class="man-template-tab-kpf ">Piombo (Pb)</p></th>
<th class=" man-text-align-left " colspan="3"><p class="man-template-tab-kpf ">Cadmio (Cd)</p></th>
<th class=" man-text-align-left " colspan="2"><p class="man-template-tab-kpf ">Rame (Cu)</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<th class=" man-text-align-left " colspan="2"><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">t</p></th>
<th class=" man-text-align-left "><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf ">t</p></th>
<th class=" man-text-align-left " colspan="2"><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf ">t</p></th>
<th class=" man-text-align-left "><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<td colspan="2"><p class="man-template-tab-krpr ">Colture alimentari</p></td>
<td><p class="man-template-tab-krpr ">200</p></td>
<td><p class="man-template-tab-krpr ">–</p></td>
<td><p class="man-template-tab-krpr ">  2</p></td>
<td colspan="2"><p class="man-template-tab-krpr ">0,02</p></td>
<td><p class="man-template-tab-krpr ">    –</p></td>
<td><p class="man-template-tab-krpr ">  –</p></td>
<td><p class="man-template-tab-krpr ">0–20</p></td>
</tr>
<tr>
<td colspan="2"><p class="man-template-tab-krpr ">Colture foraggere</p></td>
<td><p class="man-template-tab-krpr ">200</p></td>
<td><p class="man-template-tab-krpr ">–</p></td>
<td><p class="man-template-tab-krpr ">  2</p></td>
<td colspan="2"><p class="man-template-tab-krpr ">0,02</p></td>
<td><p class="man-template-tab-krpr ">150</p></td>
<td><p class="man-template-tab-krpr ">0,7</p></td>
<td><p class="man-template-tab-krpr ">0–20</p></td>
</tr>
<tr>
<td colspan="2"><p class="man-template-tab-krpr ">Utilizzazioni con possibile assunzione diretta di terra*</p></td>
<td><p class="man-template-tab-krpr ">300</p></td>
<td><p class="man-template-tab-krpr ">–</p></td>
<td><p class="man-template-tab-krpr ">10</p></td>
<td colspan="2"><p class="man-template-tab-krpr ">  –</p></td>
<td><p class="man-template-tab-krpr ">    –</p></td>
<td><p class="man-template-tab-krpr ">  –</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">SS = sostanza secca</p></td>
<td colspan="5"><p class="man-template-tab-krpr ">s = tenore frazione solubile</p></td>
<td colspan="4"><p class="man-template-tab-krpr ">t = tenore totale</p></td>
</tr>
<tr><td colspan="10"><dl class="man-template-tab-struktur-1">
<dt>* </dt>
<dd>per via orale, cutanea e per inalazione</dd>
</dl></td></tr>
</table></div>
</div></section><section id="annex_1/lvl_u1/lvl_1/lvl_13"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_1/lvl_u1/lvl_1/lvl_13">13 Valori di risanamento</a>
</h4>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Categorie<br>di utilizzazione</p></th>
<th class=" man-text-align-left " colspan="10"><p class="man-template-tab-kpf ">Tenore<br>(mg/kg SS per i suoli con fino al 15 % di humus,<br>mg/dm<sup>3</sup> per i suoli con più del 15 % di humus)</p></th>
<th class=" man-text-align-left "><p class="man-template-tab-kpf ">Profondità <br>di prelievo <br>(in cm)</p></th>
</tr>
<tr>
<th class=" man-text-align-left "><p class="man-template-tab-kpf "></p></th>
<th class=" man-text-align-left " colspan="3"><p class="man-template-tab-kpf ">Piombo (Pb)</p></th>
<th class=" man-text-align-left " colspan="2"><p class="man-template-tab-kpf ">Cadmio (Cd)</p></th>
<th class=" man-text-align-left " colspan="3"><p class="man-template-tab-kpf ">Rame (Cu)</p></th>
<th class=" man-text-align-left " colspan="2"><p class="man-template-tab-kpf ">Zinco (Zn)</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<th class=" man-text-align-left "><p class="man-template-tab-kpf "></p></th>
<th class=" man-text-align-left " colspan="2"><p class="man-template-tab-kpf ">t</p></th>
<th class=" man-text-align-left "><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf ">t</p></th>
<th class=" man-text-align-left "><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf ">t</p></th>
<th class=" man-text-align-left " colspan="2"><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf ">t</p></th>
<th class=" man-text-align-left "><p class="man-template-tab-kpf ">s</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<td><p class="man-template-tab-krpr ">Agricoltura, orticoltura e giardinaggio</p></td>
<td colspan="2"><p class="man-template-tab-krpr ">2000</p></td>
<td><p class="man-template-tab-krpr ">–</p></td>
<td><p class="man-template-tab-krpr ">30</p></td>
<td><p class="man-template-tab-krpr ">0,1</p></td>
<td><p class="man-template-tab-krpr ">1000</p></td>
<td colspan="2"><p class="man-template-tab-krpr ">4</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">5</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-krpr ">Orticoltura e giardinaggio per il proprio fabbisogno</p></td>
<td colspan="2"><p class="man-template-tab-krpr ">1000</p></td>
<td><p class="man-template-tab-krpr ">–</p></td>
<td><p class="man-template-tab-krpr ">20</p></td>
<td><p class="man-template-tab-krpr ">0,1</p></td>
<td><p class="man-template-tab-krpr ">1000</p></td>
<td colspan="2"><p class="man-template-tab-krpr ">4</p></td>
<td><p class="man-template-tab-krpr ">2000</p></td>
<td><p class="man-template-tab-krpr ">5</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-krpr ">Aree di gioco per bambini</p></td>
<td colspan="2"><p class="man-template-tab-krpr ">1000</p></td>
<td><p class="man-template-tab-krpr ">–</p></td>
<td><p class="man-template-tab-krpr ">20</p></td>
<td><p class="man-template-tab-krpr ">–</p></td>
<td><p class="man-template-tab-krpr ">–</p></td>
<td colspan="2"><p class="man-template-tab-krpr ">–</p></td>
<td><p class="man-template-tab-krpr ">–</p></td>
<td><p class="man-template-tab-krpr ">–</p></td>
<td><p class="man-template-tab-krpr ">0–5</p></td>
</tr>
<tr>
<td colspan="2"><p class="man-template-tab-krpr ">SS = sostanza secca</p></td>
<td colspan="6"><p class="man-template-tab-krpr ">s = tenore frazione solubile</p></td>
<td colspan="4"><p class="man-template-tab-krpr ">t = tenore totale</p></td>
</tr>
</table></div>
</div></section>
</div></section><section id="annex_1/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_1/lvl_u1/lvl_2">2 Determinazione e valutazione del tenore di sostanze nocive</a>
</h3>
<div class="collapseable">
<p class="absatz "><sup>1</sup> Un valore indicativo è superato quando il tenore della frazione solubile o il tenore totale di una sostanza nociva in una miscela rappresentativa di campioni prelevati dallo strato superiore di 20 cm del suolo supera detto valore.</p>
<p class="absatz "><sup>2</sup> Un valore di guardia o un valore di risanamento è superato quando il tenore della frazione solubile o il tenore totale di una sostanza nociva in una miscela rappresentativa di campioni prelevati alla profondità indicata nelle tabelle giusta cifra 1 supera il rispettivo valore.</p>
<p class="absatz "><sup>3</sup> In casi motivati, è possibile derogare a dette profondità di prelievo.</p>
<p class="absatz "><sup>4</sup> I campioni di suolo vanno fatti essiccare con aria a 40 °C fino al peso costante e passati in un setaccio con maglie di 2 mm. Per la conversione dei risultati dell’analisi in mg/kg di sostanza secca occorre essiccare sottocampioni rappresentativi a 105 °C fino al peso costante.</p>
<p class="absatz "><sup>5</sup> Per la determinazione del tenore totale e del tenore della frazione solubile delle sostanze nocive vale la seguente tabella:</p>
<p></p>
<div class="table"><table border="1">
<tr>
<th class=" man-text-align-left " colspan="2"><p class="man-template-tab-kpf ">Parametro</p></th>
<th class=" man-text-align-left "><p class="man-template-tab-kpf ">Solvente</p></th>
<th class=" man-text-align-left "><p class="man-template-tab-kpf ">Rapporto fra il peso <br>del campione e il volume <br>del solvente (P/V)</p></th>
</tr>
<tr>
<td colspan="2"><p class="man-template-tab-krpr ">Metalli pesanti (tenore totale)</p></td>
<td><p class="man-template-tab-krpr ">Acido nitrico (HN0<sub>3</sub>) bimolare</p></td>
<td><p class="man-template-tab-krpr ">1: 10</p></td>
</tr>
<tr>
<td colspan="2"><p class="man-template-tab-krpr ">Metalli pesanti<br>(tenore frazione solubile)</p></td>
<td><p class="man-template-tab-krpr ">Nitrato di sodio (NaN0<sub>3</sub>) 0,1 molare</p></td>
<td><p class="man-template-tab-krpr ">1: 2,5</p></td>
</tr>
<tr>
<td colspan="2"><p class="man-template-tab-krpr ">Fluoro totale</p></td>
<td><p class="man-template-tab-krpr ">Fusione alcalina –NaOH</p></td>
<td><p class="man-template-tab-krpr ">0,5: 200</p></td>
</tr>
<tr>
<td colspan="2"><p class="man-template-tab-krpr ">Fluoro frazione solubile</p></td>
<td><p class="man-template-tab-krpr ">Estrazione con acqua</p></td>
<td><p class="man-template-tab-krpr ">1: 50</p></td>
</tr>
<tr>
<td><p class="man-template-tab-krpr ">P = Peso</p></td>
<td colspan="3"><p class="man-template-tab-krpr ">V = Volume</p></td>
</tr>
</table></div>
<p class="absatz "><sup>6</sup> Nel caso di suoli con più del 15 per cento di humus, per la conversione dei tenori di sostanze nocive da mg/kg di sostanza secca in mg/dm<sup>3</sup> occorre moltiplicare il tenore in mg/kg di sostanza secca per la densità apparente.</p>
</div></section>
</div></section>
</div></section><section id="annex_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_2">Allegato 2</a><span class="man-font-style-normal"><sup><a href="#fn-d7e928" id="fnbck-d7e928">11</a></sup></span>
</h1>
<div class="footnotes"><p id="fn-d7e928"><sup><a href="#fnbck-d7e928">11</a></sup><sup></sup> Correzione del 12 apr. 2016 (<a href="https://fedlex.data.admin.ch/eli/oc/2016/213" target="_blank">RU <b>2016</b> 1149</a>).</p></div>
<div class="collapseable">
<p class="titelanhtext ">(art. 5 cpv. 1)</p>
<section id="annex_2/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_2/lvl_u1">Valori indicativi, di guardia e di risanamento relativi a sostanze nocive organiche nel suolo</a>
</h2>
<div class="collapseable">
<section id="annex_2/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_1">1 Valori indicativi, di guardia e di risanamento</a>
</h3>
<div class="collapseable">
<section id="annex_2/lvl_u1/lvl_1/lvl_11"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_2/lvl_u1/lvl_1/lvl_11">11 Valori per diossine (PCDD) efuraní (PCDF)</a>
</h4>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Valori</p></th>
<th class=" man-text-align-left " colspan="2"><p class="man-template-tab-kpf ">Tenori di PCDD/F*<br>(ng I-TEQ/kg SS per suoli con fino al 15 % di humus, <br>ng I-TEQ/dm<sup>3</sup> per suoli con più del 15 % di humus)</p></th>
<th class=" man-text-align-left "><p class="man-template-tab-kpf ">Profondità <br>di prelievo <br>(in cm)</p></th>
</tr>
<tr>
<td><p class="man-template-tab-krpr-kurs man-font-style-italic ">Valore indicativo</p></td>
<td colspan="2"><p class="man-template-tab-krpr ">      5</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-utit-kurs tab-utit9pt-kurs man-font-style-italic ">Valori di guardia</p></td>
<td colspan="2"><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Utilizzazioni con possibile assunzione diretta** di terra</p></td>
<td colspan="2"><p class="man-template-tab-krpr ">    20</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">Colture alimentari</p></td>
<td colspan="2"><p class="man-template-tab-krpr ">    20</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-krpr ">Colture foraggere</p></td>
<td colspan="2"><p class="man-template-tab-krpr ">    20</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-utit-kurs tab-utit9pt-kurs man-font-style-italic ">Valori di risanamento</p></td>
<td colspan="2"><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Aree di gioco per bambini</p></td>
<td colspan="2"><p class="man-template-tab-krpr ">  100</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">Orti e giardini per il proprio fabbisogno</p></td>
<td colspan="2"><p class="man-template-tab-krpr ">  100</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-krpr ">Agricoltura, orticoltura e giardinaggio</p></td>
<td colspan="2"><p class="man-template-tab-krpr ">1000</p></td>
<td><p class="man-template-tab-krpr ">0–20</p></td>
</tr>
<tr>
<td colspan="2"><p class="man-template-tab-krpr ">I-TEQ= Equivalente di tossicità internazionale</p></td>
<td colspan="2"><p class="man-template-tab-krpr ">SS = sostanza secca</p></td>
</tr>
<tr><td colspan="4"><dl class="man-template-tab-struktur-1">
<dt>* </dt>
<dd>PCDD/F = Somma delle Dibenzo-<i>p</i>-diossine policlorurate e dei Dibenzofurani policlorurati</dd>
<dt>** </dt>
<dd>per via orale, cutanea o per inalazione</dd>
</dl></td></tr>
</table></div>
</div></section><section id="annex_2/lvl_u1/lvl_1/lvl_12"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_2/lvl_u1/lvl_1/lvl_12">12 Valori per gli idrocarburi aromatici policiclici (PAK)</a>
</h4>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Valori</p></th>
<th class=" man-text-align-left " colspan="2"><p class="man-template-tab-kpf ">PAK<br>(mg/kg SS per i suoli con fino al 15 % di humus, <br>mg/dm3 per i suoli con più del 15 % di humus)</p></th>
<th class=" man-text-align-left "><p class="man-template-tab-kpf ">Profondità <br>di prelievo <br>(in cm)</p></th>
</tr>
<tr>
<th class=" man-text-align-left "><p class="man-template-tab-kpf "></p></th>
<th class=" man-text-align-left "><p class="man-template-tab-kpf ">Somma dei <br>16 singoli composti*</p></th>
<th class=" man-text-align-left "><p class="man-template-tab-kpf ">Benzo(a)pirene</p></th>
<th class=" man-text-align-left "><p class="man-template-tab-kpf "></p></th>
</tr>
<tr>
<td><p class="man-template-tab-krpr-kurs man-font-style-italic ">Valore indicativo</p></td>
<td><p class="man-template-tab-krpr ">    1</p></td>
<td><p class="man-template-tab-krpr ">  0,2</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-utit-kurs tab-utit9pt-kurs man-font-style-italic ">Valori di guardia</p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Utilizzazioni con possibile assunzione diretta**<sup> </sup>di terra</p></td>
<td><p class="man-template-tab-krpr ">  10</p></td>
<td><p class="man-template-tab-krpr ">  1</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">Colture alimentari</p></td>
<td><p class="man-template-tab-krpr ">  20</p></td>
<td><p class="man-template-tab-krpr ">  2</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-utit-kurs tab-utit9pt-kurs man-font-style-italic ">Valori di risanamento</p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Aree di gioco per bambini</p></td>
<td><p class="man-template-tab-krpr ">100</p></td>
<td><p class="man-template-tab-krpr ">10</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">Orti e giardini per il proprio fabbisogno</p></td>
<td><p class="man-template-tab-krpr ">100</p></td>
<td><p class="man-template-tab-krpr ">10</p></td>
<td><p class="man-template-tab-krpr ">0–20</p></td>
</tr>
<tr><td colspan="4"><p class="man-template-tab-krpr ">SS = sostanza secca</p></td></tr>
<tr><td colspan="4"><dl class="man-template-tab-struktur-1">
<dt>* </dt>
<dd>I valori di valutazione valgono per la somma dei seguenti 16 composti PAK dell’EPA (Priority pollutants list): <i>Naftalina, Acenaftilene, Acenaftene, Fluorene, Fenantrene, Antracene, Fluorantene, Pirene, Benzo(a)antracene, Crisene, Benzo(b)fluorantene, Benzo(k)fluorantene, Benzo(a)pirene, Indeno(1,2,3c,d)pirene, Dibenz(a,h)antracene e Benzo(g,h,i)perilene</i>
</dd>
<dt>** </dt>
<dd>per via orale, cutanea e per inalazione</dd>
</dl></td></tr>
</table></div>
</div></section><section id="annex_2/lvl_u1/lvl_1/lvl_13"><h4 class="heading" role="heading" aria-level="4">
<span class="display-icon"></span><span class="external-link-icon"></span><a href="#annex_2/lvl_u1/lvl_1/lvl_13">13 Valori per i Bifenili policlorurati (PCB)</a>
</h4>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Valori</p></th>
<th class=" man-text-align-left "><p class="man-template-tab-kpf ">Tenori di PCB*<br>(mg/kg SS per suoli con fino al 15 % di humus <br>mg/dm<sup>3</sup> per suoli con più del 15 % di humus)</p></th>
<th class=" man-text-align-left "><p class="man-template-tab-kpf ">Profondità <br>di prelievo <br>(in cm)</p></th>
</tr>
<tr>
<td><p class="man-template-tab-krpr-kurs man-font-style-italic ">Valori di guardia</p></td>
<td><p class="man-template-tab-krpr-kurs man-font-style-italic "></p></td>
<td><p class="man-template-tab-krpr-kurs man-font-style-italic "></p></td>
</tr>
<tr>
<td><p class="man-template-tab-krpr ">Utilizzazioni con possibile assunzione diretta** di terra</p></td>
<td><p class="man-template-tab-krpr ">0,1</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">Colture alimentari</p></td>
<td><p class="man-template-tab-krpr ">0,2</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-krpr ">Colture foraggere</p></td>
<td><p class="man-template-tab-krpr ">0,2</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-utit-kurs tab-utit9pt-kurs man-font-style-italic ">Valori di risanamento</p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
<td><p class="man-template-tab-utit-kurs tab-utit9pt-kurs man-font-style-italic "></p></td>
</tr>
<tr>
<td><p class="man-template-tab-krpr ">Aree di gioco per bambini</p></td>
<td><p class="man-template-tab-krpr ">1</p></td>
<td><p class="man-template-tab-krpr ">0–5</p></td>
</tr>
<tr>
<td><p class="man-template-tab-krpr ">Orti e giardini per il proprio fabbisogno</p></td>
<td><p class="man-template-tab-krpr ">1</p></td>
<td><p class="man-template-tab-krpr ">0–20</p></td>
</tr>
<tr>
<td><p class="man-template-tab-krpr ">Agricoltura, orticoltura e giardinaggio</p></td>
<td><p class="man-template-tab-krpr ">3</p></td>
<td><p class="man-template-tab-krpr ">0–20</p></td>
</tr>
<tr><td colspan="3"><p class="man-template-tab-krpr ">SS = sostanza secca</p></td></tr>
<tr><td colspan="3"><dl class="man-template-tab-struktur-1">
<dt>* </dt>
<dd>Somma dei 7 isomeri secondo l’IRMM (Institute for Reference Materials and Measurements) IUPAC‑n. <i>28, 52, 101, 118, 138, 153, 180</i>
</dd>
<dt>** </dt>
<dd>per via orale, cutanea o per inalazione</dd>
</dl></td></tr>
</table></div>
</div></section>
</div></section><section id="annex_2/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_2/lvl_u1/lvl_2">2 Determinazione e valutazione del tenore di sostanze nocive</a>
</h3>
<div class="collapseable">
<p class="absatz "><sup>1</sup> Un valore indicativo, di guardia o di risanamento è superato quando il tenore di una sostanza nociva in una miscela rappresentativa di campioni prelevati alla profondità indicata nelle tabelle giusta cifra 1 supera il rispettivo valore.</p>
<p class="absatz "><sup>2</sup> In casi motivati, è possibile derogare a dette profondità di prelievo.</p>
<p class="absatz "><sup>3</sup> Se possibile, le sostanze nocive organiche vanno estratte completamente (tenore totale). L’Ufficio federale emana raccomandazioni sulla preparazione dei campioni e sulla loro analisi.</p>
<p class="absatz "><sup>4</sup> Nel caso di suoli con più del 15 per cento di humus, per la conversione dei tenori di sostanze nocive da mg/kg di sostanza secca in mg/dm<sup>3</sup> occorre moltiplicare il tenore in mg/kg di sostanza secca per la densità apparente.</p>
</div></section>
</div></section>
</div></section><section id="annex_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_3">Allegato 3</a>
</h1>
<div class="collapseable">
<p class="titelanhtext ">(art. 5 cpv. 1 e 6 cpv. 2)</p>
<section id="annex_3/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_3/lvl_u1">Valori indicativi per l’erosione di superfici coltive</a><span class="man-font-weight-normal"><sup><sup><a href="#fn-d7e1351" id="fnbck-d7e1351">12</a></sup></sup></span>
</h2>
<div class="footnotes"><p id="fn-d7e1351"><sup><a href="#fnbck-d7e1351">12</a></sup><sup></sup> Art. 18 dell’O del 7 dic. 1998 sulla terminologia agricola (<a href="https://fedlex.data.admin.ch/eli/cc/1999/13" target="_blank">RS <b>910.91</b></a>).</p></div>
<div class="collapseable">
<section id="annex_3/lvl_u1/lvl_1"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_1">1 Valori indicativi</a>
</h3>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p class="man-template-tab-kpf ">Spessore utile del suolo</p></th>
<th class=" man-text-align-left "><p class="man-template-tab-kpf ">Erosione totale media del suolo* <br>(tonnellate di SS per ettaro e anno)</p></th>
</tr>
<tr>
<td><p class="man-template-tab-krpr ">Sino a 70 cm</p></td>
<td><p class="man-template-tab-krpr ">2</p></td>
</tr>
<tr>
<td><p class="man-template-tab-krpr ">Oltre 70 cm</p></td>
<td><p class="man-template-tab-krpr ">4</p></td>
</tr>
<tr><td colspan="2"><dl class="man-template-tab-struktur-1">
<dt></dt>
<dd>SS = sostanza secca</dd>
</dl></td></tr>
<tr><td colspan="2"><dl class="man-template-tab-struktur-1">
<dt>* </dt>
<dd>Erosione totale media del suolo = Somma dell’erosione per unità di superficie e dell’erosione lineare</dd>
</dl></td></tr>
</table></div>
</div></section><section id="annex_3/lvl_u1/lvl_2"><h3 class="heading" role="heading" aria-level="3">
<span class="display-icon"></span><span class="external-link-icon"></span><a href="#annex_3/lvl_u1/lvl_2">2 Determinazione dell’erosione del suolo sulle superfici coltive</a>
</h3>
<div class="collapseable">
<p class="absatz "><sup>1</sup> L’erosione media per unità di superficie viene valutata con riferimento alla parcella. Allo scopo occorre considerare le differenze di precipitazioni e di erosione del suolo a livello regionale nonché, per quanto riguarda la parcella, la lunghezza e la declività del pendio, la rotazione delle colture (copertura e lavorazione del suolo) e le misure di protezione contro l’erosione. Se i fattori che determinano l’erosione variano fortemente nell’ambito di una parcella, l’erosione del suolo viene determinata tenendo conto delle zone particolarmente minacciate.</p>
<p class="absatz "><sup>2</sup> L’erosione media lineare viene valutata con riferimento alla parcella sulla base delle osservazioni degli ultimi cinque anni. Come fattori vanno considerati la frequenza della formazione dei solchi di erosione, la loro profondità usuale e il loro numero.</p>
</div></section>
</div></section>
</div></section>
</div>
</div></body>
</html>
