<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--814.594.1 --><p class="srnummer ">814.594.1 </p>
<h1 class="erlasstitel botschafttitel ">Ordinanza <br>concernente l’indennità per i costi scoperti di persone e imprese mobilitate in seguito a eventi con aumento della radioattività</h1>
<p class="erlassdatum ">del 18 agosto 1998 (Stato 1° settembre 1998)</p>
</div>
<div id="preamble"><div>
<p class="man-template-autor ">Il Dipartimento federale della difesa, della protezione della popolazione<br>e dello sport (DDPS),</p>
<p class="ingress ">visto l’articolo 124 capoverso 2 dell’ordinanza sulla radioprotezione <br>del 22 giugno 1994<sup><a href="#fn-d7e23" id="fnbck-d7e23">1</a></sup>,</p>
<p class="man-template-verb ">ordina:</p>
<div class="footnotes"><p id="fn-d7e23"><sup><a href="#fnbck-d7e23">1</a></sup><sup></sup> <a href="https://fedlex.data.admin.ch/eli/cc/2017/502" target="_blank">RS <b>814.501</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b><b></b> <b></b>Oggetto</a>
</h6>
<div class="collapseable">
<p class="absatz "><sup>1</sup> La presente ordinanza regola l’indennità a persone e imprese mobilitate per i costi scoperti che risultano loro dall’impiego in caso di aumento della radioattività.</p>
<p class="absatz "><sup>2</sup> La regolamentazione dell’assunzione delle spese per l’equipaggiamento, l’istruzione e gli esercizi non è oggetto della presente ordinanza.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b><b></b> <b></b>Aventi diritto</a>
</h6>
<div class="collapseable">
<p class="absatz ">Sono aventi diritto le persone e le imprese che, secondo l’articolo 20 capoverso 2 lettera b della legge sulla radioprotezione del 22 marzo 1992<sup><a href="#fn-d7e61" id="fnbck-d7e61">2</a></sup> e l’articolo 120 dell’ordinanza del 22 giugno 1994<sup><a href="#fn-d7e70" id="fnbck-d7e70">3</a></sup> sulla radioprotezione, hanno l’obbligo di esercitare, nell’ambito delle loro attività professionali e imprenditoriali usuali, determinate attività per la protezione della popolazione.</p>
<div class="footnotes">
<p id="fn-d7e61"><sup><a href="#fnbck-d7e61">2</a></sup><sup></sup> <a href="https://fedlex.data.admin.ch/eli/cc/1994/1933_1933_1933" target="_blank">RS <b>814.50</b></a></p>
<p id="fn-d7e70"><sup><a href="#fnbck-d7e70">3</a></sup><sup></sup> <a href="https://fedlex.data.admin.ch/eli/cc/2017/502" target="_blank">RS <b>814.501</b></a></p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b><b></b> <b></b>Costi scoperti</a>
</h6>
<div class="collapseable">
<p class="absatz "><sup>1</sup> I costi che persone e imprese mobilitate devono sostenere per il loro impiego in caso di aumento della radioattività sono considerati scoperti, qualora non siano compensati da pretese assicurative secondo l’articolo 124 capoverso 1 dell’ordinanza del 22 giugno 1994<sup><a href="#fn-d7e91" id="fnbck-d7e91">4</a></sup> sulla radioprotezione, da altre prestazioni della Confederazione o da indennità di Cantoni e Comuni.</p>
<p class="absatz "><sup>2</sup> Le indennità a persone e imprese che svolgono attività per incarico di Cantoni o Comuni possono essere riconosciute come costi scoperti qualora la loro assunzione da parte della collettività interessata non sia ragionevolmente esigibile.</p>
<p class="absatz "><sup>3</sup> Le spese di Cantoni e Comuni per le proprie organizzazioni di intervento e di soccorso non sono considerate in alcun caso costi scoperti.</p>
<div class="footnotes"><p id="fn-d7e91"><sup><a href="#fnbck-d7e91">4</a></sup><sup></sup> <a href="https://fedlex.data.admin.ch/eli/cc/2017/502" target="_blank">RS <b>814.501</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b><b></b> <b></b>Costi computabili</a>
</h6>
<div class="collapseable"><p class="absatz ">Sono considerati costi computabili segnatamente la perdita di guadagno, i trasporti, la sussistenza, le spese per l’immagazzinamento e la manutenzione di materiale ed equipaggiamento durante l’impiego, nonché le spese per il ripristino e l’indennizzo del deprezzamento.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Entità dell’indennità</a>
</h6>
<div class="collapseable">
<p class="absatz "><sup>1</sup> L’indennità corrisponde alle spese che l’impiego ha causato ai mobilitati che l’impiego ha causato.</p>
<p class="absatz "><sup>2</sup> Essa può essere adeguatamente ridotta qualora la prestazione non sia stata fornita in maniera efficace ed economica.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Esercizio del diritto all’indennità</a>
</h6>
<div class="collapseable">
<p class="absatz "><sup>1</sup> Il diritto all’indennità dev’essere fatto valere anzitutto presso il committente (Confederazione, Cantoni, Comuni).</p>
<p class="absatz "><sup>2</sup> Le domande d’indennità per costi scoperti secondo l’articolo 3 devono essere presentate senza indugio, al termine dell’attività, alla Segreteria generale del DDPS.</p>
<p class="absatz "><sup>3</sup> Ogni domanda dev’essere motivata.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Cessione di diritti riguardanti la responsabilità civile</a>
</h6>
<div class="collapseable"><p class="absatz ">Le persone e le imprese indennizzate dalla Confederazione devono cedere a quest’ultima le loro pretese di natura civile.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Rimborso delle spese</a>
</h6>
<div class="collapseable"><p class="absatz ">Il DDPS impone a chi ha causato l’evento di rimborsare alla Confederazione i contributi che essa ha versato conformemente alla presente ordinanza.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra in vigore il 1° settembre 1998.</p></div></article></main>
</div></body>
</html>
