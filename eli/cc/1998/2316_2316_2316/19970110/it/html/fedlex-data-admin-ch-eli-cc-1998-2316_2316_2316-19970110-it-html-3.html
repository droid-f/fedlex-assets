<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p>0.142.116.361.1</p>
<p> (Stato il 27  ottobre 1998)</p>
<p></p>
<!--0.142.116.361.1--><p class="srnummer ">0.142.116.361.1</p>
<h1 class="erlasstitel botschafttitel ">Scambio di note del 13 e 24 giugno 1996<br>che modifica il Trattato d<span class="man-font-weight-normal">’</span>amicizia, di commercio<br>e di domicilio fra la Confederazione Svizzera<br>e il Regno dei Paesi Bassi</h1>
<p class="erlasssubtitel ">Entrato in vigore mediante scambio di note il 10 gennaio 1997</p>
<p class="erlassdatum "> (Stato il 27  ottobre 1998)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e31" id="fnbck-d7e31">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata di Svizzera<br>L’Aia</p></td>
<td><p class="man-template-tab-krpr ">L’Aia, 24 giugno 1996</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ministero degli Affari Esteri</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">del Regno dei Paesi Bassi</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "><u>L’Aia</u></p></td>
</tr>
</table></div>
<p class="absatz ">L’Ambasciata di Svizzera presenta i suoi complimenti al Ministero degli Affari esteri del Regno dei Paesi Bassi e si pregia dichiarare ricevuta la nota n. DVE/VV-113916 del 13 giugno 1996 del Ministero concernente il Trattato d’amicizia, di domicilio e di commercio fra il Regno dei Paesi Bassi e la Confederazione Svizzera concluso a Berna il 19 agosto 1875<sup><a href="#fn-d7e76" id="fnbck-d7e76">2</a></sup> del seguente tenore:</p>
<dl>
<dt></dt>
<dd>«Il Ministero degli Affari Esteri del Regno dei Paesi Bassi presenta i suoi complimenti all’Ambasciata di Svizzera e, riferendosi al Trattato d’amicizia, di domicilio e di commercio fra il Regno dei Paesi Bassi e la Confederazione Svizzera concluso a Berna il 19 agosto 1875, ha l’onore di comunicare quanto segue:<dl>
<dt>1. </dt>
<dd>Dato che il Regno dei Paesi Bassi (per i Paesi Bassi) è membro delle Comunità europee e che la Comunità economica europea (CEE), sulla base dell’articolo 113 del Trattato istitutivo della Comunità economica europea, ha concluso il 22 luglio 1972<sup><a href="#fn-d7e94" id="fnbck-d7e94">3</a></sup> a Bruxelles un Accordo con la Confederazione Svizzera per l’emendamento del Trattato d’amicizia, di domicilio e di commercio fra il Regno dei Paesi Bassi e la Confederazione Svizzera concluso a Berna il 19 agosto 1875, le due Parti convengono di modificare il detto Trattato d’amicizia come segue:<dl>
<dt>a) </dt>
<dd>Gli articoli 2 e 3 del Trattato sono soppressi.</dd>
<dt>b) </dt>
<dd>Nell’articolo 4 del Trattato è soppressa la frase: «al commercio, ai prodotti del suolo o dell’industria».</dd>
</dl>
</dd>
<dt></dt>
<dd>Tuttavia, per quanto concerne il Regno dei Paesi Bassi, il Trattato rimane applicabile senza modifica alcuna alle Antille olandesi e ad Aruba.</dd>
<dt>2. </dt>
<dd>Tra le autorità federali svizzere e le autorità competenti del Regno dei Paesi Bassi è stato istituito un Comitato bilaterale che si riunisce su richiesta di una delle Parti. Il Comitato tratta le questioni di reciproco interesse, di importanza generale bilaterale o multilaterale, fatte salve le prerogative del Comitato misto Svizzera/CEE stabilito dall’Accordo di libero scambio del 22 luglio 1972. Esso contribuisce alla ricerca di soluzioni accettabili per ambo le Parti e concernenti i problemi che si pongono nelle relazioni bilaterali.</dd>
</dl>
</dd>
<dt></dt>
<dd>Se il Governo della Confederazione Svizzera condivide quanto precede, il Ministero si pregia di proporre che la presente nota e quella di risposta dell’Ambasciata costituiscano un accordo fra il Regno dei Paesi Bassi (per i Paesi Bassi) e la Confederazione Svizzera, che entrerà in vigore alla data alla quale le due Parti si saranno comunicate per scritto l’adempimento delle condizioni richieste dalla rispettiva Costituzione».</dd>
</dl>
<p class="absatz ">In risposta alla nota, l’Ambasciata si onora di comunicare al Ministero che il Governo della Confederazione Svizzera accetta la proposta contenuta nella nota e che la nota del Ministero nonché quella di risposta costituiscono un accordo fra la Confederazione Svizzera e il Regno dei Paesi Bassi (per i Paesi Bassi) che entrerà in vigore alla data alla quale le due Parti si saranno comunicate per scritto l’adempimento delle condizioni richieste dalla rispettiva Costituzione.</p>
<p class="absatz ">L’Ambasciata coglie l’occasione per rinnovare al Ministero degli affari esteri l’assicurazione della sua massima considerazione.</p>
<div class="footnotes">
<p id="fn-d7e31"><sup><a href="#fnbck-d7e31">1</a></sup> RU <b>1998</b> 2316<sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e76"><sup><a href="#fnbck-d7e76">2</a></sup><sup></sup> <a href="https://fedlex.data.admin.ch/eli/cc/3/522_495_522" target="_blank">RS <b>0.142.116.361</b></a></p>
<p id="fn-d7e94"><sup><a href="#fnbck-d7e94">3</a></sup><sup></sup> <a href="https://fedlex.data.admin.ch/eli/cc/1972/3115_3169_2949" target="_blank">RS <b>0.632.401</b></a></p>
</div>
</div></div>
</div></body>
</html>
