<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1998-2195_2195_2195-19971201-it-docx</title>
</head>
<body><div id="lawcontent">
<div id="preface">
<!--0.831.109.690.12--><p class="srnummer">0.831.109.690.12</p>
<p> RU <b>1998</b> 2195</p>
<p>Traduzione<i><sup><a href="#fn-d1175e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo amministrativo<br>concernente l’applicazione della<br>Convenzione di sicurezza sociale del 7 giugno 1996<br>tra la Confederazione Svizzera e la Repubblica Slovacca</h1>
<?del-struct abstand18pt><p>Concluso l’11 dicembre 1997</p>
<p>Entrato retroattivamente in vigore il 1° dicembre 1997</p>
<p> (Stato 29  settembre 1998)</p>
<div class="footnotes"><p id="fn-d1175e15"><sup>1</sup> Il testo originale si trova sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>In conformità all’articolo 20 lettera a della Convenzione di sicurezza sociale<sup><a href="#fn-d1175e40">2</a></sup> con­clusa il 7 giugno 1996 tra la Confederazione Svizzera e la Repubblica Slovacca, detta in seguito «Convenzione», le autorità competenti, ossia</p>
<p>per la Confederazione Svizzera, <br>l’Ufficio federale delle assicurazioni sociali</p>
<p>e</p>
<p>per la Repubblica Slovacca, <br>il Ministero del lavoro, degli affari sociali e della famiglia <br>hanno concordato le disposizioni seguenti:</p>
<?del-struct abstand18pt><div class="footnotes"><p id="fn-d1175e40"><sup>2</sup> <a href="https://fedlex.data.admin.ch/eli/cc/1998/2182_2182_2182/19971201">RS<b> 0.831.109.690.1</b></a></p></div>
</div>
<main id="maintext"><section id="tit_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_1">Titolo I Disposizioni generali </a>
</h1>
<div class="collapseable">
<br><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>I termini usati nel presente Accordo amministrativo hanno lo stesso senso di quelli usati nella Convenzione.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>Sono designati come organismi di collegamento ai sensi dell’articolo 20 lettera c della Convenzione:</p>
<p>A.  in Svizzera </p>
<dl>
<dt>i.</dt>
<dd>la Cassa svizzera di compensazione, a Ginevra (detta in seguito «Cassa svizzera di compensazione»), per quanto riguarda l’assicurazione per la vecchiaia, i su­perstiti e l’invalidità e</dd>
<dt>ii.</dt>
<dd>l’Ufficio federale delle assicurazioni sociali, a Berna, per l’assicurazione ma­lattie;</dd>
</dl>
<p>B.  nella Repubblica Slovacca <br>l’Ente delle assicurazioni sociali, sede centrale di Bratislava (detto in seguito «Ente delle assicurazioni sociali»).</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>1.<i>  </i>Le autorità competenti dei due Stati contraenti o, con il loro consenso, gli organi­smi di collegamento stabiliscono di comune accordo i moduli necessari all’appli­cazione della Convenzione e del presente Accordo.</p>
<p>2.<i>  </i>Per facilitare l’applicazione della Convenzione e del presente Accordo gli organi­smi di collegamento possono concordare misure volte ad allestire e a proseguire lo scambio elettronico dei dati.</p>
<p>3.<i>  </i>Per la trasmissione di dati relativi a persone si applica il diritto interno sulla pro­tezione dei dati. Tali dati possono essere usati solo per l’applicazione della Conven­zione e del presente Accordo.</p>
</div></article>
</div></section><section id="tit_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_2">Titolo II Norme giuridiche applicabili </a>
</h1>
<div class="collapseable">
<br><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>1.<i>  </i>Nei casi citati nell’articolo 7 capoverso 1 primo periodo della Convenzione, le istituzioni dello Stato contraente indicate nel capoverso 2, le cui norme giuridiche restano applicabili, attestano, su richiesta, che la persona interessata rimane sottopo­sta a tali norme giuridiche. </p>
<p>2.<i>  </i>L’attestazione di cui al capoverso 1 è rilasciata sull’apposito modulo:</p>
<dl>
<dt>a.</dt>
<dd>in Svizzera, dalla competente cassa di compensazione dell’assicurazione per la vecchiaia e per i superstiti;</dd>
<dt>b.</dt>
<dd>nella Repubblica Slovacca, dall’agenzia dell’Ente delle assicurazioni sociali competente per la sede del datore di lavoro.</dd>
</dl>
<p>3.<i>  </i>Le domande volte a prorogare la durata del distacco devono essere inoltrate dal datore di lavoro prima della scadenza dell’attestazione alla competente autorità dello Stato contraente dal cui territorio la persona è stata trasferita. Se detta autorità ap­prova la domanda, essa si accorda tramite scambio di lettere con l’autorità dell’altro Stato contraente e comunica la sua decisione al datore di lavoro e alle istituzioni interessate del suo Paese. </p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>1.<i>  </i>Per esercitare il diritto d’opzione previsto nell’articolo 8 capoversi 2 e 3 della Convenzione, i lavoratori comunicano la loro scelta:</p>
<dl>
<dt>a.</dt>
<dd>se impiegati in Svizzera all’Ente delle assicurazioni sociali, agenzia di Bratislava,</dd>
<dt>b.</dt>
<dd>se impiegati nella Repubblica Slovacca alla Cassa federale di compensa­zione a Berna.</dd>
</dl>
<p>2.<i>  </i>Se i lavoratori menzionati nell’articolo 8 capoversi 2 e 3 della Convenzione optano a favore delle norme giuridiche dello Stato contraente rappresentato, le istitu­zioni competenti di questo Stato rilasciano un’attestazione da cui risulta che essi sono sottoposti a queste norme giuridiche.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable"><p>Nei casi di cui all’articolo 9 capoverso 1 della Convenzione, i lavoratori interessati devono annunciarsi all’istituzione competente dello Stato che li impiega, precisa­mente all’inizio dell’attività lucrativa o all’entrata in vigore della Convenzione se esercitano già la loro attività in quel momento.</p></div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable"><p>Nei casi di cui all’articolo 11 capoverso 2 della Convenzione, le persone interessate devono annunciarsi alla cassa cantonale di compensazione dell’assicurazione per la vecchiaia e per i superstiti del Cantone sul cui territorio hanno risieduto da ultimo.</p></div></article>
</div></section><section id="tit_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_3">Titolo III Disposizioni particolari </a>
</h1>
<div class="collapseable">
<br><section id="tit_3/chap_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#tit_3/chap_1">Capitolo 1: Malattia e maternità </a>
</h2>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable">
<p>1.<i>  </i>Per beneficiare delle agevolazioni previste nell’articolo 12 della Convenzione, la persona interessata presenta all’assicuratore svizzero presso il quale chiede l’affi­liazione all’assicurazione un’attestazione indicante la data dell’uscita dall’assicura­zione malattie slovacca nonché i periodi d’assicurazione ivi assolti.</p>
<p>2.<i>  </i>Su istanza del richiedente, l’attestazione di cui al capoverso 1 è rilasciata dal­l’agenzia dell’Ente delle assicurazioni sociali presso cui la persona era assicurata da ultimo. Se il richiedente non è in possesso dell’attestazione, l’assicuratore svizzero che si occupa della domanda di affiliazione può, per ottenerla, rivolgersi all’Ente delle assicurazioni sociali, direttamente oppure tramite l’Ufficio federale delle assi­curazioni sociali.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> </a>
</h6>
<div class="collapseable">
<p>1.<i>  </i>Per l’applicazione dell’articolo 13 della Convenzione, la persona interessata pre­senta all’istituzione slovacca un’attestazione che indica la durata della sua affilia­zione all’assicurazione malattie svizzera nonché la data dell’uscita da quest’assicu­razione. Tale attestazione è rilasciata dall’assicuratore-malattie svizzero presso cui la persona era assicurata.</p>
<p>2.<i>  </i>Se il richiedente non presenta tale attestazione, l’agenzia dell’Ente delle assicura­zioni sociali presso cui la persona è assicurata chiede all’assicuratore-malattie sviz­zero presso cui il richiedente era assicurato di rilasciarla, direttamente oppure tra­mite l’Ufficio federale delle assicurazioni sociali.</p>
</div></article>
</div></section><section id="tit_3/chap_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#tit_3/chap_2">Capitolo 2: Vecchiaia, invalidità e decesso </a>
</h2>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable">
<p>1.<i>  </i>Le persone residenti nella Repubblica Slovacca che pretendono prestazioni del­l’assicurazione svizzera per la vecchiaia, i superstiti o l’invalidità inoltrano la loro richiesta all’Ente delle assicurazioni sociali.</p>
<p>2.<i>  </i>Le persone residenti in Svizzera che pretendono prestazioni della previdenza sociale slovacca inoltrano la loro richiesta alla Cassa svizzera di compensazione.</p>
<p>3.<i>  </i>Le persone residenti in uno Stato terzo che pretendono prestazioni di cui ai capo­versi 1 o 2 si rivolgono all’istituzione competente, direttamente oppure tramite uno degli organismi di collegamento.</p>
<p>4.<i>  </i>Per le richieste di prestazioni vanno utilizzati gli appositi moduli.</p>
<p>5.<i>  </i>L’organismo di collegamento che ha ricevuto la richiesta di prestazioni appone sul modulo la data di ricevimento, verifica se la richiesta è redatta completamente, controlla se tutti i documenti richiesti sono stati allegati e attesta, anche sul modulo, la validità degli atti ufficiali acclusi. Esso trasmette la richiesta, i documenti, gli atti allegati nonché un estratto dei periodi di assicurazione compiuti in virtù delle norme giuridiche per esso vigenti all’organismo di collegamento dell’altro Stato contraente. Questi può chiedere altre informazioni e attestazioni al primo organismo di collega­mento oppure direttamente ai richiedenti o ai loro datori di lavoro.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> </a>
</h6>
<div class="collapseable">
<p>1.<i>  </i>Su richiesta dell’Ente delle assicurazioni sociali, la Cassa svizzera di compen­sa­zione fornisce un conteggio dei periodi di assicurazione compiuti in virtù delle norme giuridiche svizzere.</p>
<p>2.<i>  </i>Su richiesta della Cassa svizzera di compensazione, l’Ente delle assicurazioni sociali trasmette tutte le indicazioni necessarie all’applicazione dell’articolo 15 lettera c della Convenzione.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> </a>
</h6>
<div class="collapseable">
<p>1.<i>  </i>Quando, giusta l’articolo 16 capoversi 2 o 4 della Convenzione, i cittadini slovac­chi o i loro superstiti possono scegliere tra il versamento della rendita o quello di un’indennità unica, la Cassa svizzera di compensazione comunica loro anche l’im­porto che sarebbe versato loro, all’occorrenza, al posto della rendita. Essa indica loro parimenti la durata complessiva dei periodi d’assicurazione presi in considera­zione.</p>
<p>2.<i>  </i>L’avente diritto deve fare la propria scelta entro il termine di 60 giorni a partire dal ricevimento della comunicazione della Cassa svizzera di compensazione.</p>
<p>3.<i>  </i>Se l’avente diritto non ha fatto la propria scelta entro il termine previsto, l’organo svizzero competente gli assegna l’indennità unica.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> </a>
</h6>
<div class="collapseable"><p>L’istituzione competente notifica direttamente al richiedente la decisione relativa al diritto a prestazioni, indicando i rimedi giuridici; ne invia una copia all’organismo di collegamento dell’altro Stato contraente.</p></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> </a>
</h6>
<div class="collapseable"><p>L’istituzione debitrice versa direttamente le prestazioni all’avente diritto nei termini previsti dalle norme giuridiche per essa vigenti.</p></div></article>
</div></section>
</div></section><section id="tit_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#tit_4">Titolo IV Disposizioni diverse </a>
</h1>
<div class="collapseable">
<br><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> </a>
</h6>
<div class="collapseable"><p>Nei casi citati nell’articolo 26 capoverso 2 della Convenzione, l’istituzione dello Stato contraente sul cui territorio si trova il debitore recupera l’intero credito presso quest’ultimo, a condizione che l’istituzione dell’altro Stato contraente lo richieda.</p></div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> </a>
</h6>
<div class="collapseable"><p>Gli organismi di collegamento di entrambi gli Stati contraenti si trasmettono le stati­stiche concernenti i versamenti effettuati ogni anno civile agli aventi diritto in appli­cazione della Convenzione. Tali statistiche danno indicazioni, suddivise per tipo di prestazione, sul numero di aventi diritto e sull’importo complessivo delle prestazioni concesse.</p></div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> </a>
</h6>
<div class="collapseable">
<p>1.<i>  </i>I beneficiari di prestazioni concesse secondo le norme giuridiche di uno degli Stati contraenti che risiedono sul territorio dell’altro Stato contraente comunicano all’istituzione competente, direttamente oppure tramite gli organismi di collega­mento, qualsiasi cambiamento concernente la situazione personale o familiare, lo stato di salute o la capacità di lavoro e di guadagno suscettibile d’influenzare i loro diritti o obblighi in base alle norme giuridiche menzionate nell’articolo 2 della Con­venzione e in base alle disposizioni della Convenzione.</p>
<p>2.<i>  </i>Le istituzioni si informano reciprocamente tramite gli organismi di collegamento su qualsiasi modifica di cui al capoverso 1 che viene loro comunicata.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> </a>
</h6>
<div class="collapseable">
<p>1.<i>  </i>Su richiesta, l’istituzione di uno degli Stati contraenti fornisce gratuitamente a quella dell’altro Stato contraente tutte le informazioni mediche e tutti i documenti in suo possesso connessi con l’invalidità del richiedente o del beneficiario.</p>
<p>2.<i>  </i>Quando l’istituzione di uno Stato contraente chiede che il richiedente o il benefi­ciario di una prestazione sia sottoposto a un esame medico, l’istituzione dell’altro Stato contraente organizza l’esame richiesto sul territorio in cui risiede la persona interessata conformemente alle norme valide per detta istituzione e a spese dell’isti­tuzione richiedente.</p>
<p>3.<i>  </i>Le spese menzionate nel capoverso 2 vengono rimborsate su presentazione di un conteggio particolareggiato e corredato dei documenti giustificativi. I dettagli rela­tivi alla procedura di rimborso sono stabiliti di comune accordo dagli organismi di collegamento.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> </a>
</h6>
<div class="collapseable">
<p>1.<i>  </i>Le spese amministrative risultanti dall’applicazione della Convenzione e del pre­sente Accordo sono assunte dagli organi incaricati dell’applicazione.</p>
<p>2.<i>  </i>Le spese relative ad esami medici, comprese quelle di viaggio, di vitto e alloggio o altre spese sono anticipate dall’istituzione incaricata di effettuare questi esami e rimborsate separatamente per ogni caso dall’istituzione che li ha richiesti.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> </a>
</h6>
<div class="collapseable"><p>Il presente Accordo amministrativo entra in vigore alla medesima data della Con­venzione e vi rimane per la sua stessa durata.</p></div></article>
</div></section><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p>Fatto a Berna, l’11 dicembre 1997, in due esemplari, uno in lingua tedesca e l’altro in lingua slovacca.</p>
<p></p>
<div class="table"><table border="1">
<tr>
<td><p>Per l’Ufficio federale<br>delle assicurazioni sociali:</p></td>
<td><p>Per il Ministero del lavoro,<br>degli affari sociali e della famiglia:</p></td>
</tr>
<tr>
<td><p>M. V. Brombacher Steiner</p></td>
<td><p>Král</p></td>
</tr>
</table></div>
<p></p>
</div></section></main>
</div></body>
</html>
