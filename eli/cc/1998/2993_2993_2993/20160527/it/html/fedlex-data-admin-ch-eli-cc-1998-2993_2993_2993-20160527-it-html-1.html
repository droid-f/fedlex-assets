<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1998-2993_2993_2993-20160527-it-docx</title>
</head>
<body><div id="lawcontent">
<div id="preface">
<!--0.101.09--><p class="srnummer ">0.101.09</p>
<p class=" man-font-style-italic "><sup><a href="#fn-d6e8" id="fnbck-d6e8">1</a></sup>ru Traduzione<i><sup><a href="#fn-d6e23" id="fnbck-d6e23">2</a></sup></i></p>
<h1 class="erlasstitel botschafttitel ">Protocollo n. 11 <br>alla Convenzione europea per la salvaguardia dei diritti <br>dell’uomo e delle libertà fondamentali, che ristruttura il <br>meccanismo di controllo istituito dalla Convenzione</h1>
<p>Concluso a Strasburgo l’11 maggio 1994 <br>Approvato dall’Assemblea federale il 12 giugno 1995<sup><a href="#fn-d6e40" id="fnbck-d6e40">3</a></sup> <br>Ratificato dalla Svizzera con strumento depositato il 13 luglio 1995 <br>Entrato in vigore per la Svizzera il 1° novembre 1998</p>
<p> (Stato 27  maggio 2016)</p>
<div class="footnotes">
<p id="fn-d6e8"><sup><a href="#fnbck-d6e8">1</a></sup> <a href="https://fedlex.data.admin.ch/eli/oc/1998/2993_2993_2993" target="_blank">RU <b>1998 </b>2993</a>; <a href="https://fedlex.data.admin.ch/eli/fga/1995/1_999_987_835" target="_blank">FF <b>1995</b> I 835</a></p>
<p id="fn-d6e23"><sup><a href="#fnbck-d6e23">2</a></sup> Dal testo originale francese.</p>
<p id="fn-d6e40"><sup><a href="#fnbck-d6e40">3</a></sup> <a href="https://fedlex.data.admin.ch/eli/oc/1998/2992_2992_2992" target="_blank">RU <b>1998 </b>2992</a></p>
</div>
</div>
<div id="preamble">
<p>Gli Stati membri del Consiglio d’Europa, firmatari del presente Protocollo alla Convenzione per la salvaguardia dei diritti dell’uomo e delle libertà fondamentali, firmata a Roma il 4 novembre 1950<sup><a href="#fn-d6e58" id="fnbck-d6e58">4</a></sup> (dappresso denominata «la Convenzione»),</p>
<p>in considerazione della necessità impellente di ristrutturare il meccanismo di controllo istituito dalla Convenzione al fine di conservare e migliorare l’efficacia della salvaguardia dei diritti dell’uomo e delle libertà fondamentali previsti dalla Convenzione, in primo luogo a seguito dell’aumento dei ricorsi e del numero crescente dei membri del Consiglio d’Europa;</p>
<p>ritenendo pertanto auspicabile modificare alcune disposizioni della Convenzione al fine di sostituire, in modo particolare, le esistenti Commissione europea e Corte europea dei diritti dell’uomo con una nuova Corte permanente;</p>
<p>vista la Risoluzione n. 1 adottata nel corso della Conferenza ministeriale europea sui diritti dell’uomo, svoltasi a Vienna il 19 e 20 marzo 1985;</p>
<p>vista la Raccomandazione 1194 (1992) adottata dall’Assemblea parlamentare del Consiglio d’Europa il 6 ottobre 1992;</p>
<p>vista la decisione presa sulla riforma del meccanismo di controllo della Convenzione dai capi di Stato e di Governo degli Stati membri del Consiglio d’Europa con la Dichiarazione di Vienna del 9 ottobre 1993,</p>
<p>hanno convenuto quanto segue:</p>
<div class="footnotes"><p id="fn-d6e58"><sup><a href="#fnbck-d6e58">4</a></sup> <a href="https://fedlex.data.admin.ch/eli/cc/1974/2151_2151_2151" target="_blank">RS <b>0.101</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Il testo dei titoli da II a IV della Convenzione<sup><a href="#fn-d6e86" id="fnbck-d6e86">5</a></sup> (art. da 19 a 56) ed il Protocollo n. 2 che conferisce alla Corte europea dei diritti dell’uomo la competenza di dare pareri consultivi vengono sostituiti dal seguente titolo II della Convenzione (art. da 19 a 51):</p>
<p class=" man-font-style-italic ">Titolo II:</p>
<p>...</p>
<p class=" man-font-style-italic ">Art. 19 a 51</p>
<p>...</p>
<div class="footnotes"><p id="fn-d6e86"><sup><a href="#fnbck-d6e86">5</a></sup> Le mod. qui appresso sono inserite nella Conv. menzionata.</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  Il titolo V della Convenzione diviene il titolo III della Convenzione; l’articolo 57 della Convenzione diviene l’articolo 52 della Convenzione; gli articoli 58 e 59 della Convenzione vengono soppressi e gli articoli da 60 a 66 della Convenzione divengono rispettivamente gli articoli da 53 a 59 della Convenzione.</p>
<p>2.  Il titolo I della Convenzione si intitola ... ed il nuovo titolo III della Convenzione ... Le rubriche che figurano nell’allegato al presente Protocollo sono state attribuite agli articoli da 1 a 18 ed ai nuovi articoli da 52 a 59 della Convenzione.</p>
<p>3.  Nel nuovo articolo 56, al paragrafo 1, le ... vengono inserite dopo le parole «si applicherà»; al paragrafo 4, le parole «Commissione» e «conformemente all’articolo 25 della presente Convenzione» sono rispettivamente sostituite dalle parole ... e ... Nel nuovo articolo 58 paragrafo 4, le parole «l’art. 63» sono sostituite dalle parole ...</p>
<p>4.  Il Protocollo addizionale<sup><a href="#fn-d6e112" id="fnbck-d6e112">6</a></sup> alla Convenzione è emendato nel seguente modo:</p>
<dl>
<dt>a) </dt>
<dd>gli articoli vengono presentati con le rubriche elencate nell’allegato al presente Protocollo; e</dd>
<dt>b) </dt>
<dd>all’articolo 4, ultima frase, le parole «dell’art. 63» sono sostituite con le parole «dell’art. 56».</dd>
</dl>
<p>5.  Il Protocollo n. 4<sup><a href="#fn-d6e126" id="fnbck-d6e126">7</a></sup> è emendato nel seguente modo:</p>
<dl>
<dt>a) </dt>
<dd>gli articoli sono presentati con le rubriche elencate nell’allegato al presente Protocollo;</dd>
<dt>b) </dt>
<dd>all’articolo 5 paragrafo 3, le parole «dell’art. 64» sono sostituite dalle parole «dell’art. 56»; un nuovo paragrafo 5 viene aggiunto e si legge come segue:</dd>
<dt></dt>
<dd>«Ogni Stato che ha fatto una dichiarazione conformemente al paragrafo 1 o 2 del presente articolo può, in ogni momento, dichiarare per conto di uno o più territori ai quali la dichiarazione si riferisce che accetta la competenza della Corte a ricevere i ricorsi di persone fisiche, di organizzazioni non governative o di gruppi di individui, come previsto dall’articolo 34 della Convenzione, per quanto concerne tutti o ciascuno degli articoli da 1 a 4 del presente Protocollo»; e</dd>
<dt>c. </dt>
<dd>il paragrafo 2 dell’articolo 6 è soppresso.</dd>
</dl>
<p>6.  Il Protocollo n. 6<sup><a href="#fn-d6e146" id="fnbck-d6e146">8</a></sup> è emendato nel seguente modo:</p>
<dl>
<dt>a) </dt>
<dd>gli articoli vengono presentati con le rubriche elencate nell’allegato al presente Protocollo; e</dd>
<dt>b) </dt>
<dd>all’articolo 4, le parole «in virtù dell’art. 64» sono sostituite dalle ...</dd>
</dl>
<p>7.  Il Protocollo n. 7<sup><a href="#fn-d6e164" id="fnbck-d6e164">9</a></sup> è emendato nel seguente modo:</p>
<dl>
<dt>a) </dt>
<dd>gli articoli vengono presentati con le rubriche elencate nell’allegato al presente Protocollo;</dd>
<dt>b) </dt>
<dd>all’articolo 6 paragrafo 4, le parole «dell’art. 63» sono sostituite dalle parole ...; un nuovo paragrafo 6 viene aggiunto e si legge come segue:</dd>
<dt></dt>
<dd>...</dd>
<dt>c) </dt>
<dd>il paragrafo 2 dell’articolo 7 viene soppresso.</dd>
</dl>
<p>8.  Il Protocollo n. 9<sup><a href="#fn-d6e189" id="fnbck-d6e189">10</a></sup> è abrogato.</p>
<div class="footnotes">
<p id="fn-d6e112"><sup><a href="#fnbck-d6e112">6</a></sup> Prot. non ratificato dalla Svizzera.</p>
<p id="fn-d6e126"><sup><a href="#fnbck-d6e126">7</a></sup> Prot. non ratificato dalla Svizzera.</p>
<p id="fn-d6e146"><sup><a href="#fnbck-d6e146">8</a></sup> <a href="https://fedlex.data.admin.ch/eli/cc/1987/1807_1807_1807" target="_blank">RS <b>0.101.06</b></a>. Le mod. qui appresso sono inserite nel Prot. menzionato.</p>
<p id="fn-d6e164"><sup><a href="#fnbck-d6e164">9</a></sup> <a href="https://fedlex.data.admin.ch/eli/cc/1988/1598_1598_1598" target="_blank">RS <b>0.101.07</b></a>. Le mod. qui appresso sono inserite nel Prot. menzionato.</p>
<p id="fn-d6e189"><sup><a href="#fnbck-d6e189">10</a></sup> [<a href="https://fedlex.data.admin.ch/eli/oc/1995/3950_3950_3950" target="_blank">RU <b>1995</b> 3950</a>]</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1.  Il presente Protocollo è aperto alla firma degli Stati membri del Consiglio d’Europa firmatari della Convenzione, che possono esprimere il loro consenso ad essere vincolati mediante:</p>
<dl>
<dt>a) </dt>
<dd>firma senza riserva di ratifica, accettazione o approvazione; o</dd>
<dt>b) </dt>
<dd>firma con riserva di ratifica, accettazione o approvazione, seguita da ratifica, accettazione o approvazione.</dd>
</dl>
<p>2.  Gli strumenti di ratifica, accettazione o approvazione saranno depositati presso il Segretario generale del Consiglio d’Europa.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Il Protocollo entra in vigore il primo giorno del mese successivo allo scadere di un periodo di un anno a partire dalla data in cui tutte le Parti alla Convenzione avranno espresso il loro consenso ad essere vincolate dal Protocollo conformemente alle disposizioni dell’articolo 3. L’elezione dei nuovi giudici potrà avere luogo e potranno essere prese tutte le altre misure necessarie all’istituzione della nuova Corte, conformemente alle disposizioni del presente Protocollo, a partire dalla data in cui tutte le Parti alla Convenzione avranno espresso il loro consenso ad essere vincolate dal Protocollo.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>1.  Fatte salve le disposizioni dei successivi paragrafi 3 e 4, il mandato dei giudici, dei membri della Commissione, del cancelliere e del vice-cancelliere termina alla data di entrata in vigore del presente Protocollo.</p>
<p>2.  I ricorsi pendenti davanti alla Commissione che non sono ancora stati dichiarati ricevibili alla data di entrata in vigore del presente Protocollo vengono esaminati dalla Corte conformemente alle disposizioni del presente Protocollo.</p>
<p>3.  I ricorsi dichiarati ricevibili alla data di entrata in vigore del presente Protocollo continuano ad essere esaminati dai membri della Commissione nell’arco dell’anno successivo. Tutti i ricorsi il cui esame non è stato terminato nel periodo soprammenzionato vengono trasmessi alla Corte che provvederà ad esaminarli, quali ricorsi ricevibili conformemente alle disposizioni del presente Protocollo.</p>
<p>4.  Per i ricorsi per i quali la Commissione, successivamente all’entrata in vigore del presente Protocollo, ha adottato un rapporto conformemente al vecchio articolo 31 della Convenzione, il rapporto viene trasmesso alle Parti, che non hanno la facoltà di pubblicarlo. Conformemente alle disposizioni applicabili prima dell’entrata in vigore del presente Protocollo, una causa può essere rimessa alla Corte. Il collegio della sezione allargata stabilisce se una delle sezioni o la sezione allargata deve pronunciarsi sulla causa. Se una sezione si pronuncia sulla causa, la sua decisione è definitiva. Le cause che non sono rimesse alla Corte vengono esaminate dal Comitato dei Ministri che agisce conformemente alle disposizioni del vecchio articolo 32 della Convenzione<sup><a href="#fn-d6e235" id="fnbck-d6e235">11</a></sup>.</p>
<p>5.  Le cause pendenti davanti alla Corte non ancora decise alla data di entrata in vigore del presente Protocollo vengono trasmesse alla sezione allargata della Corte che le esamina conformemente alle disposizioni del presente Protocollo.</p>
<p>6.  La cause pendenti davanti al Comitato dei Ministri non ancora decise in virtù del vecchio articolo 32 della Convenzione alla data di entrata in vigore del presente Protocollo vengono definite dal Comitato dei Ministri che agisce conformemente con tale articolo.</p>
<div class="footnotes"><p id="fn-d6e235"><sup><a href="#fnbck-d6e235">11</a></sup> <a href="https://fedlex.data.admin.ch/eli/oc/1974/2151_2151_2151" target="_blank">RU <b>1974</b> 2151</a></p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p>Nel caso in cui un’Alta Parte contraente abbia riconosciuto la competenza della Commissione o la giurisdizione della Corte mediante la dichiarazione prevista dai vecchi articoli 25 o 46 della Convenzione<sup><a href="#fn-d6e255" id="fnbck-d6e255">12</a></sup> limitatamente alle questioni sorte successivamente o basate su fatti che si sono verificati dopo una tale dichiarazione, tale restrizione rimane valida per la giurisdizione della Corte ai sensi del presente Protocollo.</p>
<div class="footnotes"><p id="fn-d6e255"><sup><a href="#fnbck-d6e255">12</a></sup> <a href="https://fedlex.data.admin.ch/eli/oc/1974/2151_2151_2151" target="_blank">RU <b>1974</b> 2151</a></p></div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p>Il Segretario generale del Consiglio d’Europa notificherà agli Stati membri del Consiglio:</p>
<dl>
<dt>a) </dt>
<dd>ogni firma;</dd>
<dt>b) </dt>
<dd>il deposito di ogni strumento di ratifica, accettazione o approvazione;</dd>
<dt>c) </dt>
<dd>la data di entrata in vigore del presente Protocollo o di qualsiasi sua disposizione conformemente all’articolo 4; e</dd>
<dt>d) </dt>
<dd>ogni altro atto, notifica o comunicazione relativi al presente Protocollo.</dd>
</dl>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di ciò, </i>i sottoscritti, debitamente autorizzati a tal fine, hanno firmato il presente Protocollo.</p>
<p>Fatto a Strasburgo, l’11 maggio 1994, in inglese e francese, i due testi facenti ugualmente fede, in un unico esemplare che sarà depositato presso gli archivi del Consiglio d’Europa. Il Segretario generale del Consiglio d’Europa ne comunicherà copia certificata conforme a ciascuno degli Stati membri del Consiglio d’Europa.</p>
<?del-struct abstand18pt><p class=" man-font-style-italic ">(Seguono le firme)</p>
</div></section></main><div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato</a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Rubriche degli articoli da inserire nel testo della Convenzione per la salvaguardia dei diritti dell’uomo e delle libertà fondamentali e dei suoi protocolli</a><b><sup><sup><a href="#fn-d6e301" id="fnbck-d6e301">13</a></sup></sup></b>
</h2>
<div class="footnotes"><p id="fn-d6e301"><sup><a href="#fnbck-d6e301">13</a></sup> Le rubriche dei nuovi art. da 19 a 51 della Conv. figurano già nel presente  Prot.</p></div>
<div class="collapseable">
<dl>
<dt>Articolo 1 </dt>
<dd>Obbligo di rispettare i diritti dell’uomo</dd>
<dt>Articolo 2 </dt>
<dd>Diritto alla vita</dd>
<dt>Articolo 3 </dt>
<dd>Divieto di tortura</dd>
<dt>Articolo 4 </dt>
<dd>Divieto di schiavitù e lavori forzati</dd>
<dt>Articolo 5 </dt>
<dd>Diritto alla libertà e alla sicurezza</dd>
<dt>Articolo 6 </dt>
<dd>Diritto ad un processo equo</dd>
<dt>Articolo 7 </dt>
<dd>Nessuna pena senza legge</dd>
<dt>Articolo 8 </dt>
<dd>Diritto al rispetto della vita privata e familiare</dd>
<dt>Articolo 9 </dt>
<dd>Libertà di pensiero, di coscienza e di religione</dd>
<dt>Articolo 10 </dt>
<dd>Libertà di espressione</dd>
<dt>Articolo 11 </dt>
<dd>Libertà di riunione ed associazione</dd>
<dt>Articolo 12 </dt>
<dd>Diritto al matrimonio</dd>
<dt>Articolo 13 </dt>
<dd>Diritto ad un ricorso effettivo</dd>
<dt>Articolo 14 </dt>
<dd>Divieto di discriminazione</dd>
<dt>Articolo 15 </dt>
<dd>Deroga in caso di emergenze</dd>
<dt>Articolo 16 </dt>
<dd>Restrizione all’attività politica degli stranieri</dd>
<dt>Articolo 17 </dt>
<dd>Divieto dell’abuso di diritto</dd>
<dt>Articolo 18 </dt>
<dd>Limitazioni dell’uso di restrizioni ai diritti</dd>
<dt>[...]</dt>
<dd class="clearfix"></dd>
<dt>Articolo 52 </dt>
<dd>Richieste del Segretario generale</dd>
<dt>Articolo 53 </dt>
<dd>Salvaguardia dei diritti dell’uomo riconosciuti</dd>
<dt>Articolo 54 </dt>
<dd>Poteri del Comitato dei Ministri</dd>
<dt>Articolo 55 </dt>
<dd>Rinuncia ad altri mezzi di risoluzione delle controversie</dd>
<dt>Articolo 56 </dt>
<dd>Applicazione territoriale</dd>
<dt>Articolo 57 </dt>
<dd>Riserve</dd>
<dt>Articolo 58 </dt>
<dd>Denuncia</dd>
<dt>Articolo 59 </dt>
<dd>Firma e ratifica</dd>
</dl>
<p class=" man-font-style-italic "><i>Protocollo addizionale</i></p>
<dl>
<dt>Articolo 1 </dt>
<dd>Tutela della proprietà</dd>
<dt>Articolo 2 </dt>
<dd>Diritto all’educazione</dd>
<dt>Articolo 3 </dt>
<dd>Diritto a libere elezioni</dd>
<dt>Articolo 4 </dt>
<dd>Applicazione territoriale</dd>
<dt>Articolo 5 </dt>
<dd>Rapporti con la Convenzione</dd>
<dt>Articolo 6 </dt>
<dd>Firma e ratifica</dd>
</dl>
<p class=" man-font-style-italic "><i>Protocollo n. 4</i></p>
<dl>
<dt>Articolo 1 </dt>
<dd>Divieto di pena detentiva per inadempimento di obbligazioni<br>contrattuali</dd>
<dt>Articolo 2 </dt>
<dd>Libertà di circolazione</dd>
<dt>Articolo 3 </dt>
<dd>Divieto di espulsione di cittadini</dd>
<dt>Articolo 4 </dt>
<dd>Divieto di espulsione collettiva di stranieri</dd>
<dt>Articolo 5 </dt>
<dd>Applicazione territoriale</dd>
<dt>Articolo 6 </dt>
<dd>Rapporti con la Convenzione</dd>
<dt>Articolo 7 </dt>
<dd>Firma e ratifica</dd>
</dl>
<p class=" man-font-style-italic "><i>Protocollo n. 6</i></p>
<dl>
<dt>Articolo 1 </dt>
<dd>Abolizione della pena di morte</dd>
<dt>Articolo 2 </dt>
<dd>Pena di morte in tempo di guerra</dd>
<dt>Articolo 3 </dt>
<dd>Divieto di deroghe</dd>
<dt>Articolo 4 </dt>
<dd>Divieto di riserve</dd>
<dt>Articolo 5 </dt>
<dd>Applicazione territoriale</dd>
<dt>Articolo 6 </dt>
<dd>Rapporti con la Convenzione</dd>
<dt>Articolo 7 </dt>
<dd>Firma e ratifica</dd>
<dt>Articolo 8 </dt>
<dd>Entrata in vigore</dd>
<dt>Articolo 9 </dt>
<dd>Funzioni del depositario</dd>
</dl>
<p class=" man-font-style-italic "><i>Protocollo n. 7</i></p>
<dl>
<dt>Articolo 1 </dt>
<dd>Garanzie processuali in ordine all’espulsione di stranieri</dd>
<dt>Articolo 2 </dt>
<dd>Diritto di ricorso in materia penale</dd>
<dt>Articolo 3 </dt>
<dd>Indennizzo per detenzione iniqua</dd>
<dt>Articolo 4 </dt>
<dd><i>Ne bis in idem</i></dd>
<dt>Articolo 5 </dt>
<dd>Eguaglianza tra coniugi</dd>
<dt>Articolo 6 </dt>
<dd>Applicazione territoriale</dd>
<dt>Articolo 7 </dt>
<dd>Rapporti con la Convenzione</dd>
<dt>Articolo 8 </dt>
<dd>Firma e ratifica</dd>
<dt>Articolo 9 </dt>
<dd>Entrata in vigore</dd>
<dt>Articolo 10 </dt>
<dd>Funzioni del depositario</dd>
</dl>
</div></section></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Campo d’applicazione il 27 maggio 2016</a><b><sup><a href="#fn-d6e507" id="fnbck-d6e507">14</a></sup></b>
</h1>
<div class="footnotes"><p id="fn-d6e507"><sup><a href="#fnbck-d6e507">14</a></sup> <a href="https://fedlex.data.admin.ch/eli/oc/1998/2993_2993_2993" target="_blank">RU <b>1998</b> 2993</a>, <b></b><a href="https://fedlex.data.admin.ch/eli/oc/2006/493" target="_blank"><b>2006</b> 3251 </a>e <b></b><a href="https://fedlex.data.admin.ch/eli/oc/2016/313" target="_blank"><b>2016</b> 1743</a>. Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati).</p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p>Stati partecipanti</p></th>
<th class=" man-text-align-left "><p>Ratifica</p></th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p>Albania</p></td>
<td><p>  2 ottobre</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Andorra</p></td>
<td><p>22 gennaio</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Armenia</p></td>
<td><p>26 aprile</p></td>
<td><p>2002</p></td>
<td><p>26 aprile</p></td>
<td><p>2002</p></td>
</tr>
<tr>
<td><p>Austria</p></td>
<td><p>  3 agosto</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Azerbaigian</p></td>
<td><p>15 aprile</p></td>
<td><p>2002</p></td>
<td><p>15 aprile</p></td>
<td><p>2002</p></td>
</tr>
<tr>
<td><p>Belgio</p></td>
<td><p>10 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Bosnia e Erzegovina</p></td>
<td><p>12 luglio</p></td>
<td><p>2002</p></td>
<td><p>12 luglio</p></td>
<td><p>2002</p></td>
</tr>
<tr>
<td><p>Bulgaria</p></td>
<td><p>  3 novembre</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Cipro</p></td>
<td><p>28 giugno</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Croazia</p></td>
<td><p>  5 novembre</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Danimarca</p></td>
<td><p>18 luglio</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Estonia</p></td>
<td><p>16 aprile</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Finlandia</p></td>
<td><p>12 gennaio</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Francia</p></td>
<td><p>  3 aprile</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Georgia</p></td>
<td><p>20 maggio</p></td>
<td><p>1999</p></td>
<td><p>20 maggio</p></td>
<td><p>1999</p></td>
</tr>
<tr>
<td><p>Germania</p></td>
<td><p>  2 ottobre</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Grecia</p></td>
<td><p>  9 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Irlanda</p></td>
<td><p>16 dicembre</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Islanda</p></td>
<td><p>29 giugno</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Italia</p></td>
<td><p>1° ottobre</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Lettonia</p></td>
<td><p>27 giugno</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Liechtenstein</p></td>
<td><p>14 novembre</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Lituania</p></td>
<td><p>20 giugno</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Lussemburgo</p></td>
<td><p>10 settembre</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Macedonia</p></td>
<td><p>10 aprile</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Malta</p></td>
<td><p>11 maggio</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Moldova</p></td>
<td><p>12 settembre</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Monaco</p></td>
<td><p>30 novembre</p></td>
<td><p>2005</p></td>
<td><p>30 novembre</p></td>
<td><p>2005</p></td>
</tr>
<tr>
<td><p>Norvegia</p></td>
<td><p>24 luglio</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Paesi Bassi</p></td>
<td><p>21 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Aruba</p></td>
<td><p>21 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Curaçao</p></td>
<td><p>21 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Parte caraibica (Bonaire,<br>    Sant’Eustachio e Saba)</p></td>
<td><p>21 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Sint Maarten</p></td>
<td><p>21 gennaio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Polonia</p></td>
<td><p>20 maggio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Portogallo</p></td>
<td><p>14 maggio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Regno Unito</p></td>
<td><p>  9 dicembre</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Guernesey</p></td>
<td><p>  9 dicembre</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Isola di Man</p></td>
<td><p>  9 dicembre</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>    Jersey</p></td>
<td><p>  9 dicembre</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Repubblica Ceca</p></td>
<td><p>28 aprile</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Romania</p></td>
<td><p>11 agosto</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Russia</p></td>
<td><p>  5 maggio</p></td>
<td><p>1998</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>San Marino</p></td>
<td><p>  5 dicembre</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Serbia</p></td>
<td><p>  3 marzo</p></td>
<td><p>2004</p></td>
<td><p>  3 marzo</p></td>
<td><p>2004</p></td>
</tr>
<tr>
<td><p>Slovacchia</p></td>
<td><p>28 settembre</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Slovenia</p></td>
<td><p>28 giugno</p></td>
<td><p>1994</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Spagna</p></td>
<td><p>16 dicembre</p></td>
<td><p>1996</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Svezia</p></td>
<td><p>21 aprile</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Svizzera</p></td>
<td><p>13 luglio</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Turchia</p></td>
<td><p>11 luglio</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Ucraina</p></td>
<td><p>11 settembre</p></td>
<td><p>1997</p></td>
<td><p>  1° novembre</p></td>
<td><p>1998</p></td>
</tr>
<tr>
<td><p>Ungheria</p></td>
<td><p>26 aprile</p></td>
<td><p>1995</p></td>
<td><p>  1° novembre</p></td>
<td><p>1998</p></td>
</tr>
</table></div>
<dl>
<dt></dt>
<dd class="clearfix"></dd>
</dl>
</div></section>
</div>
</div></body>
</html>
