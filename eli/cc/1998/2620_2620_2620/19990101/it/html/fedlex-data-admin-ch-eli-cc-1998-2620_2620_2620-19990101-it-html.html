<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1998-2620_2620_2620-19990101-it-docx</title>
</head>
<body><div id="lawcontent">
<div id="preface">
<!--514.544.2 --><p class="srnummer">514.544.2 </p>
<h1 class="erlasstitel">Ordinanza<br>sulle esigenze minime relative ai locali commerciali<br>che servono al commercio di armi</h1>
<?del-struct abstand18pt><p>del 21 settembre 1998 (Stato 1° gennaio 1999)</p>
</div>
<div id="preamble">
<p>Il Dipartimento federale di giustizia e polizia,</p>
<p>visto l’articolo 17 capoverso 4 della legge del 20 giugno 1997<sup><a href="#fn-d1033e23">1</a></sup> sulle armi,</p>
<p>ordina:</p>
<div class="footnotes"><p id="fn-d1033e23"><sup>1</sup> <a href="https://fedlex.data.admin.ch/eli/cc/1998/2535_2535_2535/20200901">RS <b>514.54</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo </a>
</h6>
<div class="collapseable"> <p>La presente ordinanza fissa le esigenze minime relative ai locali commerciali di cui deve disporre il titolare di una patente di commercio di armi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Sicurezza contro lo scasso </a>
</h6>
<div class="collapseable"> <p><sup>1</sup> L’involucro esterno dei locali commerciali (pareti, soffitto e pavimento) deve esse­re in costruzione massiccia e offrire una protezione meccanica sufficiente contro lo scasso.</p>
<p><sup>2</sup> Le porte, le finestre e le altre aperture devono offrire una protezione meccanica sufficiente contro lo scasso. In caso contrario, devono essere installati mezzi supple­mentari (inferriate, saracinesche ecc.) atti a garantire la sicurezza.</p>
<p><sup>3</sup> I locali commerciali devono essere equipaggiati con un impianto d’allarme anti­scasso collegato a un posto d’intervento occupato ventiquattro ore su ventiquattro.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Sicurezza contro il furto </a>
</h6>
<div class="collapseable"> <p><sup>1</sup> Nei locali di vendita, le armi da fuoco devono essere custodite in vetrine chiuse a chiave o essere protette con mezzi elettronici o meccanici.</p>
<p><sup>2</sup> La munizione deve essere custodita sotto chiave.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Protezione contro le rapine </a>
</h6>
<div class="collapseable"> <p>I locali commerciali devono essere equipaggiati con un impianto d’allarme anti­rapina collegato a un posto d’intervento occupato ventiquattro ore su ventiquattro.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Eccezioni </a>
</h6>
<div class="collapseable"> <p>Se il richiedente non commercia né in armi da fuoco né in munizioni oppure si limi­ta alla mediazione di armi, i Cantoni possono rilasciargli una patente di commercio di armi con la corrispondente menzione anche se i locali commerciali non adempio­no le esigenze minime richieste secondo la presente ordinanza.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 1999. </p>
</div></article></main>
</div></body>
</html>
