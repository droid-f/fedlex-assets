<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1998-2622_2622_2622-19990101-it-docx</title>
</head>
<body><div id="lawcontent">
<div id="preface">
<!--514.546.1 --><p class="srnummer ">514.546.1 </p>
<h1 class="erlasstitel botschafttitel ">Regolamento<br>d’esame per il permesso di porto di armi</h1>
<p>del 21 settembre 1998 (Stato 1° gennaio 1999) (Stato 1° gennaio 1999)</p>
</div>
<div id="preamble">
<p>Il Dipartimento federale di giustizia e polizia,</p>
<p>visto l<b>’</b>articolo 27 capoverso 2 lettera c della legge del 20 giugno 1997<sup><a href="#fn-d6e21" id="fnbck-d6e21">1</a></sup> sulle armi,</p>
<p>ordina:</p>
<div class="footnotes"><p id="fn-d6e21"><sup><a href="#fnbck-d6e21">1</a></sup><sup></sup> <a href="https://fedlex.data.admin.ch/eli/cc/1998/2535_2535_2535" target="_blank">RS <b>514.54</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Scopo dell’esame</a>
</h6>
<div class="collapseable"> <p>L’esame per il permesso di porto di armi ha lo scopo di accertare se il candidato dispone delle conoscenze speciali teoriche e pratiche che garantiscano un sicuro porto di armi.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Organizzazione</a>
</h6>
<div class="collapseable"> <p><sup>1</sup> L’esame consta di una parte teorica e di una pratica. La parte teorica si svolge in forma scritta.</p>
<p><sup>2</sup> L’esame è affidato a esperti ufficiali.</p>
<p><sup>3</sup> L’Ufficio centrale Armi elabora i documenti per l’esame e li mette a disposizione dei Cantoni. Elabora direttive, in particolare sull’esecuzione e sulla valutazione degli esami.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esame teorico</a>
</h6>
<div class="collapseable"> <p><sup>1</sup> L’esame teorico dura un’ora e verte:</p>
<dl>
<dt>a. </dt>
<dd>sulle disposizioni del Codice penale<sup><a href="#fn-d6e75" id="fnbck-d6e75">2</a></sup> riguardanti il diritto in materia di legittima difesa e stato di necessità nonché i reati contro la vita e l’integrità della persona;</dd>
<dt>b. </dt>
<dd>sulle disposizioni legali federali concernenti il diritto in materia di armi e su quelle cantonali emanate in virtù di esse;</dd>
<dt>c. </dt>
<dd>sui tipi di armi e munizioni;</dd>
<dt>d. </dt>
<dd>sulle misure di sicurezza e sul modo di comportarsi quando si porta un’arma.</dd>
</dl>
<p><sup>2</sup> Sull’esito dell’esame teorico è redatto un attestato.</p>
<div class="footnotes"><p id="fn-d6e75"><sup><a href="#fnbck-d6e75">2</a></sup> <a href="https://fedlex.data.admin.ch/eli/cc/54/757_781_799" target="_blank">RS <b>311.0</b> </a></p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Esame pratico</a>
</h6>
<div class="collapseable"> <p><sup>1</sup> L’esame pratico verte:</p>
<dl>
<dt>a. </dt>
<dd>sulla padronanza del maneggio di armi, in particolare la manipolazione per caricare e scaricare nonché per assicurare e disassicurare;</dd>
<dt>b. </dt>
<dd>sul tiro e sulla padronanza del maneggio di armi nel tiro.</dd>
</dl>
<p><sup>2</sup> Sull’esito dell’esame pratico è redatto un attestato. Gli esperti vi motivano la decisione sull’esame.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Valutazione</a>
</h6>
<div class="collapseable"> <p><sup>1</sup> Ogni parte dell’esame è valutata con la menzione sufficiente o insufficiente.</p>
<p><sup>2</sup> L’esame è considerato superato se entrambe le parti sono state valutate con la menzione sufficiente.</p>
<p><sup>3</sup> Ogni parte dell’esame può essere ripetuta al massimo due volte.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Conservazione</a>
</h6>
<div class="collapseable"> <p>Le competenti autorità conservano i documenti d’esame e i risultati per dieci anni.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Rimedi giuridici</a>
</h6>
<div class="collapseable"> <p><sup>1</sup> La decisione sull’esame può essere impugnata mediante ricorso.</p>
<p><sup>2</sup> La procedura è retta dal diritto amministrativo cantonale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Esecuzione</a>
</h6>
<div class="collapseable"> <p><sup>1</sup> I Cantoni eseguono il presente regolamento. Per l’esecuzione degli esami fanno capo a esperti ufficiali.</p>
<p><sup>2</sup> Possono effettuare gli esami insieme ad altri Cantoni.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore</a>
</h6>
<div class="collapseable"> <p>Il presente regolamento entra in vigore il 1° gennaio 1999. </p>
</div></article></main>
</div></body>
</html>
