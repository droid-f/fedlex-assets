<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1998-2816_2816_2816-20060918-it-docx-2</title>
</head>
<body><div id="lawcontent">
<div id="preface">
<!--0.730.01 --><p class="srnummer ">0.730.01 </p>
<p> RU <b>1998 </b>2816</p>
<p><i>Testo originale</i></p>
<h1 class="erlasstitel botschafttitel ">Protocollo<br>della Carta dell’energia sull’efficienza energetica<br>e sugli aspetti ambientali correlati</h1>
<p>Concluso a Lisbona il 17 dicembre 1994<br>Approvato dall’Assemblea federale il 14 dicembre 1995<sup><a href="#fn-d6e24" id="fnbck-d6e24">1</a></sup><br>Ratificato dalla Svizzera con strumento depositato il 19 settembre 1996<br>Entrato in vigore per la Svizzera il 16 aprile 1998</p>
<p> (Stato 18  settembre 2006)</p>
<div class="footnotes"><p id="fn-d6e24"><sup><a href="#fnbck-d6e24">1</a></sup> <a href="https://fedlex.data.admin.ch/eli/oc/1998/2815_2815_2815" target="_blank">RU <b>1998 </b>2815</a></p></div>
</div>
<div id="preamble">
<h5><b>Preambolo</b></h5>
<?del-struct abstand4pt><p>Le Parti contraenti del presente protocollo,</p>
<p>vista la Carta europea dell’energia, adottata nel documento conclusivo della Conferenza dell’Aia sulla Carta europea dell’energia, firmata a L’Aia il 17 dicembre 1991; in particolare le dichiarazioni in essa contenute secondo cui la cooperazione è necessaria nel settore dell’efficienza energetica e della relativa tutela dell’ambiente;</p>
<p>visto anche il trattato sulla Carta dell’energia<sup><a href="#fn-d6e48" id="fnbck-d6e48">2</a></sup>, aperto alla firma dal 17 dicembre 1994 al 16 giugno 1995;</p>
<p>edotte sui lavori svolti dalle organizzazioni e dai consessi internazionali nel settore dell’efficienza energetica e degli aspetti ambientali del ciclo dell’energia;</p>
<p>consapevoli dei miglioramenti a livello di sicurezza dell’approvvigionamento e dei considerevoli utili economici e ambientali derivanti all’applicazione di misure di efficienza energetica secondo un favorevole rapporto costo/efficacia; consapevoli altresì dell’importanza di queste misure per la ristrutturazione delle economie e il miglioramento del tenore di vita;</p>
<p>riconoscendo che i progressi sull’efficienza energetica riducono gli effetti negativi del ciclo dell’energia sull’ambiente, compreso il surriscaldamento del pianeta e l’acidificazione;</p>
<p>convinte che i prezzi dell’energia debbano riflettere per quanto possibile un mercato concorrenziale, assicurando una formazione dei prezzi orientata al mercato, compresa una maggiore considerazione dei costi e dei vantaggi ambientali e riconoscendo che questa formazione dei prezzi è essenziale per migliorare l’efficienza energetica e, di riflesso, la tutela ambientale;</p>
<p>apprezzando il ruolo essenziale del settore privato, comprese le piccole e medie imprese, nel promuovere e attuare misure di efficienza energetica e desiderosi di garantire un quadro istituzionale favorevole ad investimenti economicamente vitali nel campo dell’efficienza energetica;</p>
<p>riconoscendo che le forme commerciali di cooperazione possono dover essere completate da una cooperazione intergovernativa, in particolare per quanto riguarda la formulazione e l’analisi della politica energetica come pure in altri campi essenziali per migliorare l’efficienza energetica ma che non si prestano ad un finanziamento privato;</p>
<p>desiderose di intraprendere un’azione di cooperazione e coordinata nel settore dell’efficienza energetica e della relativa tutela ambientale e di adottare un protocollo che fornisce un quadro per utilizzare l’energia nel modo più economico ed efficiente possibile,</p>
<p>hanno convenuto quanto segue:</p>
<div class="footnotes"><p id="fn-d6e48"><sup><a href="#fnbck-d6e48">2</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div>
<main id="maintext"><section id="part_I"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#part_I">Parte I <br>Introduzione</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Ambito di applicazione e obiettivi del protocollo</a>
</h6>
<div class="collapseable"> <p>1.  Il presente protocollo definisce i principi politici per la promozione dell’efficienza energetica, considerata un’importante fonte di energia, e a ridurre in conseguenza gli impatti negativi per l’ambiente dei sistemi energetici. Esso fornisce inoltre orientamenti sullo sviluppo di programmi di efficienza energetica, indica i campi di cooperazione e fornisce un quadro per lo sviluppo di un’azione in cooperazione e coordinata. Detta azione può comprendere la prospezione, l’esplorazione, la produzione, la conversione, l’immagazzinamento, il trasporto, la distribuzione e il consumo di energia e può riferirsi a qualsiasi settore economico.</p>
<p>2.  Gli obiettivi del presente protocollo sono:</p>
<dl>
<dt>a) </dt>
<dd>la promozione di politiche di efficienza energetica compatibili con lo sviluppo sostenibile;</dd>
<dt>b) </dt>
<dd>la creazione di condizioni quadro che inducano i produttori ed i consumatori ad utilizzare l’energia per quanto possibile in maniera economica, efficiente e rispettosa dell’ambiente, in particolare mediante l’organizzazione di mercati dell’energia efficienti e una maggiore considerazione dei costi e dei vantaggi ambientali; e</dd>
<dt>c) </dt>
<dd>l’incoraggiamento della cooperazione nel settore dell’efficienza energetica.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable"> <p>Si applicano, nel presente protocollo, le seguenti definizioni:</p>
<dl>
<dt>1. </dt>
<dd>«Carta»: la Carta europea dell’energia, adottata nel documento conclusivo della Conferenza dell’Aia sulla Carta europea dell’energia, firmata all’Aia il 17 dicembre 1991; la firma del documento conclusivo è considerata firma della Carta.</dd>
<dt>2. </dt>
<dd>«Parte contraente»: uno Stato o un’Organizzazione regionale di integrazione economica che hanno accettato di essere vincolati dal presente protocollo e per cui il protocollo è in vigore.</dd>
<dt>3. </dt>
<dd>«Organizzazione regionale di integrazione economica»: un’organizzazione costituita da Stati cui essi hanno trasferito competenze su determinate materie, alcune delle quali disciplinate dal presente protocollo, compresa la facoltà di adottare decisioni per essi vincolanti relativamente a tali materie;</dd>
<dt>4. </dt>
<dd>«Ciclo dell’energia»: l’intera catena energetica, comprendente le attività connesse alla prospezione, esplorazione, produzione, conversione, immagazzinamento, trasporto, distribuzione e consumo delle diverse forme di energia, il trattamento e l’eliminazione dei rifiuti, nonché lo smantellamento, la cessazione o chiusura di queste attività, riducendo al minimo l’impatto negativo per l’ambiente.</dd>
<dt>5. </dt>
<dd>«Rapporto costo-efficacia»: il raggiungimento di un determinato obiettivo ai minimi costi o il raggiungimento ad un costo determinato del massimo beneficio.</dd>
<dt>6. </dt>
<dd>«Miglioramento dell’efficienza energetica»: azioni intese a mantenere la stessa unità di produzione (di un bene o di un servizio) senza ridurne la qualità o le prestazioni e riducendo la qualità di energia di alimentazione necessaria.</dd>
<dt>7. </dt>
<dd>«Impatto ambientale»: qualsiasi effetto sull’ambiente, provocato da una determinata attività, compresi la salute e la sicurezza degli esseri umani, flora, fauna, suolo, aria, acqua, clima, paesaggio e monumenti storici o altre strutture fisiche, ovvero l’interazione fra tali fattori; sono anche compresi gli effetti sul patrimonio culturale o le condizioni socio-economiche legate ad alterazioni di questi fattori.</dd>
</dl>
</div></article>
</div></section><section id="part_II"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#part_II">Parte II <br>Principi politici</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Principi di base</a>
</h6>
<div class="collapseable"> <p>Le Parti contraenti si ispirano ai principi seguenti:</p>
<p>1.  Le Parti contraenti cooperano e, ove opportuno, si assistono reciprocamente nell’elaborare e nell’attuare politiche, leggi e regolamenti di efficienza energetica.</p>
<p>2.  Le Parti contraenti stabiliscono politiche di efficienza energetica e opportuni quadri giuridici e regolamentari atti a promuovere, tra l’altro:</p>
<dl>
<dt>a) </dt>
<dd>l’efficiente funzionamento dei meccanismi di mercato, compresa una formazione dei prezzi sulla base delle leggi del mercato e una maggiore considerazione dei costi e dei vantaggi ambientali;</dd>
<dt>b) </dt>
<dd>la riduzione degli ostacoli all’efficienza energetica, stimolando così gli investimenti;</dd>
<dt>c) </dt>
<dd>i meccanismi per il finanziamento di iniziative a favore dell’efficienza energetica;</dd>
<dt>d) </dt>
<dd>l’educazione e la sensibilizzazione;</dd>
<dt>e) </dt>
<dd>la diffusione e il trasferimento di tecnologie;</dd>
<dt>f) </dt>
<dd>la trasparenza dei quadri giuridici e regolamentari.</dd>
</dl>
<p>3.  Le Parti contraenti si adoperano per realizzare in pieno i benefici dell’efficienza energetica nell’intero ciclo dell’energia. A tal fine esse formulano e attuano nell’ambito delle loro migliori competenze, politiche di efficienza energetica e azioni di cooperazione o coordinate, basate sul rapporto costo/efficacia e sull’efficienza economica, tenendo debitamente conto degli aspetti ambientali.</p>
<p>4.  Le politiche di efficienza energetica comprendono misure a breve termine per adattare le prassi precedenti e misure a lungo termine per migliorare l’efficienza energetica in tutto il ciclo dell’energia.</p>
<p>5.  Nel cooperare per raggiungere gli obiettivi del presente protocollo, le Parti contraenti tengono conto delle differenze tra le Parti contraenti in termini di effetti nocivi e costi di riduzione.</p>
<p>6.  Le Parti contraenti riconoscono il ruolo essenziale del settore privato. Esse incoraggiano interventi da parte dei servizi pubblici, delle autorità responsabili e delle agenzie specializzate nonché una stretta cooperazione tra le industrie e le amministrazioni.</p>
<p>7.  L’azione di cooperazione o coordinata tiene conto dei principi pertinenti adottati negli accordi internazionali intesi alla tutela e al miglioramento dell’ambiente, sottoscritti dalle Parti contraenti.</p>
<p>8.  Le Parti contraenti si avvalgono pienamente dei lavori e dell’esperienza degli organismi internazionali o di altro genere competenti e si adoperano per evitare duplicazioni.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Ripartizione di responsabilità e coordinamento</a>
</h6>
<div class="collapseable"> <p>Ciascuna Parte contraente si adopera a garantire che le politiche di efficienza energetica siano coordinate tra tutte le autorità responsabili.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Strategie e obiettivi politici</a>
</h6>
<div class="collapseable"> <p>Le Parti contraenti formulano strategie ed obiettivi politici per migliorare l’efficienza energetica e ridurre così l’impatto sull’ambiente del ciclo dell’energia nel modo opportuno rispetto alle loro condizioni energetiche specifiche. Queste strategie e questi obiettivi politici devono essere trasparenti per tutte le Parti interessate.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Finanziamento e incentivi finanziari</a>
</h6>
<div class="collapseable"> <p>1.  Le Parti contraenti incoraggiano l’attuazione di nuovi approcci e metodi di finanziamento di investimenti relativi all’efficienza energetica e alla tutela ambientale correlata all’energia, quali accordi di «joint ventures» tra gli utilizzatori dell’energia e gli investitori esterni (qui di seguito denominato «finanziamento di terzi»).</p>
<p>2.  Le Parti contraenti si adoperano per sfruttare e promuovere l’accesso ai mercati di capitale privato e alle istituzioni finanziarie internazionali esistenti per favorire gli investimenti intesi a migliorare l’efficienza energetica e la tutela dell’ambiente connessa con l’efficienza energetica.</p>
<p>3.  Le Parti contraenti, fatte salve le disposizioni del Trattato sulla Carta europea dell’energia e gli altri loro obblighi giuridici internazionali, possono fornire incentivi fiscali o finanziari agli utilizzatori dell’energia per facilitare la penetrazione sul mercato di tecnologie, prodotti e servizi di efficienza energetica. Esse si adoperano in modo da garantire la trasparenza e ridurre al minimo la distorsione sui mercati internazionali.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Promozione di tecnologie di efficienza energetica</a>
</h6>
<div class="collapseable"> <p>1.  In conformità con il disposto del Trattato sulla Carta dell’energia<sup><a href="#fn-d6e234" id="fnbck-d6e234">3</a></sup>, le Parti contraenti incoraggiano gli scambi commerciali e la cooperazione in materia di tecnologie di efficienza energetica rispettose dell’ambiente, di servizi connessi con l’energia e di prassi di gestione.</p>
<p>2.  Le Parti contraenti promuovono l’uso di queste tecnologie, servizi e prassi di gestione in tutto il ciclo dell’energia.</p>
<div class="footnotes"><p id="fn-d6e234"><sup><a href="#fnbck-d6e234">3</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Programmi nazionali</a>
</h6>
<div class="collapseable"> <p>1.  Per realizzare gli obiettivi politici formulati ai sensi dell’articolo 5, ciascuna Parte contraente elabora, attua ed aggiorna periodicamente i programmi di efficienza energetica più adatti alla propria situazione.</p>
<p>2.  Questi programmi possono comprendere attività quali:</p>
<dl>
<dt>a) </dt>
<dd>elaborazione di scenari a lungo termine della domanda e dell’offerta di energia per orientare il processo decisionale;</dd>
<dt>b) </dt>
<dd>valutazione dell’impatto delle azioni intraprese sull’energia, l’ambiente e l’economia;</dd>
<dt>c) </dt>
<dd>definizione di standards intesi a migliorare l’efficienza delle apparecchiature che utilizzano energia e interventi per ammortizzarle a livello internazionale al fine di evitare distorsioni commerciali;</dd>
<dt>d) </dt>
<dd>sviluppo e incoraggiamento dell’iniziativa privata e della cooperazione industriale, comprese joint ventures;</dd>
<dt>e) </dt>
<dd>promozione dell’utilizzo delle tecnologie più efficienti sotto il profilo energetico, economicamente vitali e compatibili con l’ambiente;</dd>
<dt>f) </dt>
<dd>incoraggiamento di approcci innovativi per gli investimenti intesi a migliorare l’efficienza energetica, quali il finanziamento di terzi e il cofinanziamento;</dd>
<dt>g) </dt>
<dd>sviluppo di opportuni equilibri e basi di dati energetici, comprendenti ad esempio dati sufficientemente particolareggiati sulla domanda di energia e sulle tecnologie atte a migliorare l’efficienza energetica;</dd>
<dt>h) </dt>
<dd>incoraggiamento alla creazione di servizi di assistenza e consulenza gestiti dall’industria pubblica o privata o da fornitori di servizi pubblici per fornire informazioni sui programmi e sulle tecnologie di efficienza energetica e assistere i consumatori e le imprese;</dd>
<dt>i) </dt>
<dd>sostegno e promozione della cogenerazione e di misure volte ad aumentare l’efficienza della produzione di teleriscaldamento e di sistemi di distribuzione agli edifici e all’industria;</dd>
<dt>j) </dt>
<dd>istituzione a livelli appropriati di organismi specializzati nell’efficienza energetica, dotati di mezzi e personale sufficienti per elaborare e attuare le politiche.</dd>
</dl>
<p>3.  Nell’attuazione dei loro programmi di efficienza energetica, le Parti contraenti garantiscono che siano disponibili adeguate infrastrutture istituzionali e giuridiche.</p>
</div></article>
</div></section><section id="part_III"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#part_III">Parte III <br>Cooperazione internazionale</a>
</h1>
<div class="collapseable"><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Settori di cooperazione</a>
</h6>
<div class="collapseable"> <p>La cooperazione tra le Parti contraenti può assumere qualsiasi forma opportuna. I settori che si prestano alla cooperazione sono elencati in allegato.</p>
</div></article></div></section><section id="part_IV"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#part_IV">Parte IV <br>Disposizioni amministrative e giuridiche</a>
</h1>
<div class="collapseable">
<article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Funzioni della Conferenza della Carta</a>
</h6>
<div class="collapseable"> <p>1.  Tutte le decisioni adottate dalla Confederazione della Carta conformemente al presente protocollo sono adottate unicamente dalle Parti contraenti del Trattato sulla Carta dell’energia<sup><a href="#fn-d6e322" id="fnbck-d6e322">4</a></sup> che sono Parti contraenti del presente protocollo.</p>
<p>2.  La Conferenza della Carta si adopera per adottare entro 180 giorni dall’entrata in vigore del presente protocollo, procedure per controllare e facilitare l’attuazione delle sue disposizioni, compresi obblighi di relazione e per individuare settori di cooperazione, conformemente all’articolo 9.</p>
<div class="footnotes"><p id="fn-d6e322"><sup><a href="#fnbck-d6e322">4</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Segretariato e finanziamento</a>
</h6>
<div class="collapseable"> <p>1.  Il Segretariato istituito dall’articolo 35 del trattato sulla Carta dell’energia fornisce alla Conferenza della Carta tutta l’assistenza necessaria per lo svolgimento dei suoi compiti nell’ambito del presente protocollo e fornisce altri servizi a sostegno del protocollo che possono di volta in volta essere richiesti, previa approvazione dalla Conferenza della Carta.</p>
<p>2.  Le spese del Segretariato e della Conferenza della Carta derivanti dal presente protocollo sono a carico delle Parti contraenti di esso, in relazione alla loro capacità contributiva, determinata in base alla formula di cui all’allegato B al trattato sulla Carta dell’energia.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Votazione</a>
</h6>
<div class="collapseable"> <p>1.  L’unanimità delle Parti contraenti Presenti e Votanti alla riunione della Conferenza della Carta alla quale sono decise tali questioni, è necessaria per le decisioni riguardanti:</p>
<dl>
<dt>a) </dt>
<dd>l’adozione di modifiche al presente protocollo; e</dd>
<dt>b) </dt>
<dd>l’approvazione di adesioni al presente protocollo in base all’articolo 16.</dd>
</dl>
<p>Le Parti contraenti compiono ogni sforzo per raggiungere un accordo mediante consensus su qualsiasi altra questione per la quale il presente protocollo prevede la loro decisione. Se non è possibile raggiungere un accordo mediante consensus, le decisioni riguardanti questioni non di bilancio sono prese a maggioranza di ¾ delle Parti contraenti Presenti e Votanti alla riunione della Conferenza della Carta nella quale sono decise tali questioni.</p>
<p>Le decisioni riguardanti questioni di bilancio sono adottate a maggioranza qualificata delle Parti contraenti i cui contributi, valutati ai sensi dell’articolo 11 paragrafo 2 rappresentano complessivamente almeno ¾ dei contributi totali valutati.</p>
<p>2.  Ai fini del presente articolo, per «Parti contraenti Presenti e Votanti» si intendono le Parti contraenti del presente protocollo, presenti e che esprimono un voto favorevole o contrario, restando inteso che la Conferenza della Carta può decidere norme procedurali per consentire che tali decisioni siano prese dalle Parti contraenti per corrispondenza.</p>
<p>3.  Salvo quanto previsto al paragrafo 1 per le questioni di bilancio, le decisioni di cui al presente articolo sono valide soltanto se prese con il sostegno della maggioranza semplice delle Parti contraenti.</p>
<p>4.  Ad un’Organizzazione regionale di integrazione economica nelle votazioni compete un numero di voti pari al numero dei suoi Stati membri che sono Parti contraenti del presente protocollo a condizione che detta organizzazione non eserciti il diritto di voto qualora lo esercitino i suoi Stati membri e viceversa.</p>
<p>5.  Qualora si verfichino persistenti ritardi nell’adempimento degli obblighi finanziari di una Parte contraente in base al presente protocollo, la Conferenza della Carta può sospendere in tutto o in parte i diritti di voto di detta Parte contraente.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Rapporto con il trattato della Carta dell’energia</a>
</h6>
<div class="collapseable"> <p>1.  In caso di contrasto tra le disposizioni del presente protocollo e le disposizioni del Trattato sulla Carta dell’energia<sup><a href="#fn-d6e386" id="fnbck-d6e386">5</a></sup>, prevalgono le disposizioni del Trattato sulla Carta dell’energia, nella misura del contrasto.</p>
<p>2.  L’articolo 10, paragrafo 1 e l’articolo 12, paragrafi da 1 a 3 non si applicano alle votazioni nell’ambito della Conferenza della Carta su emendamenti al presente protocollo che assegnano compiti e funzioni alla Conferenza della Carta o al Segretariato la cui fissazione è prevista nel Trattato sulla Carta dell’energia.</p>
<div class="footnotes"><p id="fn-d6e386"><sup><a href="#fnbck-d6e386">5</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div></article>
</div></section><section id="part_V"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#part_V">Parte V <br>Disposizioni finali</a>
</h1>
<div class="collapseable">
<article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Firma</a>
</h6>
<div class="collapseable"> <p>Il presente protocollo è aperto a Lisbona dal 17 dicembre 1994 al 16 giugno 1995 alla firma degli Stati e delle Organizzazioni regionali di integrazione economica i cui rappresentanti hanno firmato la Carta e il Trattato sulla Carta dell’energia<sup><a href="#fn-d6e410" id="fnbck-d6e410">6</a></sup>.</p>
<div class="footnotes"><p id="fn-d6e410"><sup><a href="#fnbck-d6e410">6</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Ratifica, accettazione o approvazione</a>
</h6>
<div class="collapseable"> <p>Il presente protocollo è soggetto alla ratifica, accettazione o approvazione dei firmatari. Gli strumenti di ratifica, accettazione o approvazione sono depositati presso il depositario.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Adesione</a>
</h6>
<div class="collapseable"> <p>Il presente protocollo è aperto, a decorrere dalla data in cui il protocollo è stato chiuso alla firma, all’adesione degli Stati e delle Organizzazione regionali di integrazione economica che hanno firmato la Carta e che sono Parti contraenti del Trattato sulla Carta dell’energia, secondo modalità che devono essere approvate dalla Conferenza della Carta. Gli strumenti di adesione sono depositati presso il depositario.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Emendamenti</a>
</h6>
<div class="collapseable"> <p>1.  Ogni Parte contraente può proporre emendamenti al presente protocollo.</p>
<p>2.  Il testo di qualsiasi proposta di emendamento al presente protocollo è comunicato dal Segretariato alle Parti contraenti almeno tre mesi prima della data in cui se ne propone l’adozione da parte della Conferenza della Carta.</p>
<p>3.  Gli emendamenti al presente protocollo i cui testi sono stati adottati dalla Conferenza della Carta, sono comunicati dal Segretariato al depositario che li sottopone a tutte le Parti contraenti per ratifica, accettazione o approvazione.</p>
<p>4.  Gli strumenti di ratifica, accettazione o approvazione degli emendamenti al presente protocollo sono depositati presso il depositario. Gli emendamenti entrano in vigore tra le Parti contraenti che li hanno ratificati, accettati o approvati il 30° giorno successivo al deposito presso il depositario degli strumenti di ratifica, accettazione o approvazione ad opera di almeno ¾ delle Parti contraenti. In seguito, gli emendamenti entrano in vigore nei confronti di qualsiasi altra Parte contraente il 30° giorno successivo alla data in cui tale Parte contraente deposita il suo strumento di ratifica, accettazione o approvazione degli emendamenti.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> <b></b>Entrata in vigore</a>
</h6>
<div class="collapseable"> <p>1.  Il presente protocollo entra in vigore il trentesimo giorno successivo alla data di deposito del quindicesimo strumento di ratifica, accettazione o approvazione o di adesione ad esso, da parte di uno Stato o di un’Organizzazione regionale di integrazione economica firmatari della Carta e Parti contraenti del Trattato sulla Carta dell’energia<sup><a href="#fn-d6e464" id="fnbck-d6e464">7</a></sup> ovvero alla data in cui entra in vigore il Trattato sulla Carta dell’energia, se successiva.</p>
<p>2.  Per ogni Stato o Organizzazione regionale di integrazione economica per il quale il Trattato sulla Carta dell’energia sia entrato in vigore e che ratifichi, accetti, approvi il presente protocollo o che vi aderisca dopo che il protocollo è entrato in vigore ai sensi del paragrafo 1, il protocollo entra in vigore il 30° giorno successivo alla data in cui tale Stato o Organizzazione regionale di integrazione economica ha depositato il proprio strumento di ratifica, accettazione, approvazione o adesione.</p>
<p>3.  Ai fini del paragrafo 1, qualsiasi strumento depositato da un’Organizzazione regionale di integrazione economica non è calcolato in aggiunta a quelli depositati dagli Stati membri di tale organizzazione.</p>
<div class="footnotes"><p id="fn-d6e464"><sup><a href="#fnbck-d6e464">7</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Riserve</a>
</h6>
<div class="collapseable"> <p>Non si possono formulare riserve al presente protocollo.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Recesso</a>
</h6>
<div class="collapseable"> <p>1.  In qualsiasi momento, dopo l’entrata in vigore del presente protocollo per una Parte contraente, quest’ultima può recedere dallo stesso mediante notifica scritta al depositario del suo recesso.</p>
<p>2.  Qualsiasi Parte contraente che recede dal Trattato sulla Carta dell’energia<sup><a href="#fn-d6e496" id="fnbck-d6e496">8</a></sup> è considerata anche come recedente dal presente protocollo.</p>
<p>3.  Il recesso di cui al paragrafo 1 ha efficacia 90 giorni dopo il ricevimento della notifica da parte del depositario. Il recesso di cui al paragrafo 2 ha efficacia alla stessa data in cui ha efficacia il recesso dal trattato sulla Carta dell’energia.</p>
<div class="footnotes"><p id="fn-d6e496"><sup><a href="#fnbck-d6e496">8</a></sup> <a href="https://fedlex.data.admin.ch/eli/cc/1998/2734_2734_2734" target="_blank">RS <b>0.730.0</b></a></p></div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Depositario</a>
</h6>
<div class="collapseable"> <p>Il Governo della Repubblica del Portogallo è il depositario del presente protocollo.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> <b></b>Autenticità dei testi</a>
</h6>
<div class="collapseable"> <p><i>In fede di che, </i>i sottoscritti, a ciò debitamente autorizzati, hanno firmato il presente protocollo nelle lingue inglese, francese, tedesca, italiana, russa e spagnola, ciascun testo facente ugualmente fede, in un originale che sarà depositato presso il governo della repubblica del Portogallo.</p>
<p>Fatto a Lisbona il giorno diciassette del mese di dicembre dell’anno millenovecento-novantaquattro.</p>
<p><i>(Seguono le firme)</i></p>
</div></article>
</div></section></main><div id="annex">
<section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Allegato </a>
</h1>
<div class="collapseable"><section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1">Elenco illustrativo e non esaustivo di possibili settori <br>di cooperazione, ai sensi dell’articolo 9</a>
</h2>
<div class="collapseable">
<p>Sviluppo di programmi di efficienza energetica, compresa l’individuazione degli ostacoli e dei potenziali in materia di efficienza energetica ed elaborazione di norme di etichettatura e di efficienza.</p>
<p>Valutazione dell’impatto del ciclo dell’energia sull’ambiente.</p>
<p>Elaborazione di misure economiche, legislative e regolamentari.</p>
<p>Trasferimento tecnologico, assistenza tecnica e joint ventures industriali disciplinati dai regimi internazionali sui diritti di proprietà e altri accordi internazionali applicabili.</p>
<p>Ricerca e sviluppo.</p>
<p>Istruzione, formazione, informazione e statistiche.</p>
<p>Individuazione e valutazione di misure quali strumenti fiscali o altri strumenti basati sul mercato, comprese autorizzazioni commerciabili per tener conto dei costi e dei vantaggi esterni, soprattutto ambientali.</p>
<p>Analisi energetica e formulazione di politiche su:</p>
<dl>
<dt>– </dt>
<dd>valutazione dei potenziali di efficienza energetica;</dd>
<dt>– </dt>
<dd>analisi e statistiche sulla domanda di energia;</dd>
<dt>– </dt>
<dd>elaborazione di misure legislative e regolamentari;</dd>
<dt>– </dt>
<dd>pianificazione integrata delle risorse e gestione dal lato della domanda;</dd>
<dt>– </dt>
<dd>valutazione dell’impatto ambientale, compreso quello di grandi progetti energetici.</dd>
</dl>
<p>Valutazione di strumenti economici intesi a migliorare l’efficienza energetica e di obiettivi ambientali.</p>
<p>Analisi dell’efficienza energetica nei seguenti settori: raffinazione, conversione, trasporto e distribuzione di idrocarburi.</p>
<p>Miglioramento dell’efficienza energetica nella produzione e nella trasmissione di elettricità:</p>
<dl>
<dt>– </dt>
<dd>cogenerazione;</dd>
<dt>– </dt>
<dd>componenti di centrali (caldaie, turbine, generatori, ecc.);</dd>
<dt>– </dt>
<dd>integrazione di rete.</dd>
</dl>
<p>Miglioramento dell’efficienza energetica nel settore dell’edilizia:</p>
<dl>
<dt>– </dt>
<dd>norme di isolamento termico, energia solare attiva e ventilazione;</dd>
<dt>– </dt>
<dd>riscaldamento di locali e sistemi di aria condizionata;</dd>
<dt>– </dt>
<dd>bruciatori ad alto rendimento e a basse emissioni di NO<sub>x</sub>;</dd>
<dt>– </dt>
<dd>tecnologie per contatori e misurazioni individuali;</dd>
<dt>– </dt>
<dd>elettrodomestici ed illuminazione.</dd>
</dl>
<p>Servizi municipali e di comunità locali:</p>
<dl>
<dt>– </dt>
<dd>sistemi di teleriscaldamento;</dd>
<dt>– </dt>
<dd>sistemi efficienti di distribuzione del gas;</dd>
<dt>– </dt>
<dd>tecnologie di pianificazione energetica;</dd>
<dt>– </dt>
<dd>gemellaggio di città o di altri enti territoriali pertinenti;</dd>
<dt>– </dt>
<dd>gestione dell’energia nelle città e negli edifici pubblici;</dd>
<dt>– </dt>
<dd>gestione dei rifiuti e recupero di energia dai rifiuti.</dd>
</dl>
<p>Miglioramento dell’efficienza energetica nel settore industriale:</p>
<dl>
<dt>– </dt>
<dd>joint ventures;</dd>
<dt>– </dt>
<dd>cascata energetica, cogenerazione e recupero di calore dai rifiuti;</dd>
<dt>– </dt>
<dd>audit energetici.</dd>
</dl>
<p>Miglioramento dell’efficienza energetica nel settore dei trasporti:</p>
<dl>
<dt>– </dt>
<dd>standards prestazionali per autoveicoli;</dd>
<dt>– </dt>
<dd>sviluppo di infrastrutture di trasporto efficienti.</dd>
</dl>
<p>Informazione:</p>
<dl>
<dt>– </dt>
<dd>sensibilizzazione;</dd>
<dt>– </dt>
<dd>basi di dati: accesso, specifiche tecniche, sistemi di informazione;</dd>
<dt>– </dt>
<dd>diffusione, raccolta e collazione di informazioni tecniche;</dd>
<dt>– </dt>
<dd>studi comportamentali.</dd>
</dl>
<p>Formazione e insegnamento:</p>
<dl>
<dt>– </dt>
<dd>scambio di manager energetici, funzionari, tecnici e studenti;</dd>
<dt>– </dt>
<dd>organizzazione di corsi di formazione internazionali.</dd>
</dl>
<p>Finanziamento:</p>
<dl>
<dt>– </dt>
<dd>elaborazione di un quadro giuridico;</dd>
<dt>– </dt>
<dd>finanziamento tramite terzi;</dd>
<dt>– </dt>
<dd>joint ventures;</dd>
<dt>– </dt>
<dd>cofinanziamento.</dd>
</dl>
</div></section></div></section><section id="lvl_u2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u2">Campo d’applicazione il 18 settembre 2006</a><b><sup><a href="#fn-d6e695" id="fnbck-d6e695">9</a></sup></b>
</h1>
<div class="footnotes"><p id="fn-d6e695"><sup><a href="#fnbck-d6e695">9</a></sup> Una versione aggiornata del campo d’applicazione è pubblicata sul sito Internet del DFAE (www.eda.admin.ch/eda/i/home/foreign/intagr/dabase.html).</p></div>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p>Stati partecipanti</p></th>
<th class=" man-text-align-left "><p>Ratifica<br>Adesione (A)</p></th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p>Albania</p></td>
<td><p>12 febbraio</p></td>
<td><p>1998</p></td>
<td><p>13 maggio</p></td>
<td><p>1998</p></td>
</tr>
<tr>
<td><p>Armenia</p></td>
<td><p>19 gennaio</p></td>
<td><p>1998</p></td>
<td><p>19 aprile</p></td>
<td><p>1998</p></td>
</tr>
<tr>
<td><p>Austria</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Azerbaigian</p></td>
<td><p>23 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Belgio</p></td>
<td><p>  8 maggio</p></td>
<td><p>1998</p></td>
<td><p>  7 giugno</p></td>
<td><p>1998</p></td>
</tr>
<tr>
<td><p>Bosnia e Erzegovina</p></td>
<td><p>17 maggio</p></td>
<td><p>2001</p></td>
<td><p>16 agosto</p></td>
<td><p>2001</p></td>
</tr>
<tr>
<td><p>Bulgaria</p></td>
<td><p>15 novembre</p></td>
<td><p>1996</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Cipro</p></td>
<td><p>15 aprile</p></td>
<td><p>1998</p></td>
<td><p>15 maggio</p></td>
<td><p>1998</p></td>
</tr>
<tr>
<td><p>Comunità europea (CE/UE/CEE)</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Croazia</p></td>
<td><p>15 settembre</p></td>
<td><p>1998</p></td>
<td><p>15 ottobre</p></td>
<td><p>1998</p></td>
</tr>
<tr>
<td><p>Danimarca</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Estonia</p></td>
<td><p>  4 maggio</p></td>
<td><p>1998</p></td>
<td><p>  3 giugno</p></td>
<td><p>1998</p></td>
</tr>
<tr>
<td><p>Finlandia</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Francia</p></td>
<td><p>28 settembre</p></td>
<td><p>1999</p></td>
<td><p>27 dicembre</p></td>
<td><p>1999</p></td>
</tr>
<tr>
<td><p>Germania</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Giappone</p></td>
<td><p>25 ottobre</p></td>
<td><p>2002</p></td>
<td><p>23 gennaio</p></td>
<td><p>2003</p></td>
</tr>
<tr>
<td><p>Grecia</p></td>
<td><p>  4 settembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Irlanda</p></td>
<td><p>15 aprile</p></td>
<td><p>1999</p></td>
<td><p>14 luglio</p></td>
<td><p>1999</p></td>
</tr>
<tr>
<td><p>Italia</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Kazakstan</p></td>
<td><p>  6 agosto</p></td>
<td><p>1996</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Kirghizistan</p></td>
<td><p>  7 luglio</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Lettonia</p></td>
<td><p>  5 gennaio</p></td>
<td><p>1999</p></td>
<td><p>  4 febbraio</p></td>
<td><p>1999</p></td>
</tr>
<tr>
<td><p>Liechtenstein</p></td>
<td><p>12 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Lituania</p></td>
<td><p>14 settembre</p></td>
<td><p>1998</p></td>
<td><p>14 ottobre</p></td>
<td><p>1998</p></td>
</tr>
<tr>
<td><p>Lussemburgo</p></td>
<td><p>27 novembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Macedonia</p></td>
<td><p>  1° settembre</p></td>
<td><p>1998 A</p></td>
<td><p>  1° ottobre</p></td>
<td><p>1998</p></td>
</tr>
<tr>
<td><p>Malta</p></td>
<td><p>10 giugno</p></td>
<td><p>2001</p></td>
<td><p>  9 settembre</p></td>
<td><p>2001</p></td>
</tr>
<tr>
<td><p>Moldova</p></td>
<td><p>22 giugno</p></td>
<td><p>1996</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Mongolia</p></td>
<td><p>19 novembre</p></td>
<td><p>1999 A</p></td>
<td><p>19 marzo</p></td>
<td><p>2000</p></td>
</tr>
<tr>
<td><p>Paesi Bassi</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Polonia</p></td>
<td><p>24 aprile</p></td>
<td><p>2001</p></td>
<td><p>23 luglio</p></td>
<td><p>2001</p></td>
</tr>
<tr>
<td><p>Portogallo</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Regno Unito</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><dl>
<dt>Isola di Man</dt>
<dd class="clearfix"></dd>
</dl></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><dl>
<dt>Jersey</dt>
<dd class="clearfix"></dd>
</dl></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Repubblica Ceca</p></td>
<td><p>28 maggio</p></td>
<td><p>1996</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Romania</p></td>
<td><p>12 agosto</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Slovacchia</p></td>
<td><p>16 ottobre</p></td>
<td><p>1995</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Slovenia</p></td>
<td><p>10 settembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Spagna</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Svezia</p></td>
<td><p>16 dicembre</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Svizzera</p></td>
<td><p>19 settembre</p></td>
<td><p>1996</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Tagikistan</p></td>
<td><p>25 giugno</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Turchia</p></td>
<td><p>  5 aprile</p></td>
<td><p>2001</p></td>
<td><p>  4 luglio</p></td>
<td><p>2001</p></td>
</tr>
<tr>
<td><p>Turkmenistan</p></td>
<td><p>17 luglio</p></td>
<td><p>1997</p></td>
<td><p>16 aprile</p></td>
<td><p>1998</p></td>
</tr>
<tr>
<td><p>Ucraina</p></td>
<td><p>29 ottobre</p></td>
<td><p>1998</p></td>
<td><p>27 gennaio</p></td>
<td><p>1999</p></td>
</tr>
<tr>
<td><p>Ungheria</p></td>
<td><p>  8 aprile</p></td>
<td><p>1998</p></td>
<td><p>  7 luglio</p></td>
<td><p>1998</p></td>
</tr>
<tr>
<td><p>Uzbekistan</p></td>
<td><p>12 marzo</p></td>
<td><p>1996</p></td>
<td><p>16 aprile</p></td>
<td><p>1998</p></td>
</tr>
</table></div>
</div></section>
</div>
</div></body>
</html>
