<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1998-919_919_919-20130101-it-docx</title>
</head>
<body><div id="lawcontent">
<div id="preface">
<!--251.2--><p class="srnummer ">251.2</p>
<h1 class="erlasstitel botschafttitel ">Ordinanza<br>sugli emolumenti nell’ambito della legge sui cartelli</h1>
<h2 class="erlasskurztitel ">(Ordinanza sugli emolumenti LCart, OEm-LCart)<b><sup><a href="#fn-d6e15" id="fnbck-d6e15">1</a></sup></b>
</h2>
<p>del 25 febbraio 1998 (Stato 1° gennaio 2013)</p>
<div class="footnotes"><p id="fn-d6e15"><sup><a href="#fnbck-d6e15">1</a></sup> Nuovo testo giusta il n. I dell’O del 16 giu. 2006, in vigore dal 1° ago. 2006  (<a href="https://fedlex.data.admin.ch/eli/oc/2006/403" target="_blank">RU <b>2006</b> 2637</a>).</p></div>
</div>
<div id="preamble">
<p>Il Consiglio federale svizzero,</p>
<p>visto l’articolo 53<i>a</i> della legge del 6 ottobre 1995<sup><a href="#fn-d6e33" id="fnbck-d6e33">2</a></sup> sui cartelli (LCart);<br>visto l’articolo 4 della legge federale del 4 ottobre 1974<sup><a href="#fn-d6e43" id="fnbck-d6e43">3</a></sup> a sostegno di <br>provvedimenti per migliorare le finanze federali,<sup><a href="#fn-d6e55" id="fnbck-d6e55">4</a></sup></p>
<p>ordina:</p>
<div class="footnotes">
<p id="fn-d6e33"><sup><a href="#fnbck-d6e33">2</a></sup> <a href="https://fedlex.data.admin.ch/eli/cc/1996/546_546_546" target="_blank">RS <b>251</b></a></p>
<p id="fn-d6e43"><sup><a href="#fnbck-d6e43">3</a></sup> <a href="https://fedlex.data.admin.ch/eli/cc/1975/65_65_65" target="_blank">RS <b>611.010</b></a>. Questo art. non è più in vigore.</p>
<p id="fn-d6e55"><sup><a href="#fnbck-d6e55">4</a></sup> Nuovo testo giusta il n. I dell’O del 12 mar. 2004, in vigore dal 1° apr. 2004  (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo di applicazione</a>
</h6>
<div class="collapseable"> <p><sup>1</sup> La presente ordinanza disciplina la riscossione di emolumenti da parte della Commissione della concorrenza e del suo segretariato per:</p>
<dl>
<dt>a. </dt>
<dd>le decisioni concernenti le inchieste su limitazioni della concorrenza secondo gli articoli 26–30 LCart;</dd>
<dt>b. </dt>
<dd>la trattazione di un annuncio nella procedura di opposizione secondo l’articolo 49<i>a</i><i> </i>capoverso 3 lettera a LCart;</dd>
<dt>c. </dt>
<dd>l’esame delle concentrazioni di imprese conformemente agli articoli 32–38 LCart;</dd>
<dt>d. </dt>
<dd>le perizie e altre prestazioni di servizi.<sup><a href="#fn-d6e95" id="fnbck-d6e95">5</a></sup>
</dd>
</dl>
<p><sup>2</sup> Gli emolumenti per sanzioni penali secondo gli articoli 54 e 55 LCart si conformano alle disposizioni dell’ordinanza del 25 novembre 1974<sup><a href="#fn-d6e107" id="fnbck-d6e107">6</a></sup> sulle tasse e spese nella procedura penale amministrativa.</p>
<div class="footnotes">
<p id="fn-d6e95"><sup><a href="#fnbck-d6e95">5</a></sup> Nuovo testo giusta il n. I dell’O del 12 mar. 2004, in vigore dal 1° apr. 2004  (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p>
<p id="fn-d6e107"><sup><a href="#fnbck-d6e107">6</a></sup> <a href="https://fedlex.data.admin.ch/eli/cc/1974/1939_1939_1939" target="_blank">RS <b>313.32</b></a></p>
</div>
</div></article><article id="art_1_a"><a name="a1a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1_a"><b>Art. 1</b><i>a</i></a><sup><a href="#fn-d6e119" id="fnbck-d6e119">7</a></sup><a href="#art_1_a"> Applicabilità dell’ordinanza generale sugli emolumenti</a>
</h6>
<div class="collapseable"> <p>Per quanto la presente ordinanza non disponga altrimenti, si applicano le disposizioni dell’ordinanza generale dell’8 settembre 2004<sup><a href="#fn-d6e134" id="fnbck-d6e134">8</a></sup> sugli emolumenti (OgeEm).</p>
<div class="footnotes">
<p id="fn-d6e119"><sup><a href="#fnbck-d6e119">7</a></sup> Introdotto dal n. I dell’O del 16 giu. 2006, in vigore dal 1° ago. 2006 (<a href="https://fedlex.data.admin.ch/eli/oc/2006/403" target="_blank">RU <b>2006</b> 2637</a>).</p>
<p id="fn-d6e134"><sup><a href="#fnbck-d6e134">8</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Obbligo di pagare gli emolumenti</a>
</h6>
<div class="collapseable"> <p><sup>1</sup> È tenuto a pagare gli emolumenti chiunque occasiona un procedimento amministrativo o perizie e altre prestazioni di servizio secondo l’articolo 1.</p>
<p><sup>2</sup> ...<sup><a href="#fn-d6e155" id="fnbck-d6e155">9</a></sup></p>
<div class="footnotes"><p id="fn-d6e155"><sup><a href="#fnbck-d6e155">9</a></sup> Introdotto dal n. I dell’O del 12 mar. 2004 (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>). Abrogato dal n. I dell’O del 16 giu. 2006, con effetto dal 1° ago. 2006 (<a href="https://fedlex.data.admin.ch/eli/oc/2006/403" target="_blank">RU <b>2006</b> 2637</a>).</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Esenzione dagli emolumenti</a>
</h6>
<div class="collapseable"> <p><sup>1</sup> Le autorità della Confederazione e, sempre che concedano il diritto di reciprocità, i Cantoni, i Comuni e gli organi intercantonali non pagano alcun emolumento.<sup><a href="#fn-d6e179" id="fnbck-d6e179">10</a></sup> Sono fatti salvi emolumenti per perizie.</p>
<p><sup>2</sup> Inoltre non pagano alcun emolumento:</p>
<dl>
<dt>a. </dt>
<dd>i terzi in base alla cui segnalazione è effettuata una procedura conformemente agli articoli 26–30 LCart;</dd>
<dt>b. </dt>
<dd>gli interessati che abbiano occasionato un accertamento preliminare, se dallo stesso non risultano indizi di una limitazione illegale della concorrenza;</dd>
<dt>c. </dt>
<dd>gli interessati che abbiano occasionato un’inchiesta, se gli indizi iniziali non sono confermati e di conseguenza la procedura è sospesa.<sup><a href="#fn-d6e203" id="fnbck-d6e203">11</a></sup>
</dd>
</dl>
<div class="footnotes">
<p id="fn-d6e179"><sup><a href="#fnbck-d6e179">10</a></sup> Nuovo testo giusta il n. I dell’O del 16 giu. 2006, in vigore dal 1° ago. 2006  (<a href="https://fedlex.data.admin.ch/eli/oc/2006/403" target="_blank">RU <b>2006</b> 2637</a>).</p>
<p id="fn-d6e203"><sup><a href="#fnbck-d6e203">11</a></sup> Nuovo testo giusta il n. I dell’O del 12 mar. 2004, in vigore dal 1° apr. 2004  (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Calcolo degli emolumenti</a>
</h6>
<div class="collapseable"> <p><sup>1</sup> L’emolumento è calcolato in funzione del tempo impiegato.</p>
<p><sup>2</sup> Varia tra 100 e 400 franchi l’ora. L’importo è fissato segnatamente in base all’urgenza dell’affare e alla funzione rivestita dal personale incaricato del disbrigo.<sup><a href="#fn-d6e225" id="fnbck-d6e225">12</a></sup></p>
<p><sup>3</sup> Per l’esame preliminare di cui all’articolo 32 LCart, il segretariato riscuote un emolumento forfettario di 5000 franchi invece di un emolumento pro rata temporis.<sup><a href="#fn-d6e237" id="fnbck-d6e237">13</a></sup></p>
<p><sup>4</sup> Le tasse postali, i costi telefonici e le spese per copie sono compresi sia nell’emolumento pro rata temporis sia nell’emolumento forfettario.<sup><a href="#fn-d6e249" id="fnbck-d6e249">14</a></sup></p>
<div class="footnotes">
<p id="fn-d6e225"><sup><a href="#fnbck-d6e225">12</a></sup> Nuovo testo giusta il n. I dell’O del 12 mar. 2004, in vigore dal 1° apr. 2004  (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p>
<p id="fn-d6e237"><sup><a href="#fnbck-d6e237">13</a></sup> Nuovo testo giusta il n. I dell’O del 12 mar. 2004, in vigore dal 1° apr. 2004  (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p>
<p id="fn-d6e249"><sup><a href="#fnbck-d6e249">14</a></sup> Introdotto dal n. I dell’O del 12 mar. 2004, in vigore dal 1° apr. 2004  (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a><sup><a href="#fn-d6e261" id="fnbck-d6e261">15</a></sup><a href="#art_5"> Esborsi </a>
</h6>
<div class="collapseable"> <p>Oltre agli emolumenti secondo l’articolo 4, l’interessato deve rimborsare gli esborsi di cui all’articolo 6 OgeEm<sup><a href="#fn-d6e276" id="fnbck-d6e276">16</a></sup> nonché i costi generati dall’assunzione di prove o da particolari provvedimenti d’indagine.</p>
<div class="footnotes">
<p id="fn-d6e261"><sup><a href="#fnbck-d6e261">15</a></sup> Nuovo testo giusta il n. I dell’O del 16 giu. 2006, in vigore dal 1° ago. 2006  (<a href="https://fedlex.data.admin.ch/eli/oc/2006/403" target="_blank">RU <b>2006</b> 2637</a>).</p>
<p id="fn-d6e276"><sup><a href="#fnbck-d6e276">16</a></sup> <a href="https://fedlex.data.admin.ch/eli/cc/2004/677" target="_blank">RS <b>172.041.1</b></a></p>
</div>
</div></article><article id="art_6_e"><a name="a6e"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6_e"><b>Art. 6</b> e<b> 7</b></a><sup><a href="#fn-d6e289" id="fnbck-d6e289">17</a></sup>
</h6>
<div class="collapseable"><div class="footnotes"><p id="fn-d6e289"><sup><a href="#fnbck-d6e289">17</a></sup> Abrogati dal n. I dell’O del 16 giu. 2006, con effetto dal 1° ago. 2006 (<a href="https://fedlex.data.admin.ch/eli/oc/2006/403" target="_blank">RU <b>2006</b> 2637</a>).</p></div></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Abrogazione del diritto previgente</a>
</h6>
<div class="collapseable"> <p>L’ordinanza del 17 giugno 1996<sup><a href="#fn-d6e309" id="fnbck-d6e309">18</a></sup> sugli emolumenti per le perizie della Commissione della concorrenza è abrogata.</p>
<div class="footnotes"><p id="fn-d6e309"><sup><a href="#fnbck-d6e309">18</a></sup> [<a href="https://fedlex.data.admin.ch/eli/oc/1996/1806_1806_1806" target="_blank">RU <b>1996 </b>1806</a>]</p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a><sup><a href="#fn-d6e322" id="fnbck-d6e322">19</a></sup>
</h6>
<div class="collapseable"><div class="footnotes"><p id="fn-d6e322"><sup><a href="#fnbck-d6e322">19</a></sup> Abrogato dal n. I dell’O del 12 mar. 2004, con effetto dal 1° apr. 2004 (<a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a>).</p></div></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Entrata in vigore</a>
</h6>
<div class="collapseable"> <p>La presente ordinanza entra in vigore il 1° aprile 1998.</p>
</div></article></main><div id="dispositions"><section id="disp_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#disp_1">Disposizione finale della modifica del 12 marzo 2004</a><b><sup><a href="#fn-d6e347" id="fnbck-d6e347">20</a></sup></b>
</h1>
<div class="footnotes"><p id="fn-d6e347"><sup><a href="#fnbck-d6e347">20</a></sup> <a href="https://fedlex.data.admin.ch/eli/oc/2004/173" target="_blank">RU <b>2004</b> 1391</a></p></div>
<div class="collapseable">
<p>Se al momento dell’entrata in vigore della presente modifica sono ancora in corso procedure amministrative e prestazioni di servizi, alle spese effettuate prima dell’entrata in vigore della modifica si applicano le disposizioni del diritto previgente relative al calcolo degli emolumenti e degli esborsi.</p>
<p></p>
</div></section></div>
</div></body>
</html>
