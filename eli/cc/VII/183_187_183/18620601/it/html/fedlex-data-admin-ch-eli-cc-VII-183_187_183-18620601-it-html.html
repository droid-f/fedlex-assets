<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-VII-183_187_183-18620601-it-docx</title>
</head>
<body><div id="lawcontent">
<div id="preface">
<p></p>
<p></p>
<!--0.783.594.541--><p class="srnummer">0.783.594.541</p>
<p>Traduzione<i><sup><a href="#fn-d1504e13">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Trattato postale<br>tra la Confederazione svizzera e il Regno d’Italia</h1>
<?del-struct abstand18pt><p>Conchiuso l’8 agosto 1861<br>Approvato dall’Assemblea federale il 27 gennaio 1862<sup><a href="#fn-d1504e29">2</a></sup><br>Ratificazioni scambiate il 25 marzo 1862<br>Entrato in vigore il 1° giugno 1862</p>
<p></p>
<div class="footnotes">
<p id="fn-d1504e13"><sup>1</sup> Il testo originale è pubblicato sotto lo stesso numero nell’ediz. franc. della presente Rac­colta.</p>
<p id="fn-d1504e29"><sup>2</sup> DF del 27 gennaio 1862 (RO VII 186 ediz. franc. VII 209 ediz. ted.).</p>
</div>
</div>
<div id="preamble">
<p>Il Consiglio federale svizzero<br>e<br>Sua Maestà il Re d’Italia,</p>
<p>egualmente animati dal desiderio di risaldare i rapporti di buon vicinato esistenti fra i due paesi e di regolare con un nuovo Trattato il servizio delle corrispondenze fra l’Italia e la Svizzera sopra basi più liberali e più vantaggiose agli abitanti d’ambo i paesi, hanno a quest’uopo nominato a loro plenipotenziari:</p>
<p>(Seguono i nomi dei plenipotenziari)</p>
<p>i quali, mutuamente comunicatisi i loro pieni poteri rispettivi, s’accordarono in quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>Tra l’Amministrazione delle poste della Confederazione Svizzera e l’Amministra­zione delle poste del Regno d’Italia ci sarà uno scambio periodico e regolare di lettere, campioni di merce e stampati d’ogni maniera mediante servizi già stabiliti o da stabilirsi fra quei punti de’ due paesi che saranno di comune accordo designati fra le due Amministrazioni.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable"><p>Il servizio delle corse attualmente stabilito o da stabilirsi per trasporto dei summentovati oggetti, sia  per terra o per acqua, sarà esercitato coi mezzi di cui le due Amministrazioni hanno a disporre o che stimeranno in seguito opportuni, e le spese dipendenti da questo servizio saranno sopportate dalle due Amministrazioni in ragione della distanza percorsa sui rispettivi territori.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>Per eccezione alle disposizioni dell’articolo precedente, l’Amministrazione delle poste svizzere s’assume di provvedere a tutte sue spese al trasporto dei dispacci colle diligenze federali tra il confine svizzero da una parte e i punti qui appresso designati dall’altra parte, cioè:</p>
<dl>
<dt>Arona, Camerlata. Chiavenna, Colico, Luino e Tirano.</dt>
<dd></dd>
</dl>
<p>Dal canto suo l’Amministrazione delle poste italiane s’assume di provvedere a tutte sue spese al trasporto dei dispacci tra il confine italiano da una parte, e Locarno e Magadino dall’altra parte, col mezzo dei battelli a vapore sul Lago Maggiore.</p>
<p>Ciascuna delle due Amministrazioni sarà tenuta all’osservanza delle leggi e dei regolamenti di polizia, delle poste e di dogana vigenti nello Stato di cui percorrono il territorio.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>L’Amministrazione delle poste svizzere trasporterà gratuitamente sino ai punti menzionati al primo alinea del precedente art. 3, tanto le corrispondenze internazionali, come i dispacci da scambiarsi fra loro dagli uffici italiani dalle diligenze sviz­zere sulla linea dalle medesime percorsa.</p>
<p>L’Amministrazione delle poste italiane trasporterà gratuitamente sino ai punti menzionati al secondo alinea del precedente art. 3, tanto le corrispondenze internazionali, come i dispacci da scambiarsi fra loro dagli uffici svizzeri che sono sulla linea percorsa dai battelli a vapore.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>Il Governo del Regno d’Italia accorda al Governo svizzero l’esenzione di qualsiasi imposta da pagarsi allo Stato per l’esercizio del servizio federale dipendente dal trasporto delle corrispondenze, dei viaggiatori e degli articoli di messaggeria, designati all’art. 3 del presente Trattato.</p>
<p>Dal canto suo il Governo svizzero accorda al Governo italiano l’esenzione di qualsiasi imposta da pagarsi allo Stato per l’esercizio del servizio italiano sul territorio svizzero.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable"><p>Ciascuno dei servizi menzionati all’art. 3 qui precedente potrà essere soppresso in tutto o in parte a beneplacito dell’una o dell’altra Amministrazione mediante previo avviso di sei mesi almeno, e ciascuna delle due Amministrazioni dovrà parimenti far conoscere sei mesi prima all’altra Amministrazione la sua intenzione di sostituire in tutto o in parte i servizi in questione.</p></div></article><article id="art_7_a"><a name="a7a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7_a"><b>Art. 7 </b>a<b> 37</b></a><sup><a href="#fn-d1504e117">3</a></sup><a href="#art_7_a"> </a>
</h6>
<div class="collapseable"><div class="footnotes"><p id="fn-d1504e117"><sup>3</sup> Abrogati dal Trattato 9 ottobre 1874 per la formazione di un’Unione postale generale  (art. 20, cpv. 1).</p></div></div></article><article id="art_38"><a name="a38"></a><h6 class="heading" role="heading">
<span class="display-icon"></span><span class="external-link-icon"></span><a href="#art_38"><b>Art. 38</b> </a>
</h6>
<div class="collapseable"><p>Col giorno dell’attivazione del presente Trattato restano abrogate tutte le anteriori stipulazioni e disposizioni concernenti i rapporti postali tra la Svizzera e l’Italia.</p></div></article><article id="art_39"><a name="a39"></a><h6 class="heading" role="heading">
<span class="display-icon"></span><span class="external-link-icon"></span><a href="#art_39"><b>Art. 39</b> </a>
</h6>
<div class="collapseable">
<p>Il presente Trattato entra in vigore col giorno che sarà reciprocamente fissato dalle due Amministrazioni.</p>
<p>Il medesimo continua ad essere in vigore d’anno in anno insino a che l’una delle due Parti contraenti non dinunzi all’altra l’intenzione di farne cessare gli effetti, la quale dinunzia  però deve sempre essere fatta un anno innanzi.</p>
</div></article><article id="art_40"><a name="a40"></a><h6 class="heading" role="heading">
<span class="display-icon"></span><span class="external-link-icon"></span><a href="#art_40"><b>Art. 40</b> </a>
</h6>
<div class="collapseable"><p>Il presente Trattato sarà ratificato, e lo scambio delle ratifiche seguirà al più presto possibile.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i plenipotenziari rispettivi hanno firmato il presente Trattato e vi hanno apposto i loro sigilli.</p>
<p>Fatto a Torino, in doppio originale, l’ottavo giorno del  mese di agosto dell’anno di grazia mille ottocento sessantuno (8 agosto 1861).</p>
<?del-struct abstand18pt><p>(Seguono le firme)</p>
<p></p>
</div></section></main>
</div></body>
</html>
