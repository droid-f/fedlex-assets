<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-VII-38_38_39-18610731-it-docx</title>
</head>
<body><div id="lawcontent">
<div id="preface">
<!--414.111--><p class="srnummer ">414.111</p>
<h1 class="erlasstitel botschafttitel ">Convenzione <br>tra il Governo del Cantone di Zurigo <br>e il Consiglio scolastico svizzero per l’erezione <br>di una nuova specola</h1>
<p>Conchiusa il 25 maggio 1861</p>
<p>approvata dal Governo di Zurigo l’8 giugno 1861</p>
<p>approvata dal Consiglio federale il 31 luglio 1861</p>
<p> (Stato 31  luglio 1861)</p>
</div>
<div id="preamble"><p>Tra il presidente del Governo signor Dr. <i>G</i>. Dubs quale delegato del Governo del Cantone di Zurigo, e il signor <i>C</i>. Kappeler presidente del Consiglio scolastico svizzero qual delegato del Consiglio federale è stata conchiusa con riserva di ratifica delle competenti Autorità la seguente convenzione per la erezione di una nuova specola alla Scuola politecnica federale:</p></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>§ 1</b></a>
</h6>
<div class="collapseable">
<p>Il Cantone di Zurigo si obbliga alle seguenti prestazioni per l’erezione della specola:</p>
<dl>
<dt>a. </dt>
<dd>Ad un contributo di franchi 25 000 e rispettivamente al versamento di quella somma che al momento della conchiusione della convenzione importerà, compresi i rispettivi interessi, il legato dagli eredi Kunz a questo fine destinato al Cantone di Zurigo.</dd>
<dt>b. </dt>
<dd>Alla cessione di un’area opportuna, non lungi dal nuovo locale della scuola.</dd>
<dt></dt>
<dd>Il sito offerto dal Governo di Zurigo nel Schmelzberg, di circa 30 000 piedi quadrati, è di presente accettato come opportuno, e la Confederazione provvederà a segregare con apposita cinta questo sito dal fondo appartenente all’Ospitale.</dd>
<dt></dt>
<dd>Qualora in seguito si intendesse ad una ampliazione della specola con i stabilimenti scientifici accessori, il Governo del Cantone di Zurigo si obbliga ad acquisire per la Confederazione contro indennizzazione del prezzo di stima il terreno che potesse ulteriormente far mestieri.</dd>
<dt>c. </dt>
<dd>A tener libera costantemente la linea del meridiano, come pure ad impedire, rispettivamente sgomberare ogni ulteriore notevole restrizione della sfera d’osservazione. In questo riguardo è riconosciuto come sufficientemente sicurante la libertà della sfera d’osservazione pei fondi dell’Ospitale la convenzione conchiusa sotto il 17 maggio 1861 tra il Governo zurighese e l’Amministrazione dell’Ospitale.</dd>
<dt>d. </dt>
<dd>Per l’erezione di una fontana.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>§ 2</b></a>
</h6>
<div class="collapseable"><p>La Confederazione assume la costruzione e manutenzione della specola a proprie spese o assegna sui propri fondi le somme ulteriormente necessarie.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>§ 3</b></a>
</h6>
<div class="collapseable"><p>La specola non potrà servire che al suo scopo. Quando avesse a cessare la Scuola politecnica, il Cantone di Zurigo potrà esigere che gli sia retrocesso l’edifizio e il sito contro bonificazione del valore del fabbricato quale sarà all’atto d’allora, beninteso colla deduzione dei contributi di Zurigo.</p></div></article></main>
</div></body>
</html>
