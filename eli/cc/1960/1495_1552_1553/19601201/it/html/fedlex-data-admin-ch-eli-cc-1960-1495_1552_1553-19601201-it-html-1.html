<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1960-1495_1552_1553-19601201-it-docx</title>
</head>
<body><div id="lawcontent">
<div id="preface">
<!--0.721.193.496--><p class="srnummer ">0.721.193.496</p>
<p> RU <b>1960</b> 1553; FF <b>1960</b> 920</p>
<p class=" man-font-style-italic ">Traduzione<i><sup><a href="#fn-d6e16" id="fnbck-d6e16">1</a></sup></i></p>
<h1 class="erlasstitel botschafttitel ">Convenzione<br>tra la Svizzera e la Francia<br>concernente la correzione del ruscello «Le Boiron»</h1>
<p></p>
<p>Conchiusa il 3 dicembre 1959<br>Approvata dall’Assemblea federale il 30 giugno 1960<sup><a href="#fn-d6e32" id="fnbck-d6e32">2</a></sup><br>Istrumenti di ratificazione scambiati il 1° dicembre 1960<br>Entrata in vigore il 1° dicembre 1960</p>
<p></p>
<div class="footnotes">
<p id="fn-d6e16"><sup><a href="#fnbck-d6e16">1</a></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d6e32"><sup><a href="#fnbck-d6e32">2</a></sup> Art. 1 n. 4 del DF del 30 giu. 1960 (<a href="https://fedlex.data.admin.ch/eli/oc/1960/1490_1546_1547" target="_blank">RU <b>1960</b> 1547</a>).</p>
</div>
</div>
<div id="preamble">
<p>Il Consiglio federale svizzero<br>e<br>Il Presidente della Repubblica Francese,<br>Presidente della Comunità,</p>
<p>considerata l’opportunità di correggere il ruscello «Le Boiron», la cui mezzeria segna il confine tra il Cantone di Vaud e il Dipartimento dell’Ain,</p>
<p>visto la convenzione, firmata oggi, concernente una modificazione del confine franco‑svizzero tra il Cantone di Vaud e il Dipartimento dell’Ain<sup><a href="#fn-d6e59" id="fnbck-d6e59">3</a></sup>, tra i termini 287 e 299,</p>
<p>hanno risolto di conchiudere una convenzione.</p>
<p>A tale scopo, hanno nominato loro plenipotenziari:</p>
<p class=" man-font-style-italic ">(seguono i nomi dei plenipotenziari)</p>
<p>i quali, scambiatisi i loro pieni poteri e trovatili in buona e debita forma, hanno convenuto:</p>
<div class="footnotes"><p id="fn-d6e59"><sup><a href="#fnbck-d6e59">3</a></sup> <a href="https://fedlex.data.admin.ch/eli/cc/1967/997_1037_1031" target="_blank">RS <b>0.132.349.27</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Il ruscello «Le Boiron», che forma in parte il confine franco‑svizzero tra il Cantone di Vaud e il Dipartimento dell’Ain, è corretto secondo la carta planimetrica<sup><a href="#fn-d6e83" id="fnbck-d6e83">4</a></sup> alla scala di 1: 1000, approvata dalle due Parti, e allegata alla presente convenzione della quale è parte integrante.</p>
<p>L’asse del ruscello coincide con la linea confinaria, corretta secondo la convenzione, firmata oggi, concernente una modificazione del confine tra il Cantone di Vaud e il Dipartimento dell’Ain<sup><a href="#fn-d6e95" id="fnbck-d6e95">5</a></sup> tra i termini 287 e 299.</p>
<div class="footnotes">
<p id="fn-d6e83"><sup><a href="#fnbck-d6e83">4</a></sup> Questo piano, pubblicato nella RU (<i>RU <b>1960</b> 1556</i>), non è riprodotto nella presente Raccolta.</p>
<p id="fn-d6e95"><sup><a href="#fnbck-d6e95">5</a></sup> Questo piano, pubblicato nella RU (<i>RU <b>1960</b> 1556</i>), non è riprodotto nella presente Raccolta.</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>Le spese attenenti alla correzione del ruscello «Le Boiron» sono a carico della Svizzera.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>La Svizzera e la Francia si obbligano, compiuta la correzione, a mantenere in buono stato il corso d’acqua corretto; ciascuna Parte contraente assume le spese dei lavori intrapresi a tale scopo sul suo territorio.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>La presente convenzione sarà ratificata e gli strumenti di ratificazione scambiati in Berna. Essa entrerà in vigore il giorno di tale scambio.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i plenipotenziari hanno firmato la presente convenzione.</p>
<p>Fatto a Parigi, il 3 dicembre 1959, in due esemplari originali in lingua francese.</p>
<p></p>
<div class="table"><table border="1">
<tr>
<td><p>Per il<br>Consiglio federale Svizzero:</p></td>
<td><p>Per il<br>Presidente della Repubblica Francese,<br>Presidente della Comunità:</p></td>
</tr>
<tr>
<td><p>Bindschedler</p></td>
<td><p>J. D. Jurgensen</p></td>
</tr>
</table></div>
<p></p>
</div></section></main>
</div></body>
</html>
