<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.132.349.17 --><p class="srnummer ">0.132.349.17 </p>
<p class="ref ">RU <b>1960</b> 1551; FF <b>1960</b> I 1247 ediz. ted. 1273 ediz. franc.</p>
<p class="absatzkurs man-font-style-italic ">Traduzione</p>
<h1 class="erlasstitel botschafttitel ">Convenzione<br>tra la Svizzera e la Francia<br>concernente una rettificazione del confine<br>sulla Hermance</h1>
<p class="erlasssubtitel ">Conchiusa il 3 dicembre 1959<br>Approvata dall’Assemblea federale il 30 giugno 1960<sup><a href="#fn-d7e28" id="fnbck-d7e28">1</a></sup><br>Istrumenti di ratificazione scambiati il 1° dicembre 1960<br>Entrata in vigore il 1° dicembre 1960</p>
<p class="erlassdatum "> (Stato 1° dicembre 1960)</p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> Art. 1 cpv. 1 n. 2 del DF del 30 giu. 1960 (<a href="https://fedlex.data.admin.ch/eli/oc/1960/1490_1546_1547" target="_blank">RU <b>1960</b> 1547</a>).</p></div>
</div>
<div id="preamble"><div>
<p class="man-template-autor ">Il Consiglio Federale Svizzero<br>e<br>Il Presidente della Repubblica Francese,<br>Presidente della Comunità,</p>
<p class="absatz ">considerato che i lavori di correzione della Hermance necessitano a rettificare il confine, il quale segue la mezzeria della medesima,</p>
<p class="absatz ">visto la convenzione, firmata oggi, concernente la correzione della Hermance<sup><a href="#fn-d7e57" id="fnbck-d7e57">2</a></sup>, hanno risolto di conchiudere la presente convenzione. A tale scopo, hanno nominato loro plenipotenziari:</p>
<p class="absatzkurs man-font-style-italic ">(Seguono i nomi dei plenipotenziari)</p>
<p class="man-template-verb ">i quali, comunicatisi i loro pieni poteri e riconosciutili in buona e debita forma, hanno convenuto:</p>
<div class="footnotes"><p id="fn-d7e57"><sup><a href="#fnbck-d7e57">2</a></sup><sup></sup> <a href="https://fedlex.data.admin.ch/eli/cc/1960/1491_1548_1549" target="_blank">RS <b>0.721.193.493</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">Il confine franco‑svizzero sulla Hermance, tra il Cantone di Ginevra e il Dipartimento dell’Alta Savoia, nel tratto compreso fra i termini n. 214, dall’una parte, e n. 215/215<sup>bis</sup>, dall’altra, è stabilito sull’asse del corso d’acqua corretto secondo la convenzione firmata oggi tra i due Stati. </p>
<p class="absatz ">Per pareggiare le aree permutate fra i termini 214 e 215/215<sup>bis</sup>, il termine 213 è spostato di 2.24 m perpendicolarmente alla retta collegante i termini 212 e 214, verso sud‑ovest.</p>
<p class="absatz ">Il confine fra i termini 212 e 215/215<sup>bis</sup> è rappresentato, secondo le modificazioni menzionate nei capoversi 1 e 2 del presente articolo, nel piano alla scala di 1:2500, allegato alla presente convenzione (allegato I) della quale è parte integrante<sup><a href="#fn-d7e88" id="fnbck-d7e88">3</a></sup>.</p>
<div class="footnotes"><p id="fn-d7e88"><sup><a href="#fnbck-d7e88">3</a></sup><sup></sup> Questo piano, pubblicato nella RU (RU <b>1960</b> dopo la pag. 1556), non è riprodotto nella presente Raccolta.</p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">Nel tratto compreso fra i termini 215/215<sup>bis</sup>, dall’una parte, e 219/219<sup>bis</sup>, dall’altra, il confine segue la mezzeria del corso naturale della Hermance, corso il quale è rappresentato nel piano alla scala di 1: 2500, allegato alla presente convenzione (allegato II) della quale è parte integrante<sup><a href="#fn-d7e107" id="fnbck-d7e107">4</a></sup>.</p>
<div class="footnotes"><p id="fn-d7e107"><sup><a href="#fnbck-d7e107">4</a></sup><sup></sup> Questo piano, pubblicato nella RU (RU <b>1960</b> dopo la pag. 1556), non è riprodotto nella presente Raccolta.</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Come prima la presente convenzione sarà entrata in vigore, i delegati permanenti alla terminazione franco‑svizzera, imprenderanno, quanto al confine tra i termini n. 212 e n. 219/219<sup>bis</sup>:</p>
<dl>
<dt>a. </dt>
<dd>la terminazione e la misurazione del confine;</dd>
<dt>b. </dt>
<dd>la compilazione dei piani, della descrizione del confine e delle tavole delle mutazioni particellari per l’iscrizione nel registro fondiario.</dd>
</dl>
<p class="absatz ">Compiuti i detti lavori, alla presente convenzione sarà aggiunto, come parte integrante e confermativa dell’attuazione della medesima, un processo verbale, con i piani e le descrizioni della nuova linea confinaria.</p>
<p class="absatz ">Le spese attenenti all’esecuzione di questi lavori saranno ripartite per metà tra i due Stati.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">La presente convenzione sarà ratificata e gli strumenti di ratificazione scambiati in Berna. Essa entrerà in vigore il giorno di tale scambio.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i plenipotenziari hanno firmato la presente convenzione.</p>
<p class="absatz ">Fatto a Parigi, il 3 dicembre 1959, in due esemplari originali in lingua francese.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il:<br>Consiglio Federale Svizzero:</p>
<p class="unterschriftenfi ">Bindschedler</p>
</td>
<td>
<p class="unterschriftenfi1 ">Per il Presidente della Repubblica francese,<br>Presidente della Comunità:</p>
<p class="unterschriftenfi ">J. D. Jurgensen</p>
</td>
</tr></table></div>
<p class="absatz "></p>
</div></section></main>
</div></body>
</html>
