<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-10-366_324_366-18871019-it-docx</title>
</head>
<body><div id="lawcontent">
<div id="preface">
<!--0.923.412 --><p class="srnummer">0.923.412 </p>
<p> RU <b>14 </b>248</p>
<p>Traduzione<i><sup><a href="#fn-d5319e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione</h1>
<p>tra la Svizzera, il Granducato di Baden e l’Alsazia‑Lorena<b><sup><a href="#fn-d5319e26">2</a></sup></b> <br>per l’applicazione di disposizioni uniformi relativamente alla pesca <br>nel Reno e suoi affluenti, compreso il lago di Costanza<b><sup><a href="#fn-d5319e38">3</a></sup></b></p>
<?del-struct abstand18pt><p>Conchiusa il 18 maggio 1887</p>
<p>Ratificazioni scambiate il 19 ottobre 1887</p>
<p>Entrata in vigore il 19 ottobre 1887</p>
<p> (Stato 19  ottobre 1887)</p>
<div class="footnotes">
<p id="fn-d5319e15"><sup>1</sup> Testo originale tedesco.</p>
<p id="fn-d5319e26"><sup>2</sup> Con Nota 31 luglio 1920 la Francia si è dichiarata disposta a riconoscere di fatto l’applicabilità di questa Convenzione, fino alla conclusione di nuovi accordi fra la Francia e la Svizzera sulla pesca nel Reno (FF <b>1920</b>, IV, pag. 377 edizioni tedesca e francese).</p>
<p id="fn-d5319e38"><sup>3</sup> Vedi anche l’accordo sulla pesca nel Lago Inferiore di Costanza del 2 nov. 1977 (<a href="https://fedlex.data.admin.ch/eli/cc/1978/1755_1754_1754/20180101">RS <b>0.923.411</b></a>).</p>
</div>
</div>
<div id="preamble">
<p>Essendosi mostrata la necessità di sottoporre ad una revisione la Convenzione stata conchiusa tra la Svizzera, il Granducato di Baden e l’Alsazia‑Lorena a Basilea il 25 marzo 1875 e a Molusa il 14 luglio 1877, come pure la Convenzione addizionale di Colmar del 21 settembre 1884, sono stati a questo fine nominati a plenipotenziari:</p>
<p>(Seguono i nomi dei plenipotenziari)</p>
<p>i quali hanno conchiuso, con riserva di ratifica, la Convenzione seguente:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d5319e67">4</a></sup><a href="#art_1"> </a>
</h6>
<div class="collapseable">
<p>Nella pesca nel Reno e ne’ suoi affluenti, in quanto vi si trovino pesci migratori (salmoni e cheppie), è vietato ogni apparecchio pescatorio permanente (cannicci, gradelle) ed ogni apparecchio fissato alla riva od ancorato nel letto del fiume (nasse, reti d’arresto) per cui sia impedito il passaggio de’ pesci migratori su più della metà della larghezza della corrente, misurata questa larghezza ad acqua bassa ordinaria e in linea retta la più breve da una riva all’altra.</p>
<p>La distanza fra i singoli pali formanti l’apparecchio d’arresto (gradelle) per la presa dei salmoni, come pure fra le traverse di questi pali, deve essere di 10 centimetri almeno.</p>
<p>Non possono esser messi ad un tempo più apparecchi di pescagione del genere qui sopra detto fermati alla riva od ancorati nel letto del fiume, nè più reti fisse ad una medesima riva od alla riva opposta, se non in una distanza l’uno dall’altro, la quale deve essere per lo meno il doppio della lunghezza del rispettivo apparecchio. Ove gli apparecchi fossero di lunghezza diversa, per la distanza tra l’uno e l’altro sarà di norma la lunghezza maggiore.</p>
<p>Le qui premesse disposizioni non sono applicabili ai così detti «Altrheine» (Giessen, piccoli golfi formati dal fiume), quando questi non sono congiunti dalle due parti col corso principale in modo che i pesci migratori possono in ogni tempo passare liberamente.</p>
<div class="footnotes"><p id="fn-d5319e67"><sup>4</sup> Vedi anche il Protocollo finale (I)</p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>Nessun apparecchio di pesca, qualunque siane la forma e la denominazione, potrà essere adoperato se le sue aperture o maglie, allo stato umido, non hanno, sia in altezza che in larghezza, per lo meno le dimensioni seguenti:</p>
<dl>
<dt>a)</dt>
<dd>per la pesca del salmone: intrecci (ceste, nasse) e reti flottanti: 6 centimetri; l’interiore delle nasse (infundibolo della nassa): 4 centimetri;</dd>
<dt>b)</dt>
<dd>per la pesca di altre specie grosse: 3 cm;</dd>
<dt>c)</dt>
<dd>per la pesca di specie piccole: 2 cm.</dd>
</dl>
<p>Nel Reno tra Sciaffusa e Basilea non possono però nella pesca in generale adoperarsi reti le cui maglie, misurate come sopra è detto, siano meno di 3 cm.</p>
<p>Nel controllare gli intrecci e le reti, non si terrà conto della differenza di un decimo.</p>
<p>Nello scopo di pescar pesci da pasto per gli stabilimenti di piscicoltura, come pure pesci da esca, l’autorità di sorveglianza può permettere, sotto riserva di un controllo sufficiente, l’uso di reti a maglie più strette; con ciò però non si porta mutazione alcuna alle disposizioni relative alle dimensioni minime dei pesci (art. 5) nè ai periodi di proibizione della pesca (art. 6).</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable">
<p>Le reti flottanti non potranno venir tese nè fissate nell’acqua in guisa da restarvi immobili o sospese.</p>
<p>Nel corso del Reno, dalla cascata di Sciaffusa in giù, e nei suoi affluenti, in quanto servono al passaggio dei salmoni e delle cheppie sino ai luoghi del loro fregolo, è vietato l’uso di reti flottanti che non abbiano una larghezza minima di metri 2,5 tra la ralinga superiore e l’inferiore.</p>
<p>Non possono esser gettate più reti flottanti se non in una distanza le une dalle altre equivalente al doppio della lunghezza della rete più grande.</p>
<p>Se mai la pesca del salmone quale è praticata nel basso Reno con così detti «Zegen», venisse ad essere introdotta nel territorio dell’alto Reno, essa sarebbe vietata pel periodo dal 27 agosto al 26 ottobre inclusivamente.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>È vietato:</p>
<dl>
<dt>1.</dt>
<dd>l’uso di materie esplosive od altre nocive (particolarmente la dinamite, le cartucce esplosive, le esche avvelenate e le materie atte ad istordire i pesci);</dd>
<dt>2.</dt>
<dd>l’uso di trappole a molla, di delfiniere, di tridenti da pesci, d’armi da fuoco e d’altri e simili ordigni da pesca capaci di ferire i pesci. L’uso di ami è permesso;</dd>
<dt>3.</dt>
<dd>lo stabilimento di nuove peschiere fisse (cateratte, trabocchelli da pesci); le peschiere già esistenti devono essere provvedute di aperture di dimensione corrispondente a quella delle maglie delle reti (art. 2);</dd>
<dt>4.<sup><a href="#fn-d5319e141">5</a></sup>
</dt>
<dd>l’uso di nasse per la pesca del salmone nel periodo dal 20 ottobre al 24 dicembre;</dd>
<dt>5.</dt>
<dd>il mettere a secco de’ corsi d’acqua per far pesca;</dd>
<dt>6.</dt>
<dd>la pesca notturna praticata coll’intervento attivo dell’uomo. Eccezioni a questo divieto, particolarmente trattandosi di pesca dei salmoni e delle cheppie, possono essere accordate dall’autorità di sorveglianza.</dd>
</dl>
<div class="footnotes"><p id="fn-d5319e141"><sup>5</sup> Vedi anche il Protocollo finale (II)</p></div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>I pesci delle specie qui sotto nominate non possono nè essere esposti in vendita nè venduti, se, misurati dalla punta del capo sino all’estremità della coda, non hanno almeno la lunghezza seguente:</p>
<p>Salmone (<i>Trutta Salar, </i>L.) = 50 cm</p>
<p>Anguilla (<i>Anguilla fluviatilis, </i>Flem.) = 35 cm;</p>
<p>Luccio persico (<i>Lucioperca Sandra, </i>L.) = 35 cm;</p>
<p>Luccio (<i>Esox lucius, </i>L.) = 30 cm;</p>
<p>Trota lacustre (<i>Trutta lacustris, </i>L.) = 30 cm;</p>
<p>Temolo (<i>Thymallus vulgaris,</i> Nils.)  = 25 cm;</p>
<p>Savelino (<i>Salmo Salvelinus,</i> L.) = 25 cm;</p>
<p>Barbio o barbo (<i>Barbus fluviatilis,</i> Agass.) = 25 cm;</p>
<p>Trota fluviale (<i>Trutta Fario,</i> L.)  = 20 cm;</p>
<p>Trota arcobaleno (<i>Salmo irideus,</i> Gibb.) = 20 cm;</p>
<p>Coregono fera (<i>Coregonus Fera,</i> Jur.) = 20 cm;</p>
<p>Coregono di Wartmann (<i>Coregonus Wartmanni,</i> Bloch.) = 20 cm;</p>
<p>Coregono jemale (<i>Coregunus hiemalis,</i> Jur.) = 20 cm;</p>
<p>Marena (<i>Coregonus Maraena, </i>Bloch.) = 20 cm;</p>
<p>Marena bianca <i>(Coregonus albus.)</i> = 20 cm;</p>
<p>Tinca (<i>Tinca vulgaris,</i> Cuv.) = 20 cm.</p>
<p>Venendo presi pesci non aventi la lunghezza qui sopra specificata, devono essere immediatamente rimessi nell’acqua.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d5319e230">6</a></sup><a href="#art_6"> </a>
</h6>
<div class="collapseable">
<p>Per le specie di pesci qui sotto indicate, i tempi di pesca proibita sono fissati come segue:</p>
<dl>
<dt>1.</dt>
<dd>dal 1° marzo al 30 aprile per temoli e trote‑arcobaleno;</dd>
<dt>2.</dt>
<dd>dal 1° aprile al 31 maggio per lucci persici;</dd>
<dt>3.</dt>
<dd>dal 1° ottobre al 31 dicembre per trote lacustri;</dd>
<dt>4.</dt>
<dd>dal 10 ottobre al 10 gennaio per trote fluviali;</dd>
<dt>5.</dt>
<dd>dal 1° novembre al 31 dicembre per salvelini;</dd>
<dt>6.</dt>
<dd>dall’11 novembre al 24 dicembre per salmoni<sup><a href="#fn-d5319e259">7</a></sup>;</dd>
<dt>7.</dt>
<dd>dal 15 novembre al 15 dicembre pei coregoni (fera, Wartmann, jemale e marena).</dd>
</dl>
<p>La pesca delle trote sterili, trote bleu e argentine (dette Silber‑ o Schwebforellen), nel lago di Costanza, è permessa nei tempi proibiti.</p>
<p>Se nella pesca permessa vengono presi pesci di cui la pesca è proibita, questi devono essere immediatamente rigettati nell’acqua.</p>
<p>La pesca del salmone ed anche quella dei coregoni (fera, Wartmann, jemale e marena) può pure venir esercitata nel tempo proibito (primo capoverso), ma solo coll’autorizzazione espressa dell’autorità competente. La quale autorizzazione non sarà accordata se non quando siavi la sicurezza che gli elementi di riproduzione (ovi e latte) dei pesci presi al momento del fregolo saranno messi a profitto per la piscicoltura artificiale.</p>
<p>Laddove abbiasi quest’ultima garanzia od ove i pesci debbano servire ad esperimenti scientifici, la competente autorità può anche in dati casi permettere la pesca delle altre summentovate specie (primo capoverso) nel tempo proibito.</p>
<div class="footnotes">
<p id="fn-d5319e230"><sup>6</sup> Vedi anche il Protocollo finale (II e III)</p>
<p id="fn-d5319e259"><sup>7</sup> Il Consiglio federale, fondandosi sull’art. 12, cpv. 2, della presente Convenzione, 9 ha fissato dal 1° novembre al 10 gennaio inclusivo il periodo di divieto della pesca del salmone. Vedi il DCF 21 ottobre 1927 (<a href="https://fedlex.data.admin.ch/eli/cc/43/477_497_493/19271101">RS <b>923.43</b></a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable"><p>Inoltre, nel lago di Costanza può esser esercitata la pesca con reti dal 15 aprile a tutto maggio, ma solo nelle parti profonde del lago e con reti flottanti, evitando diligentemente di toccare le rive franate o scoscese (Halden), i «Reiser» e tutta la flora acquatica (Kräbs).</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable"><p>Nel Reno e in quelle parti dei suoi affluenti da Basilea in giù che servono al passaggio dei salmoni e delle cheppie per ai luoghi di frega, la pesca di questi pesci con qualsia sorta di ordigni è vietata per lo spazio di 24 ore ogni settimana, cioè dalle ore 6 pomeridiane del sabato sino alle ore 6 pomeridiane della domenica.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> </a>
</h6>
<div class="collapseable">
<p>I pesci la cui presa è proibita se non hanno la lunghezza voluta (art. 5) oppur se sono pescati in tempi interdetti (art. 6), nel primo caso non possono esser messi in vendita, nè venduti, nè spediti, nel secondo caso non lo possono parimenti, salvo nei primi 3 giorni del tempo proibito. Nei medesimi casi è vietato il mettere in tavola questi pesci in alberghi, osterie, locande, ecc.</p>
<p>Questo divieto non ha applicazione ai salmoni e ai coregoni per la cui pesca, a tenore dell’art. 6, penultimo capoverso, è stato dato permesso. Inoltre, in casi straordinari, come trattandosi di pesci rimasti in istagni per effetto di certi fenomeni o d’altri casi di forza maggiore (per es. sviamento di corsi d’acqua, ecc.), le autorità competenti possono, in via d’eccezione e mediante dovuto controllo, autorizzarne la vendita e la spedizione. Questa stessa autorizzazione potrà essere data per pesci destinati alla piscicoltura artificiale.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable">
<p>È vietato il versare, inviare o far affluire in acque pescose residui di fabbriche od altre materie di natura e in copia tale da danneggiare o far fuggire i pesci.</p>
<p>Se e sino a quel punto la premessa prescrizione debba aver applicazione agli scoli già esistenti di stabilimenti agricoli ed industriali, ciò sarà determinato dall’autorità competente.<sup><a href="#fn-d5319e315">8</a></sup></p>
<div class="footnotes"><p id="fn-d5319e315"><sup>8</sup> Vedi il 4. capitolo della LF del 14 dic. 1973 sulla pesca (<a href="https://fedlex.data.admin.ch/eli/cc/1991/2259_2259_2259/20170501">RS <b>923.0</b></a>)</p></div>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> </a>
</h6>
<div class="collapseable">
<p>Ciascun Governo degli Stati adiacenti alle rive e in questo affare interessati nomina un rappresentante per il suo territorio.</p>
<p>Questi rappresentanti sì comunicheranno reciprocamente gli ordinamenti emanati dai loro Governi relativamente alla pesca nel bacino del Reno e si raduneranno di tempo in tempo per discutere sulle misure da prendersi nell’interesse della pesca nel detto bacino.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> </a>
</h6>
<div class="collapseable">
<p>I Governi contraenti si obbligano ad introdurre per quanto è possibile nelle leggi e nei regolamenti sull’esercizio della pesca le disposizioni contenute negli art. da 1 a 11.<sup><a href="#fn-d5319e342">9</a></sup></p>
<p>Per la presente Convenzione non viene esclusa la facoltà dei singoli Stati di statuire pei loro territori disposizioni più strette di protezione della pesca.<sup><a href="#fn-d5319e352">10</a></sup></p>
<div class="footnotes">
<p id="fn-d5319e342"><sup>9</sup> Vedi il capitolo sulla pesca, nel diritto interno (<i>RS <b>923</b></i>).</p>
<p id="fn-d5319e352"><sup>10</sup> Vedi il DCF 21 ottobre 1927 che prolunga il periodo di divieto della pesca del salmone (<a href="https://fedlex.data.admin.ch/eli/cc/43/477_497_493/19271101">RS <b>923.43</b></a>).</p>
</div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> </a>
</h6>
<div class="collapseable"><p>La presente Convenzione abbraccia nel suo dominio il lago di Costanza e il Reno dal suo uscire da questo lago in giù. Le disposizioni della Convenzione che si riferiscono ai pesci migratori (salmoni e cheppie) valgono anche per gli affluenti del Reno.</p></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> </a>
</h6>
<div class="collapseable"><p>Questa Convenzione entra in vigore subito dopo la sua ratificazione e rimane obbligatoria per dieci anni. Passati dieci anni dal giorno dello scambio delle ratifiche, sarà libero a ciascuna delle tre Parti contraenti di ritirarsene in ogni tempo, un anno dopo averne dichiarata la denunzia.</p></div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> </a>
</h6>
<div class="collapseable"><p>La presente Convenzione sarà ratificata e lo scambio delle dichiarazioni di ratifica seguirà al più presto possibile.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i plenipotenziari hanno firmato la presente Convenzione in tre esemplari.</p>
<p>Così fatto a Lucerna, addì diciotto maggio mille ottocento ottantasette (1887).</p>
<?del-struct abstand18pt><p> (Seguono le firme)</p>
<?del-struct abstand18pt>
</div></section></main><div id="annex"><section id="lvl_d835e19"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d835e19">Protocollo finale </a>
</h1>
<div class="collapseable">
<br><p>All’atto di firmare la Convenzione conchiusa all’uopo di regolare la pesca nel Reno e suoi affluenti, compreso il lago di Costanza, i plenipotenziari hanno stimato opportuno e necessario di deporre nel presente Protocollo di chiusura le dichiarazioni e spiegazioni seguenti:</p>
<section id="lvl_d835e19/lvl_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d835e19/lvl_I">I </a>
</h2>
<div class="collapseable"><p>I plenipotenziari sono unanimi nell’opinare che, ove per causa di uno sviamento d’acque pescose, per causa di difetto d’acqua o di altri eventi, la famiglia de’ pesci sia minacciata di dover perire (art. 1), possa esser reputata ammissibile e permessa l’interdizione temporaria completa della pesca in un corso d’acqua.</p></div></section><section id="lvl_d835e19/lvl_I_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d835e19/lvl_I_I">II </a>
</h2>
<div class="collapseable"><p>Si ritiene convenuto che il primo e l’ultimo giorno dei periodi d’interdizione devono essere compresi nei periodi stessi (art. 4, N. 4, e art. 6 della Convenzione).</p></div></section><section id="lvl_d835e19/lvl_II_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d835e19/lvl_II_I">III </a>
</h2>
<div class="collapseable"><p>Resta riservato di fissare tempi proibiti per il bacino del lago inferiore (Untersee) anche rispetto alla pesca di altre specie di pesci fuori di quelle denotate nell’art. 6.</p></div></section><section id="lvl_d835e19/lvl_I_V"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d835e19/lvl_I_V">IV </a>
</h2>
<div class="collapseable"><p>Si fa qui espressa dichiarazione che per la presente Convenzione non si toccano per niente le determinazioni state prese a Basilea in data 22/23 ottobre 1883, nè le prescrizioni emanate in esecuzione delle medesime.</p></div></section><section id="lvl_d835e19/lvl_V"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d835e19/lvl_V">V </a>
</h2>
<div class="collapseable"><p>I plenipotenziari sono d’accordo nel ritenere tuttavia valevole per la durata della presente Convenzione l’obbligo stato reciprocamente assunto a suo tempo di versare annualmente nel bacino del Reno, dalla sua cascata presso Sciaffusa in giù, un numero di giovani salmoni, calcolato secondo la lunghezza della sponda (almeno 1000 capi per chilometro).</p></div></section><section id="lvl_d835e19/lvl_V_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d835e19/lvl_V_I">VI </a>
</h2>
<div class="collapseable">
<p>È considerato come desiderevole che d’ora innanzi non vengano messe nel lago di Costanza nè nel Reno nuove specie di pesci senza previa reciproca intesa tra i Governi degli Stati adiacenti alle rive.</p>
<p>Fatto a Lucerna, il diciotto (18) maggio mille ottocento ottantasette (1887).</p>
<p>(Seguono le firme)</p>
</div></section>
</div></section></div>
</div></body>
</html>
