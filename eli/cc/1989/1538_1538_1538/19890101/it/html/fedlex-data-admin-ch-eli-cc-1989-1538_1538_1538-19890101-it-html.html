<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1989-1538_1538_1538-19890101-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)0.632.401.82Nicht löschen bitte "<sup><a href="#fn-d1561e7">1</a></sup> " !! </p>
<!--0.632.401.82--><p class="srnummer">0.632.401.82</p>
<p>Testo originale</p>
<?del-struct abstand4pt><?del-struct abstand4pt><h1 class="erlasstitel">Secondo protocollo aggiuntivo</h1>
<p>all’accordo tra la Confederazione Svizzera<br>e la Comunità economica europea,<br>a seguito dell’adesione del Regno di Spagna<br>e della Repubblica portoghese alla Comunità</p>
<?del-struct abstand18pt><p>Concluso il 20 marzo 1989<br>Approvato dall’Assemblea federale l’8 marzo 1989<sup><a href="#fn-d1561e43">2</a></sup><br>Entrato retroattivamente in vigore per scambio di note il 1° gennaio 1989</p>
<p></p>
<div class="footnotes">
<p id="fn-d1561e7"><sup>1</sup> <a href="https://fedlex.data.admin.ch/eli/oc/1989/1538_1538_1538">RU <b>1989</b> 1538</a>; <i>FF <b>1989</b> I 392</i></p>
<p id="fn-d1561e43"><sup>2</sup> <a href="https://fedlex.data.admin.ch/eli/oc/1989/1537_1537_1537">RU <b>1989</b> 1537</a></p>
</div>
</div>
<div id="preamble">
<p>La Confederazione Svizzera,<br>da un lato, e<br>la Comunità economica europea,<br>dall’altro,</p>
<p>visti l’accordo tra la Comunità economica europea e la Confederazione Svizzera, firmato a Bruxelles il 22 luglio 1972<sup><a href="#fn-d1561e65">3</a></sup>, in appresso denominato «accordo», e il proto­collo aggiuntivo all’accordo, a seguito dell’adesione del Regno di Spagna e della Repubblica portoghese alla Comunità, firmato a Bruxelles il 14 luglio 1986<sup><a href="#fn-d1561e73">4</a></sup>;</p>
<p>considerando che, a norma del regolamento (CEE) n. 839/88 la riscossione dei dazi doganali applicati nella Comunità a Dieci ad alcuni prodotti importati dalla Spagna e dal Portogallo deve essere totalmente sospesa non appena il livello dei dazi scende al 2 per cento o meno;</p>
<p>considerando che, il 15 giugno 1988, i ministri degli Stati membri dell’Associazione europea di libero scambio hanno deciso di prendere misure analoghe nei confronti delle importazioni provenienti dalla Spagna;</p>
<p>considerando che il protocollo aggiuntivo all’accordo non prevede che la Confede­razione Svizzera sospenda i dazi doganali sui prodotti importati dalla Spagna;</p>
<p>considerando, tuttavia, che nell’ambito degli scambi commerciali tra la Confedera­zione Svizzera e la Repubblica portoghese non è necessario prendere ulteriori misure, in quanto i dazi doganali sui prodotti coperti dall’accordo e importati in Sviz­zera dal Portogallo erano stati già aboliti prima che questo Stato aderisse alla Comu­nità;</p>
<p>hanno deciso di comune accordo di sospendere totalmente i dazi sui prodotti coperti dall’accordo e importati in Svizzera dalla Spagna, quando il livello di tali dazi scende al 2 per cento o meno, e</p>
<p>di concludere il presente protocollo:</p>
<div class="footnotes">
<p id="fn-d1561e65"><sup>3</sup> <a href="https://fedlex.data.admin.ch/eli/cc/1972/3115_3169_2949/20050330">RS <b>0.632.401</b></a></p>
<p id="fn-d1561e73"><sup>4</sup> <a href="https://fedlex.data.admin.ch/eli/cc/1987/120_120_120/19870101">RS <b>0.632.401.81</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p>1.  La riscossione dei dazi doganali applicabili in Svizzera, a norma dell’articolo 3 del protocollo aggiuntivo all’accordo<sup><a href="#fn-d1561e102">5</a></sup>, ai prodotti importati dalla Spagna è total­mente sospesa quando il livello di tali dazi scende al 2 per cento <i>ad valorem</i> o meno.</p>
<p>2.  Il paragrafo 1 si applica «<i>mutatis mutandis</i>» ai dazi doganali specifici il cui livello non supera il 2 per cento <i>ad valorem.</i></p>
<div class="footnotes"><p id="fn-d1561e102"><sup>5</sup> <a href="https://fedlex.data.admin.ch/eli/cc/1987/120_120_120/19870101">RS <b>0.632.401.81</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable"><p>Il presente protocollo costituisce parte integrante dell’accordo.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>Il presente protocollo è approvato dalle Parti contraenti in conformità delle rispettive procedure. Esso entra in vigore il primo giorno del secondo mese successivo alla notifica dell’espletamento delle procedure all’uopo necessarie ad opera delle Parti contraenti.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>Il presente protocollo è redatto in duplice esemplare nelle lingue tedesca, francese, italiana, danese, greca, inglese, olandese, portoghese e spagnola, ciascun testo facente ugualmente fede.</p>
<p>Fatto a Bruxelles, addì venti marzo millenovecentottantanove.</p>
<p>Si omettono le firme</p>
</div></article></main>
</div></body>
</html>
