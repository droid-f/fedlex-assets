<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1989-251_251_251-19351101-it-docx</title>
</head>
<body><div id="lawcontent">
<div id="preface">
<!--0.941.333.2 --><p class="srnummer ">0.941.333.2 </p>
<p> RU<b> 1989</b> 251</p>
<h1 class="erlasstitel botschafttitel ">Scambio di lettere del 30 ottobre 1935<br>tra la Svizzera e la Spagna concernente<br>la punzonatura dei metalli preziosi</h1>
<p>Entrato in vigore il 1° novembre 1935</p>
<p> (Stato 1° novembre 1935)</p>
</div>
<div id="preamble">
<p class=" man-font-style-italic man-text-align-right ">Traduzione<i><sup><a href="#fn-d6e26" id="fnbck-d6e26">1</a></sup></i></p>
<p>I</p>
<p></p>
<div class="table"><table border="1"><tr>
<td><p>Il Ministro di Stato<br>della Repubblica di Spagna</p></td>
<td>
<p>Madrid, 30 ottobre 1935</p>
<p></p>
<p>Signor Ministro Karl Egger</p>
<p>Legazione di Svizzera in Spagna</p>
<p><u>Madrid</u></p>
</td>
</tr></table></div>
<?del-struct abstand18pt><p>Signor Ministro,</p>
<p>In considerazione della proposta formulata da Vostra Eccellenza, in forza delle istruzioni  trasmesse dal Suo Governo, mi pregio comunicarle che, conformemente ai rapporti inviati dai servizi competenti dell’amministrazione spagnola e a quanto convenuto in linea di massima con me medesimo, è reciprocamente stabilito, mediante il presente scambio di lettere tra i Governi spagnolo e svizzero, che i lavori d’orologeria in oro, argento e platino, di provenienza svizzera importati in Spagna come anche analoghi lavori di orologeria di provenienza spagnola importati in Svizzera, non saranno sottoposti ad una nuova punzonatura se la legge che garantisce il marchio ufficiale nel Paese d’origine è conforme alla legge ufficiale del Paese importatore. Del resto, i lavori stranieri rimangono tuttavia sottoposti allo stesso regime di controllo commerciale della produzione nazionale. L’accordo entrerà in vigore a decorrere dal 1° novembre prossimo.</p>
<?del-struct abstand4pt><?del-struct abstand4pt><p>Colgo l’occasione per rinnovare a Vostra Eccellenza l’espressione della mia alta considerazione.</p>
<p class=" man-text-align-right "> Don José Martinez de Velasco</p>
<?del-struct abstand18pt><p class=" man-font-style-italic man-text-align-right "><br>Traduzione<i><sup><a href="#fn-d6e67" id="fnbck-d6e67">2</a></sup></i></p>
<p>II</p>
<p></p>
<div class="table"><table border="1"><tr>
<td><p>Legazione<sup> </sup>di<sup> </sup>Svizzera<br>in<sup> </sup>Spagna</p></td>
<td>
<p>Madrid, 30 ottobre 1935</p>
<p class=" man-text-align-left "></p>
<p>Don José Martinez de Velasco</p>
<p>Ministro di Stato della Repubblica di Spagna</p>
<p><u>Madrid</u></p>
</td>
</tr></table></div>
<?del-struct abstand18pt><p>Signor Ministro,</p>
<p>Ho l’onore di accusare ricevuta della nota (n. 83) in data odierna, con la quale Vostra Eccellenza mi comunica che, conformemente ai rapporti inviati dai servizi competenti dell’amministrazione spagnola e a quanto convenuto con me medesimo, è reciprocamente stabilito, mediante il presente scambio di lettere tra i Governi spagnolo e svizzero, che i lavori d’orologeria in oro, argento e platino di provenienza svizzera importati in Spagna come anche analoghi lavori d’orologeria in oro, argento e platino, di provenienza spagnola importati in Svizzera, non saranno sottoposti ad una nuova punzonatura se la legge che garantisce il marchio ufficiale nel Paese d’origine è conforme alla legge ufficiale del Paese importatore. Del resto, i lavori stranieri rimangono tuttavia sottoposti allo stesso regime di controllo commerciale della produzione nazionale. L’accordo sarà applicato a decorrere dal 1o novembre prossimo.</p>
<?del-struct abstand4pt><?del-struct abstand4pt><p>Presento a Vostra Eccellenza i miei più sentiti ringraziamenti e colgo l’occasione per rinnovarle l’espressione della mia alta considerazione.</p>
<p class=" man-text-align-right "> Karl Egger</p>
<?del-struct abstand4pt><div class="footnotes">
<p id="fn-d6e26"><sup><a href="#fnbck-d6e26">1</a></sup> Dal testo originale spagnolo.</p>
<p id="fn-d6e67"><sup><a href="#fnbck-d6e67">2</a></sup> Dal testo originale spagnolo.</p>
</div>
</div>
</div></body>
</html>
