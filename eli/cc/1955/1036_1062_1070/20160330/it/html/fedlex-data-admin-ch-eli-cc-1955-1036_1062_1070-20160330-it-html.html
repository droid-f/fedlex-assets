<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1955-1036_1062_1070-20160330-it-docx</title>
</head>
<body><div id="lawcontent">
<div id="preface">
<!--0.922.72 --><p class="srnummer">0.922.72 </p>
<p> RU <b>1955</b> 1070; FF <b>1954</b> II 33 ediz. ted. 1954 II 29 ediz. franc.</p>
<p>Traduzione<i><sup><a href="#fn-d2285e17">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Convenzione internazionale<br>sulla protezione degli uccelli</h1>
<?del-struct abstand18pt><p>Conchiusa a Parigi il 18 ottobre 1950</p>
<p>Approvata dall’Assemblea federale il 17 marzo 1955<sup><a href="#fn-d2285e33">2</a></sup></p>
<p>Ratificazione depositata dalla Svizzera il 26 ottobre 1955</p>
<p>Entrata in vigore per la Svizzera il 17 gennaio 1963</p>
<p> (Stato 30  marzo 2016)</p>
<div class="footnotes">
<p id="fn-d2285e17"><sup>1</sup> Dal testo originale francese.</p>
<p id="fn-d2285e33"><sup>2</sup> <a href="https://fedlex.data.admin.ch/eli/oc/1955/1035_1061_1069">RU <b>1955</b> 1069</a>.</p>
</div>
</div>
<div id="preamble">
<p>I Governi  firmatari della  presente Convenzione,</p>
<p>consapevoli del pericolo di sterminio che minaccia alcune specie di uccelli e pre­occupati della diminuzione numerica di altre specie, particolarmente di uccelli migratori,</p>
<p>considerato che tutti uccelli devono essere protetti a vantaggio della scienza, della protezione della natura e nell’interesse dell’economia di ciascuna nazione,</p>
<p>hanno riconosciuto la necessità di modificare la Convenzione internazionale per la protezione degli uccelli utili all’agricoltura, firmata a Parigi il 19 marzo 1902<sup><a href="#fn-d2285e58">3</a></sup> e </p>
<p>hanno convenuto le disposizioni seguenti:</p>
<div class="footnotes"><p id="fn-d2285e58"><sup>3</sup> <a href="https://fedlex.data.admin.ch/eli/cc/22/611_565_639/19061206">RS <b>0.922.71</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>La presente Convenzione è intesa a proteggere gli uccelli che vivono allo stato selvatico.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>Salvo le eccezioni previste negli articoli 6 e 7 della presente Convenzione, debbono essere protetti:</p>
<dl>
<dt>a.</dt>
<dd>tutti gli uccelli, almeno nel periodo della riproduzione, e, inoltre, gli uccelli migra­tori durante il loro tragitto di ritorno verso il luogo di nidificazione, segna­­tamente in  marzo, aprile, maggio, giugno e luglio;</dd>
<dt>b.</dt>
<dd>durante tutto l’anno, le specie in pericolo d’estinguersi o che presentano un interesse scientifico.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>Salvo le eccezioni previste negli articoli 6 e 7 della presente Convenzione, è vietato importare, esportare, vendere, esporre in vendita, comperare, donare o detenere, durante il periodo di protezione della specie, qualunque uccello vivo o morto, o qualsiasi parte di uccello ucciso o catturato contravvenendo alle disposizioni della presente Convenzione.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>Salvo le eccezioni previste negli articoli 6 e 7 della presente Convenzione, è vietato, durante il periodo di protezione di una determinata specie, particolarmente in quello della riproduzione, levare o distruggere nidi in costruzione od occupati, asportare o danneggiare, importare o esportare, vendere, esporre in vendita, comperare oppure distruggere uova, gusci o covate di giovani uccelli che vivono allo stato selvatico.</p>
<p>Questi divieti non concernono, tuttavia, le uova lecitamente raccolte e accompagnata da un certificato attestante che sono destinate alla riproduzione o a scopi scientifici, le uova che provengono da uccelli tenuti in cattività, nè, limitatamente ai Paesi Bassi per motivi eccezionali e locali antecedentemente riconosciuti, le uova di pavoncella.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable">
<p>Salvo le eccezioni previste negli articoli 6 e 7 della presente Convenzione, le alte Parti contraenti s’impegnano a proibire i modi d’uccellagione, qui sotto indicati, capaci di cagionare la distruzione o la cattura in massa degli uccelli oppure d’in­flig­gere loro inutili sofferenze.</p>
<p>Tuttavia, nei Paesi in cui tali modi di uccellagione sono attualmente autorizzati mediante disposizioni legali, le alte Parti contraenti s’impegnano a introdurre nella propria legislazione provvedimenti idonei a impedirne o a limitarne l’uso:</p>
<dl>
<dt>a.</dt>
<dd>i lacci, le panie, le trappole, gli ami, le reti, le esche avvelenate, gli stupefacenti, gli uccelli da richiamo accecati;</dd>
<dt>b.</dt>
<dd>le spingarde e le reti;</dd>
<dt>c.</dt>
<dd>gli specchi, le fiaccole e altre luci artificiali;</dd>
<dt>d.</dt>
<dd>le reti o attrezzi da pesca per la cattura di uccelli acquatici;</dd>
<dt>e.</dt>
<dd>i fucili da caccia a ripetizione o automatici, che possono contenere più di due cartucce;</dd>
<dt>f.</dt>
<dd>in generale, tutte le armi da fuoco, eccettuate quelle che, per il tiro, si impostano alla spalla;</dd>
<dt>g.</dt>
<dd>sulle acque interne e, dal 1° marzo al 1° ottobre, sulle acque territoriali e costiere, l’inseguire e il tirare agli uccelli servendosi di navigli a motore;</dd>
<dt>h.</dt>
<dd>l’uso di veicoli a motore o di apparecchi aeronautici per tirare agli uccelli o per ribatterli;</dd>
<dt>i.</dt>
<dd>l’istituire premi per la cattura o la distruzione di uccelli;</dd>
<dt>j.</dt>
<dd>il privilegio di praticare senza restrizione la caccia con il tiro o con le reti sarà regolato durante tutto l’anno e sarà sospeso sul mare, lungo le rive e le coste durante il periodo della riproduzione;</dd>
<dt>k.</dt>
<dd>tutti gli altri metodi destinati a catturare o a distruggere in massa gli uccelli.</dd>
</dl>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable">
<p>Se, in una regione determinata, una specie dovesse compromettere  determinati raccolti agricoli o la riproduzione di animali, danneggiando campi, vigneti, giardini, frutteti, boschi, selvaggina o pesci, oppure facesse temere di cagionare l’estinzione o anche soltanto la diminuzione di una o più specie di cui sarebbe desiderabile la conservazione, le autorità competenti possono sopprimere i divieti imposti negli articoli dal 2 al 5 per quanto concerne tali specie, concedendo autorizzazioni individuali. È tuttavia vietato comperare o vendere gli uccelli uccisi in siffatte condizioni ed esportarli dalla regione nella quale sono stati uccisi.</p>
<p>Le alte Parti contraenti possono conservare in vigore altre loro disposizioni legali che consentono di limitare i danni cagionati da certe specie di uccelli in modo da non distruggerle.</p>
<p>Attese le particolari condizioni economiche della Svezia, della Norvegia, della Finlandia e delle Isole Fär Öer, le autorità competenti di questi Paesi possono consentire eccezioni e accordare deroghe alle disposizioni della presente Convenzione. A richiesta, potrà parimente fruire di queste deroghe anche l’Islanda qualora aderisse alla Convenzione.</p>
<p>In nessun paese potranno essere presi provvedimenti che possano provocare la distruzione totale delle specie indigene o migratrici alle quali si riferisce il presente articolo.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable">
<p>Le autorità competenti potranno concedere eccezioni alle disposizioni della presente Convenzione a vantaggio della scienza e dell’educazione, come pure nell’interesse del ripopolamento e della riproduzione della selvaggina da penna e dei falconidi, secondo le circostanze e con riserva che siano prese tutte le precauzioni necessarie a evitare abusi. Le disposizioni circa il trasporto, previste negli articolo 3 e 4, non si applicano al Regno Unito.</p>
<p>I divieti indicati nell’articolo 3 non si applicano in nessun Paese alle piume degli uccelli delle specie che vi è permesso cacciare.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable"><p>Ciascuna Parte contraente s’impegna a redigere un elenco degli uccelli che nel suo territorio possono essere uccisi o catturati, uniformandosi tuttavia alle condizioni previste nella presente Convenzione.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> </a>
</h6>
<div class="collapseable">
<p>Ciascuna Parte contraente ha la facoltà di redigere un elenco degli uccelli indigeni e migratori che i privati possono tenere in cattività e deve stabilire i metodi di cattura che possono essere autorizzati, come pure le condizioni in cui gli uccelli possono essere trasportati o tenuti in cattività.</p>
<p>Ciascuna Parte contraente deve disciplinare il mercato degli uccelli protetti conformemente alla presente Convenzione e prendere tutti i provvedimenti necessari a evitare l’estensione di un tale mercato.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable"><p>Le alte Parti contraenti s’impegnano a studiare e applicare i mezzi atti a prevenire la distruzione degli uccelli provocata dagl’idrocarburi o da altre cause di polluzione delle acque, da fari, condutture elettriche, insetticidi, veleni e da qualsiasi altra causa. Esse si sforzeranno di educare i fanciulli e l’opinione pubblica alla conven­zione della necessità di preservare e proteggere gli uccelli.</p></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> </a>
</h6>
<div class="collapseable">
<p>Per attenuare le conseguenza della rapida disparizione, cagionata dall’uomo, dei luoghi favorevoli alla riproduzione degli uccelli, le alte Parti contraenti s’impegnano a incoraggiare e a favorire immediatamente, in luoghi adatti e con ogni mezzo possibile, la formazione di riserve acquatiche o terrestri di dimensioni appropriate, dove gli uccelli possano nidificare e allevare in sicurtà le loro covate e dove anche gli uccelli di passo possano, indisturbati, riposare e trovare pastura.</p>
<p>La presente Convenzione sarà ratificata e gl’istrumenti di ratificazione saranno depositati presso il Ministero degli affari esteri della Repubblica Francese, il quale ne notificherà il deposito a tutti gli Stati firmatari e aderenti.</p>
<p>Alla presente Convenzione potrà aderire qualunque Stato non firmatario. Le adesioni dovranno essere depositate presso il Ministero degli affari esteri della Repubblica Francese, il quale ne darà avviso a tutti gli Stati firmatari e aderenti.</p>
<p>La presente Convenzione  entrerà in vigore novanta giorni dopo la data del deposito del sesto istrumento di ratificazione o di adesione. Per gli Stati che l’avranno ratificata o vi  avranno aderito dopo quella data, essa entrerà in vigore novanta giorni dopo il deposito di ciascun istrumento di ratificazione o di adesione.</p>
<p>La presente Convenzione è conchiusa per un tempo indeterminato, ma potrà essere disdetta in qualunque momento da qualsiasi Parte contraente cinque anni dopo la sua entrata in vigore, quale è fissata nel presente articolo. La disdetta avrà effetto un anno dopo la data nella quale sarà stata notificata al Ministero degli affarsi esteri della Repubblica Francese.</p>
<p>La presente Convenzione sostituisce, per i Paesi che l’hanno firmata o che vi aderiranno, le disposizioni della Convenzione internazionale del 1902<sup><a href="#fn-d2285e222">4</a></sup>.</p>
<div class="footnotes"><p id="fn-d2285e222"><sup>4</sup>  <a href="https://fedlex.data.admin.ch/eli/cc/22/611_565_639/19061206">RS <b>0.922.71</b></a></p></div>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che </i>i sottoscritti, debitamente autorizzati dai loro Governi, hanno firmato la presente convenzione.</p>
<p>Fatto a Parigi, il 18 ottobre 1950.</p>
<?del-struct abstand18pt><p> (Seguono le firme)</p>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex"><section id="lvl_d805e15"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d805e15">Campo d’applicazione il 30 marzo 2016</a><b><sup><a href="#fn-d2285e267">5</a></sup></b><a href="#lvl_d805e15"> </a>
</h1>
<div class="footnotes"><p id="fn-d2285e267"><sup>5</sup> <a href="https://fedlex.data.admin.ch/eli/oc/1973/1530_1530_1530">RU <b>1973</b> 1530 </a>e <b></b><a href="https://fedlex.data.admin.ch/eli/oc/2016/230"><b>2016</b> 1199</a>. Una versione aggiornata del campo d’applicazione è pubblicata sul sito Internet del DFAE (www.dfae.admin.ch/trattati).</p></div>
<div class="collapseable">
<p></p>
<div class="table"><table border="1">
<tr>
<td><p>Stati partecipanti</p></td>
<td><p>Ratificazione Adesione (A)</p></td>
<td><p></p></td>
<td><p>Entrata in vigore</p></td>
<td><p></p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr>
<td><p>Austria</p></td>
<td><p>15 febbraio</p></td>
<td><p>1953</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Belgio</p></td>
<td><p>17 gennaio</p></td>
<td><p>1955</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Bulgaria</p></td>
<td><p>15 gennaio</p></td>
<td><p>1957</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Francia</p></td>
<td><p>28 novembre</p></td>
<td><p>1953</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Grecia</p></td>
<td><p>28 novembre</p></td>
<td><p>1953</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Islanda</p></td>
<td><p>29 ottobre</p></td>
<td><p>1955 A</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Lussemburgo</p></td>
<td><p>17 ottobre</p></td>
<td><p>1972 A</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Monaco</p></td>
<td><p>23 settembre</p></td>
<td><p>1953</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Paesi Bassia</p></td>
<td><p>30 giugno</p></td>
<td><p>1955</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Portogallo</p></td>
<td><p>19 giugno</p></td>
<td><p>1956</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Serbia</p></td>
<td><p>28 giugno</p></td>
<td><p>1973 A</p></td>
<td><p>26 settembre</p></td>
<td><p>1973</p></td>
</tr>
<tr>
<td><p>Spagna</p></td>
<td><p>24 agosto</p></td>
<td><p>1955</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Svezia</p></td>
<td><p>24 aprile</p></td>
<td><p>1963</p></td>
<td><p>23 luglio</p></td>
<td><p>1963</p></td>
</tr>
<tr>
<td><p>Svizzera</p></td>
<td><p>26 ottobre</p></td>
<td><p>1955</p></td>
<td><p>17 gennaio</p></td>
<td><p>1963</p></td>
</tr>
<tr>
<td><p>Turchia</p></td>
<td><p>14 giugno</p></td>
<td><p>1967</p></td>
<td><p>12 settembre</p></td>
<td><p>1967</p></td>
</tr>
<tr>
<td><p></p></td>
<td><p></p></td>
<td><p></p></td>
<td><p></p></td>
<td><p></p></td>
</tr>
<tr><td><dl>
<dt>a</dt>
<dd>Applicabile solamente al Regno in Europa.</dd>
</dl></td></tr>
</table></div>
</div></section></div>
</div></body>
</html>
