<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1963-729_724_749-19631019-it-docx</title>
</head>
<body><div id="lawcontent">
<div id="preface">
<p> 0.631.145.149.454 (Stato 5  novembre 1999)Nicht löschen bitte "<sup><a href="#fn-d1239e7">1</a></sup> " !! </p>
<!--0.631.145.149.454--><p class="srnummer">0.631.145.149.454</p>
<p>Testo originale</p>
<?del-struct abstand4pt><?del-struct abstand4pt><h1 class="erlasstitel">Accordo</h1>
<p>tra la Svizzera e l’Italia<br>relativo all’esenzione doganale sull’importazione di materiale didattico destinato alle scuole svizzere in Italia e italiane in Svizzera</p>
<?del-struct abstand18pt><p>Conchiuso il 15 dicembre 1961<br>Approvato dall’Assemblea federale l’8 marzo 1963<sup><a href="#fn-d1239e39">2</a></sup><br>Istrumenti di ratificazione scambiati il 19 luglio 1963<br>Entrato in vigore il 19 ottobre 1963</p>
<p></p>
<div class="footnotes">
<p id="fn-d1239e7"><sup>1</sup> <a href="https://fedlex.data.admin.ch/eli/oc/1963/729_724_749">RU <b>1963 </b>749</a>; <a href="https://fedlex.data.admin.ch/eli/fga/1962/2___1789">FF <b>1962</b> II 1789</a></p>
<p id="fn-d1239e39"><sup>2</sup> <a href="https://fedlex.data.admin.ch/eli/oc/1963/727_723_747">RU <b>1963 </b>747</a></p>
</div>
</div>
<div id="preamble">
<p>Il Consiglio federale svizzero<br>e<br>il Presidente della Repubblica Italiana</p>
<p>animati dal desiderio di facilitare l’importazione di materiale didattico destinato alle scuole svizzere in Italia e italiane in Svizzera, hanno deciso di concludere un Accordo relativo all’esenzione doganale sull’importazione di detto materiale. Essi hanno nominato, a tal fine, loro plenipotenziari:</p>
<p>(Seguono i nomi dei plenipotenziari)</p>
<p>i quali, dopo essersi scambiati i loro pieni poteri e averli trovati in buona e debita forma, hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable"><p>Le Alte Parti Contraenti si assicurano vicendevolmente l’esenzione dai diritti doga­nali e da qualsiasi imposta, tassa o contributo dovuti per l’importazione del mate­riale didattico e di studio e del mobilio scolastico richiesti per l’istituzione ed il fun­zionamento delle scuole e degli istituti secondari di primo e secondo grado e delle scuole elementari svizzeri in Italia e italiani in Svizzera e dei giardini d’infanzia da tali scuole dipendenti, a condizione che tali istituti non abbiano scopo di lucro e che il materiale in questione non sia ceduto a terzi nel Paese d’importazione.</p></div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable"><p>Le Alte Parti Contraenti si assicurano vicendevolmente l’esenzione dai diritti doga­nali e da qualsiasi imposta, tassa o contributo dovuti per l’importazione del mate­riale didattico e di studio nonchè del mobilio scolastico (esclusi i mezzi tecnici ausi­liari, macchine, ecc. ed il materiale tecnico d’uso) destinati a corsi di addestramento o a corsi di cultura generale postscolastici organizzati in modo regolare, autorizzati dalle rispettive rappresentanze diplomatiche, sentite le competenti autorità locali, e ufficialmente riconosciuti dalle autorità del Paese d’importazione, per cittadini sviz­zeri in Italia e per cittadini italiani in Svizzera, a condizione che tali corsi non ab­biano scopo di lucro e che il materiale in questione non sia ceduto a terzi nel Paese d’importazione.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>L’esenzione da qualsiasi diritto doganale, imposta, tassa o contributo per l’impor­tazione del materiale destinato rispettivamente all’Istituto svizzero di Roma e al Centro di studi italiani di Zurigo, rimane regolata dalle norme in vigore nei rispettivi ordinamenti delle Alte Parti Contraenti.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable">
<p>Il presente Accordo è soggetto a ratifica, ed i relativi strumenti saranno scambiati al più presto possibile a Berna.</p>
<p>Esso entrerà in vigore tre mesi dopo lo scambio degli strumenti di ratifica; potrà essere denunciato da ciascuno dei due Stati in qualsiasi momento e cesserà di avere effetto un anno dopo la sua denuncia.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i rispettivi plenipotenziari hanno firmato il presente Accordo e vi hanno apposto il proprio sigillo.</p>
<p>Fatto a Roma il 15 dicembre 1961 in due esemplari originali, in lingua italiana.</p>
<p></p>
<div class="table"><table border="1">
<tr>
<td><p>Per la<br>Confederazione Svizzera:</p></td>
<td><p>Per la<br>Repubblica Italiana:</p></td>
</tr>
<tr>
<td><p>Philippe Zutter</p></td>
<td><p>Giulio Del Balzo</p></td>
</tr>
</table></div>
<p></p>
</div></section></main>
</div></body>
</html>
