<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1963-440_436_456-19860820-it-docx-1</title>
</head>
<body><div id="lawcontent">
<div id="preface">
<!--0.631.252.934.951.6 --><p class="srnummer ">0.631.252.934.951.6 </p>
<p> RU <b>1963</b> 456</p>
<h1 class="erlasstitel botschafttitel ">Scambio di note<br>del 28 febbraio 1963 tra la Svizzera e la Francia<br>che stabilisce degli accordi sugli uffici a controlli nazionali abbinati<br>di Ferney‑Voltaire<b><sup><a href="#fn-d6e21" id="fnbck-d6e21">1</a></sup></b>
</h1>
<p>Entrato in vigore il 28 febbraio 1963</p>
<p> (Stato 20  agosto 1986)</p>
<div class="footnotes"><p id="fn-d6e21"><sup><a href="#fnbck-d6e21">1</a></sup> Secondo l’art. 4, par. 1 della Conv. franco‑svizzera del 28 set. 1960 (<a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a>) concernente gli uffici a controlli nazionali abbinati e i controlli in corso di viaggio, l’ufficio svizzero Ferney‑Voltaire è incluso nel Comune di Ginevra.</p></div>
</div>
<div id="preamble">
<p class=" man-text-align-right "><i>Traduzione</i><sup><a href="#fn-d6e36" id="fnbck-d6e36">2</a></sup></p>
<?del-struct abstand4pt><?del-struct abstand4pt><p>L’Ambasciata di Svizzera in Francia presenta i suoi omaggi al Ministero degli Affari Esteri ed ha l’onore di dichiarare ricevuta la Nota, data oggi, del seguente tenore:</p>
<?del-struct abstand4pt><?del-struct abstand4pt><p>«Il Ministero degli Affari Esteri presenta i suoi omaggi all’Ambasciata di Svizzera ed ha l’onore di riferirsi ai lavori della Commissione mista franco‑svizzera, riunitasi a Ginevra il 26 e 27 novembre 1962, costituita in base all’articolo 27 della convenzione tra la Francia e la Svizzera del 28 settembre 1960<sup><a href="#fn-d6e48" id="fnbck-d6e48">3</a></sup>, concernente gli uffici a controlli nazionali abbinati e i controlli in corso di viaggio.</p>
<p>In questa occasione la Commissione mista ha elaborato un accordo riguardante un ufficio a controlli nazionali abbinati a Ferney‑Voltaire, in conformità delle disposizioni dell’articolo 27, paragrafo 1, ed in applicazione dell’articolo 1, paragrafo 3, della convenzione precitata.</p>
<p>L’accordo reca:</p>
<p>Visto il Protocollo finale della convenzione franco‑svizzera del 28 settembre 1960<sup><a href="#fn-d6e62" id="fnbck-d6e62">4</a></sup>, concernente gli uffici a controlli nazionali abbinati e i controlli in corso di viaggio;</p>
<p>visto l’articolo 23 della convenzione del 25 aprile 1956<sup><a href="#fn-d6e72" id="fnbck-d6e72">5</a></sup> tra la Svizzera e la Francia, concernente la sistemazione dell’aeroporto di Ginevra‑Cointrin e l’istituzione di uffici per i servizi nazionali coordinati di controllo a Ferney‑Voltaire e a Ginevra‑Cointrin:</p>
<div class="footnotes">
<p id="fn-d6e36"><sup><a href="#fnbck-d6e36">2</a></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d6e48"><sup><a href="#fnbck-d6e48">3</a></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d6e62"><sup><a href="#fnbck-d6e62">4</a></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d6e72"><sup><a href="#fnbck-d6e72">5</a></sup> <a href="https://fedlex.data.admin.ch/eli/cc/1958/129_135_141" target="_blank">RS <b>0.748.131.934.91</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  L’Ufficio a controlli nazionali abbinati di Ferney‑Voltaire è istituito in territorio francese, sulla strada nazionale n. 5, in prossimità immediata della frontiera.</p>
<p>2.  I controlli svizzeri e francesi d’entrata e d’uscita vengono effettuati in questo ufficio.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  La zona, ai sensi dell’articolo 3 della convenzione‑base<sup><a href="#fn-d6e97" id="fnbck-d6e97">6</a></sup>, è segnata nel piano annesso<sup><a href="#fn-d6e105" id="fnbck-d6e105">7</a></sup>, che forma parte integrante della Convenzione, e comprende:</p>
<dl>
<dt>a. </dt>
<dd>la frontiera tra i due Stati sulla strada nazionale n. 5;</dd>
<dt>b. </dt>
<dd>una linea diritta, parallela alla frontiera, che traversa la strada precitata a 275 metri dal confine e</dd>
<dt>c. </dt>
<dd>i limiti laterali di questa strada (corpo stradale, marciapiedi e piste ciclabili) tra le linee indicate da a e b.</dd>
</dl>
<p>2.  La zona si suddivide in due settori:</p>
<dl>
<dt>a. </dt>
<dd>un settore ad uso comune delle amministrazioni dei due Stati (in rosso nel piano) comprendente:<dl>
<dt>– </dt>
<dd>il piazzale adibito al controllo del traffico dei passeggeri e delle merci nelle due direzioni, comprese le strade d’accesso, le rampe, la bilancia a ponte ed il parco bestiame,</dd>
<dt>– </dt>
<dd>i locali ad uso degli agenti dei due Stati negli edifici Nord‑Est e Sud‑Ovest<sup><a href="#fn-d6e136" id="fnbck-d6e136">8</a></sup>;</dd>
</dl>
</dd>
<dt>b.<sup><a href="#fn-d6e149" id="fnbck-d6e149">9</a></sup> </dt>
<dd>un settore riservato agli agenti svizzeri (in blu sul nuovo piano allegato al presente), comprendente i loro locali di servizio nello stabilimento Sud-Ovest, nel padiglione centrale e nelle rimesse adiacenti all’edificio Sud-Ovest.</dd>
</dl>
<div class="footnotes">
<p id="fn-d6e97"><sup><a href="#fnbck-d6e97">6</a></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d6e105"><sup><a href="#fnbck-d6e105">7</a></sup> Questo piano, pubblicato nella RU (RU <b>1963</b> dopo la pag. 458), non è riprodotto nella presente Raccolta.</p>
<p id="fn-d6e136"><sup><a href="#fnbck-d6e136">8</a></sup> Nuovo testo giusta lo Scambio di note del 7 mag./21 lug. 1986 (<a href="https://fedlex.data.admin.ch/eli/oc/1986/1423_1423_1423" target="_blank">RU <b>1986</b> 1423</a>).</p>
<p id="fn-d6e149"><sup><a href="#fnbck-d6e149">9</a></sup> Nuovo testo giusta lo Scambio di note del 7 mag./21 lug. 1986 (<a href="https://fedlex.data.admin.ch/eli/oc/1986/1423_1423_1423" target="_blank">RU <b>1986</b> 1423</a>).</p>
</div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1.<sup><a href="#fn-d6e167" id="fnbck-d6e167">10</a></sup>  La Direzione del VI circondario delle dogane di Ginevra e la Direzione regionale delle dogane del Lemano a Annecy stabiliscono di comune accordo e d’intesa con le amministrazioni competenti le questioni particolari, segnatamente lo svolgimento del traffico.</p>
<p>2.  I responsabili agenti in servizio delle amministrazioni locali interessate dei due Stati prendono, di comune accordo, le misure applicabili momentaneamente o durante un breve lasso di tempo, in modo speciale al fine di appianare le difficoltà che sorgono durante il controllo.</p>
<div class="footnotes"><p id="fn-d6e167"><sup><a href="#fnbck-d6e167">10</a></sup> Nuovo testo giusta lo Scambio di note del 7 mag./21 lug. 1986 (<a href="https://fedlex.data.admin.ch/eli/oc/1986/1423_1423_1423" target="_blank">RU <b>1986</b> 1423</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e182" id="fnbck-d6e182">11</a></sup>
</h6>
<div class="collapseable">
<p>La ripartizione delle spese previste all’articolo 26 numero 4 della Convenzione del 25 aprile 1956<sup><a href="#fn-d6e195" id="fnbck-d6e195">12</a></sup> è effettuata dalla Direzione delle dogane del Lemano a Annecy, d’intesa con la Direzione del VI circondario delle dogane di Ginevra.</p>
<div class="footnotes">
<p id="fn-d6e182"><sup><a href="#fnbck-d6e182">11</a></sup> Nuovo testo giusta lo Scambio di note del 7 mag./21 lug. 1986 (<a href="https://fedlex.data.admin.ch/eli/oc/1986/1423_1423_1423" target="_blank">RU <b>1986</b> 1423</a>).</p>
<p id="fn-d6e195"><sup><a href="#fnbck-d6e195">12</a></sup> <a href="https://fedlex.data.admin.ch/eli/cc/1958/129_135_141" target="_blank">RS <b>0.748.131.934.91</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>Il presente accordo può essere disdetto da ognuno dei due Governi per il primo d’un mese, previo avviso di sei mesi.</p>
<p>Il Ministero degli Affari Esteri è in grado di informare l’Ambasciata di Svizzera che approva il testo dell’accordo qui sopra riprodotto.</p>
<p>Esso propone pertanto che la presente Nota e la risposta dell’Ambasciata siano considerate uno scambio di note confermante detto accordo, come prevede l’articolo 1, paragrafo 4, della Convenzione del 28 settembre 1960<sup><a href="#fn-d6e214" id="fnbck-d6e214">13</a></sup>. Esso raccomanda di stabilire il 28 febbraio 1963 quale data dell’entrata in vigore dell’accordo».</p>
<p>L’Ambasciata di Svizzera informa il Ministero degli Affari Esteri che approva quanto precede e che accetta di stabilire il 28 febbraio 1963 come data dell’entrata in vigore dell’accordo.</p>
<p>L’Ambasciata è lieta di cogliere l’occasione per rinnovare al Ministero degli Affari Esteri i sensi della sua alta considerazione.</p>
<p>Parigi, 28 febbraio 1963.</p>
<p></p>
<div class="footnotes"><p id="fn-d6e214"><sup><a href="#fnbck-d6e214">13</a></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p></div>
</div></article></main>
</div></body>
</html>
