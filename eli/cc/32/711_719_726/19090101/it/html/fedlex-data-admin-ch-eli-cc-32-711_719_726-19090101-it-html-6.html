<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.913.65 --><p class="srnummer">0.631.252.913.65 </p>
<p class="ref">CS <b>12</b> 755</p>
<p class="man-template-tab-krpr-kurs man-font-style-italic">Traduzione<span class="man-font-style-normal"><sup><a href="#fn-d7e14" id="fnbck-d7e14">1</a></sup></span></p>
<h1 class="erlasstitel botschafttitel">Convenzione<br>fra la Direzione generale delle ferrovie dello Stato badesi a Karlsruhe<br>e la Direzione del II° circondario delle Dogane svizzere a Sciaffusa<br>circa la spedizione doganale svizzera dei treni a Erzingen,<br>Sciaffusa‑Stazione e Thayngen relativamente al traffico merci</h1>
<p class="erlasssubtitel man-space-before-0">Conchiusa il 3 dicembre 1908/3 gennaio 1909<br>Entrata in vigore il 1° gennaio 1909</p>
<p class="erlassdatum man-space-before-3"> (Stato 1° gennaio 1909)</p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble"><div>
<p class="absatz man-space-before-4">L’Amministrazione doganale svizzera rinuncia nei seguenti casi, a titolo di prova ed alle condizioni qui appresso enumerate, all’apposizione officiale dei piombi nel traffico‑merci delle ferrovie badesi sul territorio del Cantone di Sciaffusa, riservata tuttavia la tassa doganale:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">rispetto ai vagoni‑merci entranti da Erzingen, rispettivamente da Thayngen, diretti sopra Sciaffusa per subirvi la spedizione doganale o destinati al transito diretto per Thayngen rispettivamente Erzingen;</dd>
<dt class="man-space-before-4">b. </dt>
<dd class="man-space-before-4">rispetto ai vagoni‑merci provenienti dall’estero a Sciaffusa e destinati al transito diretto per Erzingen o Thayngen;</dd>
<dt class="man-space-before-4">c. </dt>
<dd class="man-space-before-4">rispetto ai treni‑merci formati a Sciaffusa e destinati a venir esportati colle ferrovie badesi.</dd>
</dl>
<p class="absatz man-space-before-4">(I treni‑merci a grande velocità, i vagoni‑merci intercalati nei treni‑viaggiatori, compresi i vagoni pel trasporto di bestiame, e lo scompartimento germanico dei vagonibagagli continueranno ad essere piombati).</p>
<p class="absatz man-space-before-4">1.  Subito dopo l’arrivo dei treni, il capotreno consegna all’Ufficio doganale svizzero due carte generali d’ugual tenore contenenti le seguenti indicazioni:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">i numeri dei vagoni coperti;</dd>
<dt class="man-space-before-4">b. </dt>
<dd class="man-space-before-4">i numeri dei vagoni scoperti, coll’enunciazione del rispettivo contenuto;</dd>
<dt class="man-space-before-4">c. </dt>
<dd class="man-space-before-4">la designazione dei vagoni che per qualsiasi motivo devono essere piombati, col numero dei piombi da apporre.</dd>
</dl>
<p class="absatz man-space-before-4">2.  Una delle due carte generali serve di base al rilascio del certificato di convoglio («Geleitschein», «acquit à caution»), – mentre l’altra viene utilizzata per il controllo del treno, rispettivamente dei vagoni. Se da questo controllo risultassero delle differenze, il certificato di convoglio dovrà essere analogamente modificato prima della sua consegna al personale del treno.</p>
<p class="absatz man-space-before-4">3.  Il personale del treno delle ferrovie badesi è tenuto a stendere le carte generali in modo esatto e leggibile.</p>
<p class="absatz man-space-before-4">4.  Le ferrovie badesi mettono a disposizione del servizio delle dogane svizzere il personale e gli attrezzi necessari per l’eventuale revisione dei vagoni coperti carichi e dei vagoni vuoti.</p>
<p class="absatz man-space-before-4">5.  I treni che entrano od escono devono, dopo il loro arrivo in stazione, rimanervi fermi fino a tanto che il servizio delle dogane svizzere abbia ultimato il controllo.</p>
<p class="absatz man-space-before-4">6.  I treni merci che non si fermano alle stazioni‑frontiera (Thayngen, Erzingen) saranno sottoposti alla spedizione doganale per cura dell’Ufficio‑dogana di Sciaffusa‑Stazione, al quale si consegneranno le carte generali previste nel numero 1.</p>
<p class="absatz man-space-before-4">7.  Le merci in colli isolati o in vagoni completi che arrivano nelle stazioni svizzere senza aver formato l’oggetto di una spedizione doganale saranno immediatamente riesportati o indirizzati dal capostazione al più prossimo Ufficio doganale svizzero per subirvi detta spedizione.</p>
<p class="absatz man-space-before-4">8.  L’Amministrazione delle ferrovie badesi risponde verso l’Amministrazione delle dogane svizzere di tutte le conseguenze derivanti da eventuali consegne o trasporti ulteriori sul percorso Erzingen‑Sciaffusa‑Thayngen o viceversa di merci che non avessero pagato le tasse o subito le formalità doganali svizzere.</p>
</div></div>
<main id="maintext"><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint man-space-before-20 man-space-after-14">Le premesse disposizioni entreranno in vigore il 1° gennaio 1909.</p>
<p class="absatz man-space-before-4">Sciaffusa, 3 dicembre 1908</p>
<p></p>
<div class="table layout-table"><table>
			
			
			<tr>
				
				<td>
					
					<p class="unterschriften man-space-before-6"></p>
				</td>
				<td>
					
					<p class="unterschriften man-space-before-6">Rüetsch</p>
				</td>
			</tr>
		</table></div>
<?del-struct abstand18pt>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Karlsruhe, 3 gennaio 1909</a>
</h1>
<div class="collapseable"></div></section></div>
</div></body>
</html>
