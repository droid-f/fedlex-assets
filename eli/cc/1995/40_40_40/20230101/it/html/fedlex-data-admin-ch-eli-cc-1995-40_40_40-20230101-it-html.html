<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1995-40_40_40-20230101-it-docx</title>
</head>
<body><div id="lawcontent">
<div id="preface">
<!--510.32--><p class="srnummer ">510.32</p>
<h1 class="erlasstitel botschafttitel ">Ordinanza <br>concernente i poteri di polizia dell’esercito</h1>
<h2 class="erlasskurztitel ">(OPPE)</h2>
<p>del 26 ottobre 1994 (Stato 1° gennaio 2023)</p>
</div>
<div id="preamble">
<p>Il Consiglio federale svizzero,</p>
<p>visto l’articolo 92 capoverso 4 lettera a della legge militare del 3 febbraio 1995<sup><a href="#fn-d6e22" id="fnbck-d6e22">1</a></sup>,<sup><a href="#fn-d6e31" id="fnbck-d6e31">2</a></sup></p>
<p>ordina:</p>
<div class="footnotes">
<p id="fn-d6e22"><sup><a href="#fnbck-d6e22">1</a></sup> <a href="https://fedlex.data.admin.ch/eli/cc/1995/4093_4093_4093" target="_blank">RS <b>510.10</b></a></p>
<p id="fn-d6e31"><sup><a href="#fnbck-d6e31">2</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione </a>
</h6>
<div class="collapseable"> <p><sup>1</sup> La presente ordinanza regola i poteri di polizia e l’uso delle armi da parte dei militari. Sono fatti salvi ulteriori poteri fondati su altri atti legislativi.<sup><a href="#fn-d6e61" id="fnbck-d6e61">3</a></sup></p>
<p><sup>2</sup> Essa è applicabile nel servizio d’istruzione e, sempreché non venga ordinato altri­menti, anche in servizio d’appoggio e in servizio attivo.<sup><a href="#fn-d6e77" id="fnbck-d6e77">4</a></sup></p>
<p><sup>3</sup> Essa è applicabile anche per la chiamata in servizio di truppe cantonali in vista di un servizio d’ordine; il Cantone può emanare disposizioni derogatorie.<sup><a href="#fn-d6e93" id="fnbck-d6e93">5</a></sup></p>
<p><sup>4</sup> Non è applicabile:</p>
<dl>
<dt>a. </dt>
<dd>all’uso della forza militare contro i militari nemici o le formazioni di truppe nemiche;</dd>
<dt>b. </dt>
<dd>alla salvaguardia della sovranità sullo spazio aereo;</dd>
<dt>c.<sup><a href="#fn-d6e123" id="fnbck-d6e123">6</a></sup> </dt>
<dd>alle istruzioni della truppa in caso di impieghi di polizia;</dd>
<dt>d.<sup><a href="#fn-d6e141" id="fnbck-d6e141">7</a></sup> </dt>
<dd>ai militari messi a disposizione delle autorità civili a lungo termine a fini di coordinamento.<sup><a href="#fn-d6e156" id="fnbck-d6e156">8</a></sup> </dd>
</dl>
<div class="footnotes">
<p id="fn-d6e61"><sup><a href="#fnbck-d6e61">3</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e77"><sup><a href="#fnbck-d6e77">4</a></sup><sup> </sup>Nuovo testo giusta il n. I dell’O del 19 giu. 1995, in vigore dal 1° gen. 1996  (<a href="https://fedlex.data.admin.ch/eli/oc/1995/4141_4141_4141" target="_blank">RU <b>1995</b> 4141</a>).</p>
<p id="fn-d6e93"><sup><a href="#fnbck-d6e93">5</a></sup><sup> </sup>Nuovo testo giusta il n. I dell’O del 19 giu. 1995, in vigore dal 1° gen. 1996  (<a href="https://fedlex.data.admin.ch/eli/oc/1995/4141_4141_4141" target="_blank">RU <b>1995</b> 4141</a>).</p>
<p id="fn-d6e123"><sup><a href="#fnbck-d6e123">6</a></sup><sup> </sup>Introdotta dal n. I dell’O del 23 nov. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e141"><sup><a href="#fnbck-d6e141">7</a></sup><sup> </sup>Introdotta dal n. I dell’O del 23 nov. 2022, in vigore dal 1° gen. 2023 (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e156"><sup><a href="#fnbck-d6e156">8</a></sup><sup> </sup>Introdotto dal n. I dell’O del 19 giu. 1995, in vigore dal 1° gen. 1996 (<a href="https://fedlex.data.admin.ch/eli/oc/1995/4141_4141_4141" target="_blank">RU <b>1995</b> 4141</a>).</p>
</div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d6e173" id="fnbck-d6e173">9</a></sup><a href="#art_2"> </a>
</h6>
<div class="collapseable"><div class="footnotes"><p id="fn-d6e173"><sup><a href="#fnbck-d6e173">9</a></sup> Abrogato dal n. I dell’O del 23 nov. 2022, con effetto dal 1° gen. 2023 (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p></div></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d6e190" id="fnbck-d6e190">10</a></sup><a href="#art_3"> Scopo </a>
</h6>
<div class="collapseable"> <p>La truppa in servizio può applicare misure coercitive di polizia per:</p>
<dl>
<dt>a. </dt>
<dd>difendere da pericoli la sicurezza dell’esercito;</dd>
<dt>b. </dt>
<dd>eliminare perturbazioni dell’ordine militare;</dd>
<dt>c. </dt>
<dd>prendere, fino all’arrivo degli organi competenti in materia di azione penale, le misure improrogabili in caso di perseguimento di reati contro l’esercito o membri di quest’ultimo.</dd>
</dl>
<div class="footnotes"><p id="fn-d6e190"><sup><a href="#fnbck-d6e190">10</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e228" id="fnbck-d6e228">11</a></sup><a href="#art_4"><b></b> <b></b>Misure coercitive di polizia </a>
</h6>
<div class="collapseable"> <p><sup>1</sup> Sono misure coercitive di polizia:</p>
<dl>
<dt>a. </dt>
<dd>l’allontanamento e la tenuta a distanza;</dd>
<dt>b. </dt>
<dd>il fermo e l’accertamento dell’identità;</dd>
<dt>c. </dt>
<dd>l’interrogatorio;</dd>
<dt>d. </dt>
<dd>la perquisizione di persone;</dd>
<dt>e. </dt>
<dd>il controllo di cose;</dd>
<dt>f. </dt>
<dd>il sequestro;</dd>
<dt>g. </dt>
<dd>l’arresto provvisorio;</dd>
<dt>h. </dt>
<dd>l’uso della costrizione fisica;</dd>
<dt>i. </dt>
<dd>l’uso delle armi.</dd>
</dl>
<p><sup>2</sup> È ammesso l’uso delle armi seguenti:</p>
<dl>
<dt>a. </dt>
<dd>armi da fuoco;</dd>
<dt>b. </dt>
<dd>sostanze irritanti;</dd>
<dt>c. </dt>
<dd>dispositivi inabilitanti non letali (dispositivi inabilitanti).</dd>
</dl>
<p><sup>3</sup> In caso di uso di armi è ammesso l’impiego delle munizioni seguenti:</p>
<dl>
<dt>a. </dt>
<dd>proiettili camiciati;</dd>
<dt>b. </dt>
<dd>munizioni ausiliarie;</dd>
<dt>c. </dt>
<dd>proiettili a espansione controllata.</dd>
</dl>
<p><sup>4</sup> Armi e munizioni possono essere utilizzati soltanto da militari specialmente istruiti.<sup><a href="#fn-d6e339" id="fnbck-d6e339">12</a></sup></p>
<div class="footnotes">
<p id="fn-d6e228"><sup><a href="#fnbck-d6e228">11</a></sup> Nuovo testo giusta l’all. n. 1 dell’O del 12 nov. 2008 sulla coercizione, in vigore  dal 1° gen. 2009 (<a href="https://fedlex.data.admin.ch/eli/oc/2008/760" target="_blank">RU <b>2008 </b>5475</a>).</p>
<p id="fn-d6e339"><sup><a href="#fnbck-d6e339">12</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><b></b> <b></b>Proporzionalità </a>
</h6>
<div class="collapseable"> <p><sup>1</sup> Ogni misura coercitiva di polizia deve essere adeguata a salvaguardare o a ristabi­lire lo stato legale.</p>
<p><sup>2</sup> Essa non deve oltrepassare quanto è necessario al raggiungimento dello scopo per­seguito.</p>
<p><sup>3</sup> Essa non deve portare a un pregiudizio sproporzionato rispetto allo scopo perse­guito.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a><sup><a href="#fn-d6e378" id="fnbck-d6e378">13</a></sup><a href="#art_6"> </a>
</h6>
<div class="collapseable"><div class="footnotes"><p id="fn-d6e378"><sup><a href="#fnbck-d6e378">13</a></sup> Abrogato dal n. I dell’O del 23 nov. 2022, con effetto dal 1° gen. 2023 (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p></div></div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Presupposti per le singole misure coercitive di polizia </a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e398" id="fnbck-d6e398">14</a></sup><a href="#art_7"><b></b> <b></b>Principio </a>
</h6>
<div class="collapseable"> <p>Le misure coercitive di polizia possono essere applicate nell’ambito degli scopi secondo l’articolo 3, nella misura in cui:</p>
<dl>
<dt>a. </dt>
<dd>il militare ha ricevuto un compito corrispondente;</dd>
<dt>b. </dt>
<dd>ciò risulta necessario per l’adempimento del compito; e</dd>
<dt>c. </dt>
<dd>il militare è stato istruito all’applicazione di misure coercitive di polizia.</dd>
</dl>
<div class="footnotes"><p id="fn-d6e398"><sup><a href="#fnbck-d6e398">14</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Allontanamento e tenuta a distanza </a>
</h6>
<div class="collapseable"> <p>Le persone possono essere allontanate o tenute a distanza da determinati luoghi se:</p>
<dl>
<dt>a. </dt>
<dd>altrimenti sarebbero seriamente e direttamente minacciate;</dd>
<dt>b. </dt>
<dd>ciò è necessario per la sicurezza dell’esercito, dei militari, del materiale del­l’esercito, delle opere dell’esercito o di quelle da esso sorvegliate, per la pro­tezione di informazioni importanti o il mantenimento dell’ordine militare;</dd>
<dt>c. </dt>
<dd>esse impediscono interventi ordinati dalle competenti autorità per mantenere o ristabilire la sicurezza e l’ordine pubblici oppure per l’attuazione di disposizioni esecutive.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Fermo e accertamento dell’identità </a>
</h6>
<div class="collapseable"> <p><sup>1</sup> È possibile fermare le persone sospette e procedere al controllo della loro identità. La polizia civile può essere consultata per accertare se tali persone o le cose che portano con sé sono ricercate.</p>
<p><sup>2</sup> Le persone che chiedono di accedere a stazionamenti della truppa, a opere militari o sorvegliate militarmente, possono essere fermate e si può procedere all’accerta­mento della loro identità anche se non vi siano sospetti nei loro confronti.</p>
<p><sup>3</sup> A richiesta, le persone fermate devono fornire le loro generalità e presentare i documenti d’identità che portano con sé.</p>
<p><sup>4</sup> Se l’identità non può essere accertata con sicurezza sul posto, o può esserlo solo con considerevoli difficoltà, oppure se sussistono dubbi rilevanti in merito all’esat­tezza dei dati, all’autenticità dei documenti d’identità o al legittimo possesso di cose, le persone fermate possono essere condotte a un organo di comando o di servizio militare oppure consegnate agli organi di polizia o inquirenti competenti.</p>
<p><sup>5</sup> Se dopo l’accertamento dell’identità non sussistono i presupposti per altre misure coercitive, le persone fermate devono essere rilasciate senza indugio.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Interrogatorio </a>
</h6>
<div class="collapseable"> <p><sup>1</sup> Le persone possono essere interrogate in merito a fatti la cui conoscenza è impor­tante per l’adempimento del compito.</p>
<p><sup>2</sup> Le persone interrogate devono essere informate sul diritto di rifiutare la deposizio­ne.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b><b></b> <b></b>Perquisizione di persone </a>
</h6>
<div class="collapseable"> <p><sup>1</sup> Le persone possono essere perquisite se esse:</p>
<dl>
<dt>a. </dt>
<dd>sono fortemente sospettate di un crimine o di un delitto;</dd>
<dt>b. </dt>
<dd>portano su di sé armi o altri oggetti pericolosi e sono sospettate di farne illecito uso;</dd>
<dt>c. </dt>
<dd>sono state arrestate provvisoriamente o sono state arrestate;</dd>
<dt>d. </dt>
<dd>sono prive di sensi o si trovano in stato di abbandono e la perquisizione è necessaria per accertare le generalità.</dd>
</dl>
<p><sup>2</sup> Le persone che chiedono di accedere a stazionamenti della truppa, a opere militari o sorvegliate militarmente, possono essere perquisite senza che esista un presuppo­sto secondo il capoverso 1.</p>
<p><sup>3</sup> Le donne possono essere perquisite soltanto da donne, salvo che si tratti di perqui­sizione alla ricerca di armi. In servizio attivo, questa disposizione è applicabile nella misura in cui è disponibile personale femminile.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b><b></b> <b></b>Controllo di cose </a>
</h6>
<div class="collapseable"> <p><sup>1</sup> Le persone fermate possono essere obbligate a presentare le cose portate con sé e a aprire i contenitori e i veicoli.</p>
<p><sup>2</sup> I contenitori e i veicoli possono essere perquisiti se sussiste il sospetto che in essi si trovino oggetti sottoposti a sequestro.</p>
<p><sup>3</sup> I contenitori e i veicoli delle persone che chiedono l’accesso a stazionamenti della truppa, a opere militari o sorvegliate militarmente, possono essere perquisiti senza che esista il presupposto di cui al capoverso 2.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Sequestro </a>
</h6>
<div class="collapseable"> <p><sup>1</sup> Possono essere sequestrati oggetti se:</p>
<dl>
<dt>a. </dt>
<dd>rappresentano un pericolo rilevante;</dd>
<dt>b. </dt>
<dd>su di essi o con essi è stata commessa un’azione punibile;</dd>
<dt>c. </dt>
<dd>sono o erano destinati a commettere un’azione punibile;</dd>
<dt>d. </dt>
<dd>sono stati prodotti o conseguiti mediante un’azione punibile;</dd>
<dt>e. </dt>
<dd>possono essere importanti come mezzi di prova.</dd>
</dl>
<p><sup>2</sup> Per ogni sequestro dev’essere steso un verbale, nel quale figurano almeno la desi­gnazione degli oggetti sequestrati, le generalità di eventuali informatori, nonché il motivo, il luogo e la data della misura. Il verbale dev’essere firmato dalle persone cui gli oggetti sono stati sequestrati. Il rifiuto di firmare dev’essere menzionato nel verbale.</p>
<p><sup>3</sup> Gli oggetti sequestrati devono essere consegnati alle competenti autorità di polizia o inquirenti.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Arresto provvisorio </a>
</h6>
<div class="collapseable"> <p><sup>1</sup> Possono essere arrestate provvisoriamente persone se:</p>
<dl>
<dt>a. </dt>
<dd>mettono in pericolo la sicurezza dell’esercito, dei militari, del materiale dell’e­sercito, delle opere dell’esercito o di quelle da esso sorvegliate oppure di infor­mazioni importanti nonché se perturbano l’ordine militare, sempreché l’allon­tanamento e la tenuta a distanza non siano sufficienti;</dd>
<dt>b.<sup><a href="#fn-d6e651" id="fnbck-d6e651">15</a></sup> </dt>
<dd>hanno perpetrato o tentato un reato contro l’esercito o i militari e sono perseguite direttamente da questi;</dd>
<dt>c. </dt>
<dd>mettono seriamente in pericolo se stesse o terzi;</dd>
<dt>d. </dt>
<dd>a causa del loro stato o del loro comportamento suscitano pubblico scandalo o perturbano la sicurezza e l’ordine pubblici;</dd>
<dt>e. </dt>
<dd>sono ricercate.</dd>
</dl>
<p><sup>2</sup> Per ogni arresto dev’essere immediatamente steso un verbale, nel quale figurano almeno le generalità delle persone arrestate e di eventuali informatori nonché il motivo, il luogo e la data della misura. Il verbale dev’essere firmato dalle persone arre­state. Il rifiuto di firmare dev’essere menzionato nel verbale.</p>
<p><sup>3</sup> Dopo la stesura del verbale, le persone arrestate devono essere consegnate senza indugio agli organi di polizia o inquirenti competenti. I militari possono essere con­segnati anche ai loro comandanti di truppa.</p>
<p><sup>4</sup> Le persone arrestate possono essere ammanettate se oppongono resistenza o se esiste il pericolo che fuggano, aggrediscano altre persone o si feriscano.</p>
<div class="footnotes"><p id="fn-d6e651"><sup><a href="#fnbck-d6e651">15</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p></div>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Uso della costrizione fisica </a>
</h6>
<div class="collapseable"> <p>La costrizione fisica può essere utilizzata soltanto quando è direttamente necessaria e mezzi meno gravi non sono adeguati.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Uso delle armi </a>
</h6>
<div class="collapseable"> <p><sup>1</sup> Il ricorso alle armi deve rappresentare l’ultimo mezzo possibile. Ogni uso delle armi dev’essere adeguato alle circostanze.</p>
<p><sup>2</sup> Quando altri mezzi disponibili non bastano, occorre far uso dell’arma da fuoco, in modo adeguato alle circostanze, se:</p>
<dl>
<dt>a.<sup><a href="#fn-d6e729" id="fnbck-d6e729">16</a></sup> </dt>
<dd>militari o altre persone subiscono un’aggressione illegittima o sono minacciati da un’aggressione imminente;</dd>
<dt>b.<sup><a href="#fn-d6e747" id="fnbck-d6e747">17</a></sup> </dt>
<dd><i>...</i></dd>
<dt>c. </dt>
<dd>i compiti di servizio non possono essere eseguiti in altro modo se non mediante l’uso delle armi, segnatamente:<dl>
<dt>1. </dt>
<dd>quando persone che hanno commesso un crimine o un delitto grave oppu­re ne sono fortemente sospettate, cercano di sottrarsi all’arresto o a un ar­resto già eseguito mediante la fuga,</dd>
<dt>2.<sup><a href="#fn-d6e775" id="fnbck-d6e775">18</a></sup> </dt>
<dd>quando i militari, sulla base di informazioni ricevute o di accertamenti personali, possono o devono concludere che persone rappresentano, per altri, un pericolo imminente per la vita e l’integrità personale e che esse cercano di sottrarsi all’arresto o a un arresto già eseguito mediante la fuga,</dd>
<dt>3. </dt>
<dd>per liberare ostaggi,</dd>
<dt>4. </dt>
<dd>per impedire un crimine o un delitto grave imminente a installazioni che servono alla collettività o che rappresentano un pericolo particolare per la collettività a causa della loro vulnerabilità,</dd>
<dt>5. </dt>
<dd>quando dev’essere impedita la sottrazione illecita di materiale che può rappresentare un grave pericolo per la collettività,</dd>
<dt>6.<sup><a href="#fn-d6e808" id="fnbck-d6e808">19</a></sup> </dt>
<dd>quando un impianto militare, importante per l’adempimento dei compiti dell’esercito o di sue parti essenziali, subisce un attacco illegittimo o è minacciato da un attacco imminente,</dd>
<dt>7. </dt>
<dd>quando dev’essere impedita una grave violazione del segreto militare.</dd>
</dl>
</dd>
</dl>
<p><sup>3</sup> La facoltà di far uso delle armi da fuoco può essere limitata a singoli casi menzionati al capoverso 2 oppure il suo campo d’applicazione può essere ristretto e precisato. Tali direttive tengono segnatamente conto, oltre che della situazione e del compito, del livello d’istruzione dei militari interessati.<sup><a href="#fn-d6e832" id="fnbck-d6e832">20</a></sup></p>
<p><sup>4</sup> In servizio attivo, il Dipartimento federale della difesa, della protezione della popolazione e dello sport o il generale può estendere la facoltà di far uso delle armi.</p>
<div class="footnotes">
<p id="fn-d6e729"><sup><a href="#fnbck-d6e729">16</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e747"><sup><a href="#fnbck-d6e747">17</a></sup> Abrogata dal n. I dell’O del 23 nov. 2022, con effetto dal 1° gen. 2023 (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e775"><sup><a href="#fnbck-d6e775">18</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e808"><sup><a href="#fnbck-d6e808">19</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e832"><sup><a href="#fnbck-d6e832">20</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
</div>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Principi generali concernenti l’uso delle armi </a>
</h6>
<div class="collapseable"> <p><sup>1</sup> Ogni militare è personalmente responsabile dell’uso della sua arma.<sup><a href="#fn-d6e864" id="fnbck-d6e864">21</a></sup></p>
<p><sup>2</sup> L’uso delle armi da fuoco dev’essere preceduto da una chiara intimazione, se necessario rafforzata da un chiaro segno, sempreché lo scopo e le circostanze lo con­sentano. Può essere sparato un colpo d’avvertimento soltanto se le circostanze annullano l’effetto di un’intimazione.</p>
<p><sup>3</sup> Un colpo mirato è soltanto un mezzo per ottenere l’incapacità di aggredire o di fuggire.</p>
<p><sup>4</sup> Nel caso di una sproporzionata messa in pericolo di terzi non implicati occorre rinunciare all’uso delle armi.</p>
<p><sup>5</sup> La persona ferita in seguito all’uso delle armi dev’essere soccorsa.</p>
<p><sup>6</sup> Il militare che ha fatto uso dell’arma dev’essere assistito.<sup><a href="#fn-d6e896" id="fnbck-d6e896">22</a></sup></p>
<p><sup>7</sup> Ogni caso di uso delle armi dev’essere annunciato senza indugio al superiore.</p>
<p><sup>8</sup> Per assicurare le prove e per la ricerca di persone fuggite si deve far capo senza indugio alla polizia civile o alla polizia militare. Le armi impiegate devono essere messe al sicuro per l’inchiesta.</p>
<div class="footnotes">
<p id="fn-d6e864"><sup><a href="#fnbck-d6e864">21</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
<p id="fn-d6e896"><sup><a href="#fnbck-d6e896">22</a></sup><sup> </sup>Nuovo testo giusta il n. I dell’O del 23 nov. 2022, in vigore dal 1° gen. 2023  (<a href="https://fedlex.data.admin.ch/eli/oc/2022/791" target="_blank">RU <b>2022</b> 791</a>).</p>
</div>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Disposizioni finali </a>
</h1>
<div class="collapseable">
<article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Esecuzione </a>
</h6>
<div class="collapseable"> <p>Il Dipartimento federale della difesa, della protezione della popolazione e dello sport è incaricato dell’esecuzione della presente ordi­nanza.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b><b></b> <b></b>Modificazione del diritto vigente</a><sup><a href="#fn-d6e940" id="fnbck-d6e940">23</a></sup><a href="#art_19"> </a>
</h6>
<div class="collapseable"> <p>...</p>
<div class="footnotes"><p id="fn-d6e940"><sup><a href="#fnbck-d6e940">23</a></sup><sup> </sup>La mod. può essere consultata nella <a href="https://fedlex.data.admin.ch/eli/oc/1995/40_40_40" target="_blank">RU <b>1995</b> 40</a>.</p></div>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b><b></b> <b></b>Entrata in vigore </a>
</h6>
<div class="collapseable"> <p>La presente ordinanza entra in vigore il 1° gennaio 1995.</p>
<p></p>
</div></article>
</div></section></main>
</div></body>
</html>
