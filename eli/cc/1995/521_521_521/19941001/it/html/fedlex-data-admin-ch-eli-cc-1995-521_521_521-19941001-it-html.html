<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1995-521_521_521-19941001-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)0.414.991.631Nicht löschen bitte "<sup><a href="#fn-d1093e7">1</a></sup> " !! </p>
<!--0.414.991.631--><p class="srnummer">0.414.991.631</p>
<p>Traduzione<i><sup><a href="#fn-d1093e22">2</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra la Confederazione Svizzera e la Repubblica d’Austria sul riconoscimento reciproco delle equivalenze<br>nel settore universitario</h1>
<?del-struct abstand18pt><p>Concluso il 10 novembre 1993<br>Entrato in vigore mediante scambio di note il 1° ottobre 1994</p>
<p></p>
<div class="footnotes">
<p id="fn-d1093e7"><sup>1</sup> <a href="https://fedlex.data.admin.ch/eli/oc/1995/521_521_521">RU <b>1995</b> 521</a></p>
<p id="fn-d1093e22"><sup>2</sup> Il testo originale tedesco è pubblicato sotto lo stesso numero nell’ediz. ted. della presen­te Raccolta.</p>
</div>
</div>
<div id="preamble">
<p>La Confederazione Svizzera<br>e<br>la Repubblica d’Austria,</p>
<p>nello spirito dei rapporti amichevoli tra i due Stati,</p>
<p>nell’intento di promuovere gli scambi nell’ambito scientifico e la collaborazione in quello accademico,</p>
<p>animate dal desiderio di facilitare agli studenti di ciascuno dei due Stati l’inizio o la continuazione degli studi nell’altro Stato,</p>
<p>consapevoli delle affinità esistenti tra i due Stati per quanto concerne il sistema uni­versitario e la formazione accademica, nonché delle convenzioni in materia univer­sitaria elaborate dal Consiglio d’Europa e dall’UNESCO e firmate da entrambi gli Stati, segnatamente riguardo alle questioni dell’accesso generalizzato agli studi accademici disciplinate nella Convenzione europea relativa all’equipollenza dei diplomi per l’ammissione alle università<sup><a href="#fn-d1093e56">3</a></sup>,</p>
<p>considerate le disposizioni vigenti nei due Stati sulle competenze nell’ambito della formazione superiore,</p>
<p>hanno convenuto quanto segue circa il riconoscimento dei periodi di studio, delle prestazioni di studio e degli esami nell’ambito accademico, nonché circa il diritto di fregiarsi di titoli accademici o comunque di grado universitario:</p>
<div class="footnotes"><p id="fn-d1093e56"><sup>3</sup> <a href="https://fedlex.data.admin.ch/eli/cc/1991/2002_2002_2002/20020226">RS <b>0.414.1</b></a><b>.</b></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p>Nel presente accordo:</p>
<dl>
<dt>1.</dt>
<dd>il termine «università» indica qualsiasi istituzione cui viene riconosciuto carattere accademico dalla Confederazione Svizzera o dalla Repubblica d’Austria;</dd>
<dt>2.</dt>
<dd>l’espressione «titolo accademico» indica qualsiasi forma di diploma o qual­siasi altro titolo universitario conferito da un’università a conclusione di un ciclo ordinario di studi;</dd>
<dt>3.</dt>
<dd>il termine «esame», rispettivamente «esame di Stato», indica gli esami a con­clusione di un ciclo di studi come anche gli esami intermedi o altre for­me di esami parziali nell’ambito di un ciclo ordinario di studi.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>1.  Su domanda dello studente vengono reciprocamente computati o riconosciuti pertinenti periodi di studio, prestazioni di studio ed esami. Nella misura in cui siano stati conclusi con successo almeno quattro semestri nello stesso indirizzo di studi, non si procede a una verifica contenutistica delle premesse d’ammissione agli studi accademici.</p>
<p>2.  Su domanda dello studente, i periodi di studio, le prestazioni di studio e gli esami relativi a cicli di studi la cui conclusione renda immediatamente possibile l’inizio di un curricolo per il conseguimento del titolo di dottore vengono computati o ricono­sciuti nell’altro Stato per un pertinente ciclo di studi.</p>
<p>3.  Su domanda dello studente, periodi di studio, prestazioni di studio ed esami rela­tivi ad altri studi vengono computati o riconosciuti nell’altro Stato contraente nella misura in cui siano effettivamente computati o riconosciuti nello Stato di prove­nienza per uno studio accademico giusta il capoverso 2.</p>
<p>4.  Spetta all’università alla quale è stata presentata la domanda di computo o rico­noscimento dei periodi di studio, delle prestazioni di studio e degli esami o d’am­mis­­sione decidere se si è in presenza di un pertinente ciclo di studi.</p>
<p>5.  Per l’ammissione agli esami di Stato i computi e riconoscimenti previsti nel pre­sente Accordo valgono a norma del diritto nazionale in materia di esami.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>Titoli accademici e attestati di esami di Stato che autorizzano il titolare a continuare gli studi o a intraprendere un altro ciclo di studi nelle università di uno Stato con­traente senza esami supplementari o completivi conferiscono lo stesso diritto anche nell’altro Stato contraente.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable"><p>Il titolare di un titolo accademico ottenuto in uno dei due Stati è autorizzato a fre­giarsene nell’altro Stato nella forma prevista nello Stato del conferimento in base alle disposizioni legali. Al diritto di fregiarsi del titolo accademico non sono diret­tamente connessi diritti professionali.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable"><p>Rimangono salvi i disciplinamenti in materia di <i>numerus clausus,</i> nonché speciali condizioni o esigenze valide per studenti o laureati dell’altro Stato contraente.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable">
<p>1.  Per discutere di qualsivoglia questione risultante dal presente Accordo è istituita una Commissione peritale permanente i cui membri, fino a sei ciascuno, sono nomi­nati dai due Stati. La lista dei membri di ciascuno Stato è trasmessa all’altro per via diplomatica.</p>
<p>2.  La Commissione peritale permanente si riunisce a domanda di uno dei due Stati. Il luogo della seduta è convenuto di volta in volta per via diplomatica.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable"><p>Il presente Accordo entra in vigore il primo giorno del terzo mese dopo quello nel corso del quale i due Stati si saranno reciprocamente comunicati per scritto, per via diplomatica, l’adempimento delle rispettive esigenze per l’entrata in vigore.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable">
<p>Il presente Accordo è concluso per un tempo indeterminato. Ogni Stato contraente può denunciarlo per scritto con preavviso di un anno.</p>
<p>Fatto a Vienna, il 10 novembre 1993, in due esemplari in lingua tedesca.</p>
<p></p>
<div class="table"><table border="1">
<tr>
<td><p>Per la<br>Confederazione Svizzera:</p></td>
<td><p>Per la<br>Repubblica d’Austria:</p></td>
</tr>
<tr>
<td><p>François Pictet</p></td>
<td><p>Erhard Busek</p></td>
</tr>
</table></div>
<p></p>
<div class="table"><table border="1">
<tr>
<td><p>Ministero federale degli affari esteri</p></td>
<td><p>Vienna, 10 novembre 1993</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>All’Ambasciata di Svizzera</p></td>
</tr>
<tr>
<td><p></p></td>
<td><p>Vienna</p></td>
</tr>
</table></div>
<p>Il Ministero federale degli affari esteri ha l’onore di accusare ricevuta la nota dell’Ambasciata di Svizzera del 10 novembre 1993 dal seguente tenore:</p>
<dl>
<dt>«L’Ambasciata di Svizzera porge i suoi ossequi al Ministero federale degli affari esteri e, in merito all’Accordo, firmato in data odierna, sul riconosci­mento reciproco delle equivalenze nel settore universitario, ha l’onore di speci­ficare quanto segue:</dt>
<dd></dd>
<dt>1.  L’Accordo non pregiudica la competenza delle università degli Stati contraenti in ambito universitario per quanto concerne decisioni concrete attinenti ai criteri di computo, di riconoscimento e di ammissione. In tali materie, le università hanno la competenza conferita loro dalle disposizioni del­l’Accordo.</dt>
<dd></dd>
<dt>2.  Al momento della creazione di scuole universitarie professionali nei due Stati, le Parti contraenti concorderanno le modalità di assoggettamento di tali scuole all’Accordo.</dt>
<dd></dd>
<dt>L’Ambasciata di Svizzera coglie l’occasione per rinnovare al Ministero fede­rale degli affari esteri l’espressione della sua alta considerazione.»</dt>
<dd></dd>
</dl>
<p>Il Ministero federale degli affari esteri approva il tenore di questa nota e coglie l’occasione per rinnovare all’Ambasciata di Svizzera l’espressione della sua alta considerazione.</p>
</div></article></main>
</div></body>
</html>
