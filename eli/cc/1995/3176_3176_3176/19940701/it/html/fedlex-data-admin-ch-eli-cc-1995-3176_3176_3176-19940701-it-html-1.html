<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1995-3176_3176_3176-19940701-it-docx</title>
</head>
<body><div id="lawcontent">
<div id="preface">
<!--0.748.125.194.541--><p class="srnummer ">0.748.125.194.541</p>
<p> RU <b>1995</b> 3176</p>
<p class=" man-font-style-italic ">Testo originale</p>
<h1 class="erlasstitel botschafttitel ">Protocollo addizionale<br>all’Accordo tra la Confederazione Svizzera e la Repubblica Italiana<br>concernente il coordinamento delle operazioni di ricerca<br>e soccorso di aeromobili</h1>
<p>Concluso il 27 ottobre 1986<br>Ratificato con strumenti scambiati il 1° luglio 1994<br>Entrato in vigore il 1° luglio 1994</p>
<p></p>
</div>
<div id="preamble">
<p>Le Parti contraenti dell’Accordo tra la Confederazione Svizzera e la Repubblica Italiana concernente il coordinamento delle operazioni di ricerca e soccorso di aeromobili<sup><a href="#fn-d6e32" id="fnbck-d6e32">1</a></sup>, firmato quest’oggi,</p>
<p>nell’intento di facilitare, in prossimità della frontiera dei due Stati, la ricerca ed il salvataggio, a mezzo di aeromobili, di persone scomparse o in difficoltà anche indipendentemente da infortuni aeronautici,</p>
<p>hanno convenuto quanto segue:</p>
<div class="footnotes"><p id="fn-d6e32"><sup><a href="#fnbck-d6e32">1</a></sup> <a href="https://fedlex.data.admin.ch/eli/cc/1995/3170_3170_3170" target="_blank">RS <b>0.748.125.194.54</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  Le due Parti contraenti si sostengono mutualmente e secondo la loro possibilità nella ricerca e nel salvataggio a mezzo di aeromobili di persone scomparse o in difficoltà in prossimità della frontiera italo-svizzera.</p>
<p>2.  A tale scopo esse permettono ad aeromobili dell’altro Stato di sconfinare e di atterrare sul proprio territorio ai sensi degli articoli 9 capoverso 1 e 12 dell’Accordo concernente il coordinamento delle operazioni di ricerca e soccorso di aeromobili<sup><a href="#fn-d6e54" id="fnbck-d6e54">2</a></sup>, nonché il trasporto di persone ausiliarie e l’importazione dei mezzi ausiliari necessari in applicazione per analogia degli articoli 8, 11, 13, 14 e 15 del presente Accordo.</p>
<div class="footnotes"><p id="fn-d6e54"><sup><a href="#fnbck-d6e54">2</a></sup> <a href="https://fedlex.data.admin.ch/eli/cc/1995/3170_3170_3170" target="_blank">RS <b>0.748.125.194.54</b></a></p></div>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable"><p>Il diritto di sorvolo e di atterraggio sul territorio dell’altra Parte contraente ai sensi dell’articolo 1 del presente Protocollo è accordato tanto agli aeromobili di Stato quanto a quelli civili esercitati da imprese aeronautiche dell’altra Parte contraente.</p></div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p>Ognuna delle Parti contraenti può, previa comunicazione per via diplomatica, sospendere temporaneamente l’applicazione del presente Protocollo per motivi di sicurezza o di ordine pubblico.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>Le Autorità aeronautiche delle due Parti contraenti si scambiano un elenco delle imprese aeronautiche autorizzate ad eseguire operazioni di salvataggio oltre la frontiera, quali sono previste dal presente Protocollo. Tale elenco è verificato ed aggiornato regolarmente.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>1.  Il presente Protocollo entra in vigore giusta la procedura di cui all’articolo capoverso 1 dell’Accordo concernente il coordinamento delle operazioni di ricerca e soccorso di aeromobili<sup><a href="#fn-d6e90" id="fnbck-d6e90">3</a></sup> e rimane in vigore per la durata dello stesso, con riserva della disposizione del capoverso 2 seguente.</p>
<p>2.  Il presente Protocollo può essere denunciato, in ogni momento, da ciascuna Parte contraente con un preavviso di almeno sei mesi.</p>
<p>Fatto a Roma, il 27 ottobre 1986, in due esemplari originali in lingua italiana.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il<br>Governo della Repubblica Italiana:</p></td>
</tr>
<tr>
<td><p>Gaspard Bodmer</p></td>
<td><p>Giacomo Attolico</p></td>
</tr>
</table></div>
<p></p>
<div class="footnotes"><p id="fn-d6e90"><sup><a href="#fnbck-d6e90">3</a></sup> <a href="https://fedlex.data.admin.ch/eli/cc/1995/3170_3170_3170" target="_blank">RS <b>0.748.125.194.54</b></a></p></div>
</div></article></main>
</div></body>
</html>
