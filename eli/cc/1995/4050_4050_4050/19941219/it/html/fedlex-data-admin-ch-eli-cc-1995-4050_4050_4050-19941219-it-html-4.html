<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.934.951.2 --><p class="srnummer ">0.631.252.934.951.2 </p>
<p class="ref "> RU <b>1995</b> 4050</p>
<h1 class="erlasstitel botschafttitel ">Scambio di note<br>del 19 dicembre 1994 tra la Svizzera e la Francia<br>concernente l’istituzione di un ufficio a controlli<br>nazionali abbinati nella stazione di Ginevra Eaux‑Vives</h1>
<p class="erlasssubtitel ">Entrato in vigore il 19 dicembre 1994</p>
<p class="erlassdatum "> (Stato 19  dicembre 1994)</p>
</div>
<div id="preamble"><div>
<p class="absatz09pt man-text-align-right "><i>Traduzione</i><sup><a href="#fn-d7e27" id="fnbck-d7e27">1</a></sup></p>
<?del-struct abstand4pt><?del-struct abstand4pt><p></p>
<div class="table layout-table"><table><tr>
<td><p class="man-template-tab-krpr ">Ministero<br>degli Affari Esteri</p></td>
<td>
<p class="man-template-tab-krpr ">Parigi, 19 dicembre 1994</p>
<p class="man-template-tab-krpr "></p>
<p class="man-template-tab-krpr ">Ambasciata di Svizzera</p>
<p class="man-template-tab-krpr ">Parigi</p>
</td>
</tr></table></div>
<?del-struct abstand18pt><p class="absatz ">Il Ministero degli Affari Esteri presenta i suoi omaggi all’Ambasciata di Svizzera e si onora di dichiarare ricevuta la nota del 19 dicembre 1994 del seguente tenore:</p>
<?del-struct abstand4pt><?del-struct abstand4pt><p class="absatz ">«L’Ambasciata di Svizzera presenta i suoi omaggi al Ministero degli Affari Esteri e, riferendosi all’articolo 1 paragrafo 4 della Convenzione del 28 settembre 1960<sup><a href="#fn-d7e57" id="fnbck-d7e57">2</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, ha l’onore di comunicare quanto segue:</p>
<p class="absatz ">Il Consiglio federale ha preso atto dell’accordo amministrativo concernente l’istituzione nella stazione di Ginevra Eaux‑Vives, di un ufficio a controlli nazionali abbinati.</p>
<p class="absatz ">L’accordo abroga e sostituisce quello concernente l’istituzione nella stazione di Annemasse, di un ufficio a controlli nazionali abbinati, confermato mediante scambio di note del 28 febbraio 1963<sup><a href="#fn-d7e70" id="fnbck-d7e70">3</a></sup> (e non del 17 giugno 1963 come erroneamente indicato nell’articolo 7 del nuovo accordo). E stato firmato rispettivamente dal Direttore generale delle dogane svizzere il 2 settembre 1992 e dal Direttore generale delle Dogane e Dazi indiretti francesi il 30 marzo 1993 ed ha il seguente tenore:</p>
<p class="absatz ">«Visto l’articolo 1 capoverso 3 della Convenzione del 28 settembre 1960 tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, è convenuto quanto segue:</p>
<?del-struct abstand4pt><?del-struct abstand4pt><?del-struct abstand4pt><div class="footnotes">
<p id="fn-d7e27"><sup><a href="#fnbck-d7e27">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e57"><sup><a href="#fnbck-d7e57">2</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d7e70"><sup><a href="#fnbck-d7e70">3</a></sup><sup></sup> [<a href="https://fedlex.data.admin.ch/eli/oc/1963/436_432_452" target="_blank">RU <b>1963</b> 452</a>]</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Un ufficio a controlli nazionali abbinati è istituito in territorio svizzero nella stazione di Ginevra Eaux‑Vives. I controlli svizzeri e francesi d’entrata e d’uscita riguardanti il traffico viaggiatori e simili (persone, merci private, campioni commerciali, piccole quantità di merci commerciali, divise, cartevalori, ecc.) vengono effettuati in questo ufficio.</p>
<p class="absatz ">2.  I controlli francesi d’entrata e d’uscita menzionati nel paragrafo 1, invece che nella stazione Eaux‑Vives, possono essere effettuati in corso di viaggio sui treni lungo il percorso Annemasse‑Ginevra Eaux‑Vives.</p>
<p class="absatz ">3.  Lo spostamento degli agenti francesi in servizio sul percorso Annemasse‑Ginevra Eaux‑Vives e viceversa, avviene esclusivamente per via ferroviaria. Tuttavia in caso di impedimenti tecnici essi possono servirsi del percorso stradale più diretto attraverso il valico di confine di Moillesulaz.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  La zona comprende:</p>
<dl>
<dt>a. </dt>
<dd>i locali doganali e di polizia nell’edificio della stazione Eaux‑Vives (colorati di rosso e di blu sul piano allegato<sup><a href="#fn-d7e111" id="fnbck-d7e111">4</a></sup>) che è parte integrante dell’accordo;</dd>
<dt>b. </dt>
<dd>le banchine delimitate, comprese tra l’edificio viaggiatori e l’edificio merci della stazione Eaux‑Vives inclusi i binari;</dd>
<dt>c. </dt>
<dd>la tratta di binario tra dette banchine della stazione Eaux‑Vives sino alla frontiera.</dd>
</dl>
<p class="absatz ">2.  La zona è suddivisa in due settori:</p>
<dl>
<dt>a. </dt>
<dd>un settore utilizzato in comune dalle amministrazioni dei due Stati che comprende:<dl>
<dt>– </dt>
<dd>la sala visite e il locale per le perquisizioni (colorato di rosso sul piano allegato<sup><a href="#fn-d7e134" id="fnbck-d7e134">5</a></sup>);</dd>
<dt>– </dt>
<dd>le banchine, inclusi i binari, delimitate da una barriera, 12 m a sud ovest e 14 m a nord est dell’edificio viaggiatori, comprese tra quest’ultimo edificio e l’edificio merci della stazione Eaux‑Vives;</dd>
<dt>– </dt>
<dd>la tratta dei binari tra il confine e la stazione Eaux‑Vives.</dd>
</dl>
</dd>
<dt>b. </dt>
<dd>un settore adibito agli agenti francesi (colorato di blu sul piano allegato<sup><a href="#fn-d7e150" id="fnbck-d7e150">6</a></sup>) comprendente i locali di servizio situati nell’edificio della stazione Eaux‑Vives.</dd>
</dl>
<div class="footnotes">
<p id="fn-d7e111"><sup><a href="#fnbck-d7e111">4</a></sup><sup></sup> Non pubblicato nella RU.</p>
<p id="fn-d7e134"><sup><a href="#fnbck-d7e134">5</a></sup><sup></sup> Non pubblicato nella RU.</p>
<p id="fn-d7e150"><sup><a href="#fnbck-d7e150">6</a></sup><sup></sup> Non pubblicato nella RU.</p>
</div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable"><p class="absatz ">La zona entro la quale gli agenti francesi sono abilitati ad effettuare il controllo in corso di viaggio tra Annemasse e Ginevra Eaux‑Vives comprende il treno lungo il percorso tra la stazione Eaux‑Vives e la frontiera come anche le zone della stazione Eaux‑Vives citate nell’articolo 2.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">1.  La Direzione del VI° circondario delle dogane a Ginevra e la Polizia ginevrina, da un canto, e la Direzione regionale delle dogane del Lemano ad Annecy e la competente autorità di polizia francese, dall’altro, disciplinano di comune intesa i particolari, segnatamente quelli inerenti allo svolgimento del traffico d’intesa con la SNCF.</p>
<p class="absatz ">2.  Gli agenti in servizio responsabili sul piano locale delle amministrazioni interessate dei due Stati adottano, di comune intesa, le misure applicabili immediatamente o per un breve lasso di tempo, segnatamente per appianare le difficoltà che dovessero sorgere durante il controllo.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">1.  Le competenti autorità svizzere allestiscono a proprie spese gli impianti necessari sui marciapiedi allo scopo di convogliare i viaggiatori sino agli uffici doganali e di polizia.</p>
<p class="absatz ">2.  Le competenti autorità dei due Stati adottano adeguati provvedimenti affinché gli agenti in servizio possano essere trasportati gratuitamente sul percorso Annemasse‑ Ginevra Eaux‑Vives e viceversa.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">La Direzione del VI° circondario delle dogane a Ginevra e la Direzione regionale delle dogane del Lemano ad Annecy, d’intesa con la competente Autorità di polizia francese e la SNCF, fissano parimenti la ripartizione delle spese di riscaldamento, illuminazione e pulitura dei locali e degli impianti utilizzati dagli agenti dei due Stati.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">1.  Il presente accordo abroga quello del 28 febbraio 1963<sup><a href="#fn-d7e195" id="fnbck-d7e195">7</a></sup> concernente l’istituzione di un ufficio a controlli nazionali abbinati nella stazione di Annemasse.</p>
<p class="absatz ">2.  Il presente accordo può essere denunciato da ciascuno dei due Governi mediante un preavviso di sei mesi. La denuncia avrà effetto il primo giorno del mese successivo alla data di scadenza del preavviso.»</p>
<p class="absatz ">Il Consiglio federale svizzero ha approvato le disposizioni del presente accordo.</p>
<p class="absatz ">L’Ambasciata propone pertanto che la presente nota e quella di risposta del Ministero degli Affari Esteri costituiscano, conformemente all’articolo 1 paragrafo 4 della Convenzione citata del 28 settembre 1960<sup><a href="#fn-d7e212" id="fnbck-d7e212">8</a></sup>, l’intesa tra i due Governi circa la conferma dell’accordo sull’istituzione, nella stazione di Ginevra Eaux‑Vives, di un ufficio a controlli nazionali abbinati. Essa propone che questo accordo entri in vigore il 19 dicembre 1994.</p>
<p class="absatz ">L’Ambasciata di Svizzera coglie l’occasione per rinnovare al Ministero degli Affari Esteri l’espressione della sua alta considerazione».</p>
<p class="absatz ">Il Ministero degli Affari Esteri si onora di informare l’Ambasciata di Svizzera che il Governo francese approva quanto precede.</p>
<p class="absatz ">Il Ministero degli Affari Esteri coglie l’occasione per rinnovare all’Ambasciata di Svizzera l’espressione della sua alta considerazione.</p>
<div class="footnotes">
<p id="fn-d7e195"><sup><a href="#fnbck-d7e195">7</a></sup><sup></sup> [<a href="https://fedlex.data.admin.ch/eli/oc/1963/436_432_452" target="_blank">RU <b>1963</b> 452</a>]</p>
<p id="fn-d7e212"><sup><a href="#fnbck-d7e212">8</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
</div>
</div></article></main>
</div></body>
</html>
