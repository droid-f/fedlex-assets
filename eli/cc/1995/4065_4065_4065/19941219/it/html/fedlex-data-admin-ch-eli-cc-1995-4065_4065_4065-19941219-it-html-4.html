<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.934.951.8 --><p class="srnummer ">0.631.252.934.951.8 </p>
<p class="ref "> RU <b>1995</b> 4065</p>
<h1 class="erlasstitel botschafttitel ">Scambio di note<br>del 19 dicembre 1994 tra la Svizzera e la Francia <br>concernente l<span class="man-font-weight-normal">’</span>istituzione di uffici a controlli nazionali <br>abbinati a Veyrier I/Le Pas de l<span class="man-font-weight-normal">’</span>Echelle e Fossard/Vernaz</h1>
<p class="erlasssubtitel ">Entrato in vigore il 19 dicembre 1994</p>
<p class="erlassdatum "> (Stato 19  dicembre 1994)</p>
</div>
<div id="preamble"><div>
<p class="absatz09pt man-text-align-right "><i>Traduzione</i><sup><a href="#fn-d7e31" id="fnbck-d7e31">1</a></sup></p>
<?del-struct abstand4pt><?del-struct abstand4pt><p></p>
<div class="table layout-table"><table><tr>
<td><p class="man-template-tab-krpr ">Ministero degli Affari Esteri </p></td>
<td>
<p class="man-template-tab-krpr ">Parigi, 19 dicembre 1994</p>
<p class="man-template-tab-krpr "></p>
<p class="man-template-tab-krpr ">Ambasciata di Svizzera</p>
<p class="man-template-tab-krpr ">Parigi</p>
</td>
</tr></table></div>
<?del-struct abstand18pt><p class="absatz ">Il Ministero degli Affari Esteri presenta i suoi omaggi all’Ambasciata di Svizzera e si onora di dichiarare ricevuta la nota del 19 dicembre 1994 del seguente tenore:</p>
<?del-struct abstand4pt><?del-struct abstand4pt><p class="absatz ">«L’Ambasciata di Svizzera presenta i suoi omaggi al Ministero degli Affari Esteri e, riferendosi all’articolo 1 paragrafo 4 della Convenzione del 28 settembre 1960<sup><a href="#fn-d7e59" id="fnbck-d7e59">2</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, ha l’onore di comunicare quanto segue:</p>
<p class="absatz ">Il Consiglio federale ha preso atto dell’accordo amministrativo concernente l’istituzione a Veyrier I/Le Pas de l’Echelle e Fossard/Vernaz di uffici a controlli nazionali abbinati.</p>
<p class="absatz ">L’accordo abroga e sostituisce quello del 9 aprile 1973<sup><a href="#fn-d7e72" id="fnbck-d7e72">3</a></sup> concernente l’istituzione a Pierre‑Grand/Bossey, Veyrier I/Le Pas de l’Echelle e Fossard/Vernaz di uffici a controlli nazionali abbinati come anche lo scambio di note del 17 ottobre 1977<sup><a href="#fn-d7e83" id="fnbck-d7e83">4</a></sup>. t stato firmato rispettivamente il 2 settembre 1992 dal Direttore generale delle dogane svizzere e il 30 marzo 1993 dal Direttore generale delle Dogane e Dazi indiretti francesi ed ha il seguente tenore:</p>
<p class="absatz ">«Visto l’articolo 1 capoverso 3 della Convenzione del 28 settembre 1960 tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, è convenuto quanto segue:</p>
<div class="footnotes">
<p id="fn-d7e31"><sup><a href="#fnbck-d7e31">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e59"><sup><a href="#fnbck-d7e59">2</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d7e72"><sup><a href="#fnbck-d7e72">3</a></sup><sup></sup> [<a href="https://fedlex.data.admin.ch/eli/oc/1973/1033_1033_1031" target="_blank">RU <b>1973</b> 1031</a>]</p>
<p id="fn-d7e83"><sup><a href="#fnbck-d7e83">4</a></sup><sup></sup> [<a href="https://fedlex.data.admin.ch/eli/oc/1978/270_270_270" target="_blank">RU <b>1978</b> 270</a>]</p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  Uffici a controlli nazionali abbinati sono istituiti in territorio svizzero, a Veyrier I/Le Pas de l’Echelle e a Fossard/Vernaz.</p>
<p class="absatz ">2.  I controlli svizzeri e francesi d’entrata e d’uscita sono effettuati in questi uffici.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">La zona comprende:</p>
<p class="absatz ">1.  Nell’ufficio di Veyrier I/Le Pas de l’Echelle:</p>
<dl>
<dt>a. </dt>
<dd>un settore utilizzato in comune dalle amministrazioni dei due Stati, che comprende la sezione della strada cantonale di Veyrier (n. 25) situata tra la frontiera e una linea retta attraversante la strada perpendicolarmente all’estremità nord ovest del tetto della pensilina;</dd>
<dt>b. </dt>
<dd>un settore riservato agli agenti francesi, includente due uffici, un atrio pubblico, una cabina di perquisizione, un WC e un locale archivi, situati nella parte sud est della pensilina.</dd>
</dl>
<p class="absatz ">2.  Nell’ufficio di Fossard/Vernaz:</p>
<dl>
<dt>a. </dt>
<dd>un settore utilizzato in comune dalle amministrazioni dei due Stati che comprende la sezione della carreggiata situata tra la frontiera e una linea retta attraversante la carreggiata perpendicolare all’estremità ovest del tetto della pensilina;</dd>
<dt>b. </dt>
<dd>un settore riservato agli agenti francesi includente due uffici, un atrio pubblico, una cabina di perquisizione, un WC e un locale archivi, situati nella metà est della pensilina.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">1.  La Direzione del VI° circondario delle dogane svizzere a Ginevra e la Direzione regionale delle dogane francesi del Lemano ad Annecy stabiliscono di comune intesa i particolari dopo avere consultato le competenti amministrazioni interessate.</p>
<p class="absatz ">2.  Gli agenti in servizio responsabili delle amministrazioni interessate dei due Stati adottano di comune intesa le misure applicabili immediatamente o per un breve lasso di tempo, segnatamente per appianare le difficoltà che dovessero sorgere durante il controllo.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p class="absatz ">La Direzione del VI° circondario delle dogane svizzere a Ginevra e la Direzione regionale delle dogane francesi del Lemano ad Annecy fissano le indennità per l’utilizzazione dei locali messi a disposizione dei servizi francesi; esse fissano inoltre la ripartizione delle spese di riscaldamento, illuminazione e pulizia come anche quella delle altre spese e tasse causate dall’utilizzazione dei locali e degli impianti di cui all’articolo 2.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">1.  Il presente accordo sostituisce lo scambio di note del 9 aprile 1973<sup><a href="#fn-d7e155" id="fnbck-d7e155">5</a></sup> sull’istituzione, a Pierre‑Grand/Bossey, Veyrier I/Le Pas de l’Echelle e Fossard/Vernaz, di uffici a controlli nazionali abbinati come anche lo scambio di note del 17 ottobre 1977<sup><a href="#fn-d7e166" id="fnbck-d7e166">6</a></sup>.</p>
<p class="absatz ">2.  Il presente accordo può essere denunciato da ciascuno dei due Governi, sia per quanto concerne i due uffici, sia per quanto riguarda l’uno o l’altro di questi uffici, con un preavviso di sei mesi. La denuncia avrà effetto il primo giorno del mese successivo alla data dì scadenza del preavviso.»</p>
<p class="absatz ">Il Consiglio federale svizzero ha approvato le disposizioni dell’accordo.</p>
<p class="absatz ">L’Ambasciata propone pertanto che la presente nota e quella di risposta del Ministero degli Affari Esteri costituiscano, conformemente all’articolo 1 paragrafo 4 della Convenzione citata del 28 settembre 1960<sup><a href="#fn-d7e183" id="fnbck-d7e183">7</a></sup>, l’intesa tra i due Governi circa la conferma dell’accordo relativo all’istituzione, a Veyrier I/Le Pas de l’Echelle e Fossard/Vernaz, di uffici a controlli nazionali abbinati. Essa propone che questo accordo entri in vigore il 19 dicembre 1994.</p>
<p class="absatz ">L’Ambasciata di Svizzera coglie l’occasione per rinnovare al Ministero degli Affari Esteri l’espressione della sua alta considerazione.»</p>
<p class="absatz ">Il Ministero degli Affari Esteri si onora di informare l’Ambasciata di Svizzera che il Governo francese approva quanto precede.</p>
<p class="absatz ">Il Ministero degli Affari Esteri coglie l’occasione per rinnovare all’Ambasciata di Svizzera l’espressione della sua alta considerazione.</p>
<p class="abstand1seite "></p>
<div class="footnotes">
<p id="fn-d7e155"><sup><a href="#fnbck-d7e155">5</a></sup><sup></sup> [<a href="https://fedlex.data.admin.ch/eli/oc/1973/1033_1033_1031" target="_blank">RU <b>1973</b> 1031</a>]</p>
<p id="fn-d7e166"><sup><a href="#fnbck-d7e166">6</a></sup><sup></sup> [<a href="https://fedlex.data.admin.ch/eli/oc/1978/270_270_270" target="_blank">RU <b>1978</b> 270</a>]</p>
<p id="fn-d7e183"><sup><a href="#fnbck-d7e183">7</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
</div>
</div></article></main>
</div></body>
</html>
