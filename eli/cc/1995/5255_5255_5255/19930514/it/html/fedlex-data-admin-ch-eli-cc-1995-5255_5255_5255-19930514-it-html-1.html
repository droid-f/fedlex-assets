<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1995-5255_5255_5255-19930514-it-docx</title>
</head>
<body><div id="lawcontent">
<div id="preface">
<p> (Stato 5  novembre 1999)</p>
<p>0.192.030.14Nicht löschen bitte "<sup><a href="#fn-d6e8" id="fnbck-d6e8">1</a></sup> " !! </p>
<!--0.192.030.14--><p class="srnummer ">0.192.030.14</p>
<p class=" man-font-style-italic ">Traduzione<i><sup><a href="#fn-d6e23" id="fnbck-d6e23">2</a></sup></i></p>
<h1 class="erlasstitel botschafttitel ">Risoluzione statutaria (93) 26 <br>del Comitato dei Ministri del Consiglio d’Europa <br>relativa allo status d’osservatore</h1>
<p>(Adottata dal Comitato dei Ministri il 14 maggio 1993 nel corso della sua 92a sessione)</p>
<p></p>
<div class="footnotes">
<p id="fn-d6e8"><sup><a href="#fnbck-d6e8">1</a></sup> <a href="https://fedlex.data.admin.ch/eli/oc/1995/5255_5255_5255" target="_blank">RU <b>1995</b> 5255</a></p>
<p id="fn-d6e23"><sup><a href="#fnbck-d6e23">2</a></sup> Il testo originale è pubblicato sotto lo stesso numero nell’ediz. franc. della presente  Raccolta.</p>
</div>
</div>
<div id="preamble">
<p>Il Comitato dei Ministri,</p>
<p>sulla base degli articoli 15a e 16 dello Statuto<sup><a href="#fn-d6e42" id="fnbck-d6e42">3</a></sup> del Consiglio d’Europa;</p>
<p>viste le proposte dell’Assemblea parlamentare relative a riforme istituzionali in seno al Consiglio d’Europa; avendo presente la nuova situazione politica in Europa e nel mondo;</p>
<p>convinto che questa situazione rende necessaria una maggior cooperazione tra il Consiglio d’Europa e gli Stati non membri che condividono gli ideali e i valori dell’Organizzazione;</p>
<p>considerata la necessità di dare un quadro istituzionale a una tale cooperazione;</p>
<p>considerato che le disposizioni enunciate di seguito non sono incompatibili con lo Statuto del Consiglio d’Europa,</p>
<p>decide quanto segue:</p>
<p>I.  Lo status d’osservatore presso l’Organizzazione può essere accordato dal Consiglio dei Ministri, dopo consultazione dell’Assemblea parlamentare, ad ogni Stato che desidera cooperare con il Consiglio d’Europa e che è disposto ad accettare i principi della democrazia e della preminenza del diritto ed il principio secondo il quale ogni persona posta sotto la sua giurisdizione deve godere dei diritti dell’uomo e delle libertà fondamentali.</p>
<p>II.  Gli Stati che beneficiano dello status di osservatore possono inviare osservatori ai comitati d’esperti, istituiti in applicazione dell’articolo 17 dello Statuto<sup><a href="#fn-d6e64" id="fnbck-d6e64">4</a></sup>, ai quali tutti gli Stati membri possono designare partecipanti.</p>
<p>III.  Gli Stati che beneficiano dello status d’osservatore possono inviare osservatori alle conferenze di ministri specializzati, a condizione di esservi invitati dal Paese ospite.</p>
<p>IV.  Le decisioni di invitare Stati che beneficiano dello status di osservatore a partecipare alle attività di Accordi parziali, allargati e parziali allargati saranno prese in conformità delle regole applicabili ai rispettivi accordi.</p>
<p>V.  Lo status di osservatore non conferisce il diritto ad una rappresentanza, né al Comitato dei Ministri, né all’Assemblea parlamentare, sono fatte salve le speciali decisioni dell’uno o dell’altro di questi organi nell’ambito che li riguarda.</p>
<p>VI.  Gli Stati che beneficiano dello status di osservatore possono nominare un osservatore permanente presso il Consiglio d’Europa.</p>
<p>VII.  Lo status di osservatore, con i diritti di cui agli articoli II, III e IV attribuiti agli Stati che beneficiano di tale status, può essere accordato dal Comitato dei Ministri, dopo consultazione dell’Assemblea parlamentare, ad un’organizzazione internazionale intergovernativa disposta a cooperare da vicino con il Consiglio d’Europa e ritenuta in grado di apportare un importante contributo ai suoi lavori.</p>
<p>VIII.  Il Comitato dei Ministri può sospendere e, dopo consultazione con l’Assemblea parlamentare, revocare lo status di osservatore.</p>
<div class="footnotes">
<p id="fn-d6e42"><sup><a href="#fnbck-d6e42">3</a></sup> <a href="https://fedlex.data.admin.ch/eli/cc/1963/772_769_797" target="_blank">RS <b>0.192.030</b></a></p>
<p id="fn-d6e64"><sup><a href="#fnbck-d6e64">4</a></sup> <a href="https://fedlex.data.admin.ch/eli/cc/1963/772_769_797" target="_blank">RS <b>0.192.030</b></a></p>
</div>
</div>
</div></body>
</html>
