<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p></p>
<!--0.748.125.194.542--><p class="srnummer ">0.748.125.194.542</p>
<p class="man-template-tab-krpr-kurs man-font-style-italic "><sup><a href="#fn-d7e9" id="fnbck-d7e9">1</a></sup>ru Testo originale</p>
<h1 class="erlasstitel botschafttitel ">Protocollo aggiuntivo<br>all’Accordo tra la Confederazione Svizzera e la Repubblica Italiana<br>concernente il coordinamento delle operazioni di ricerca<br>e soccorso di aeromobili</h1>
<p class="erlasssubtitel ">Concluso l’11 ottobre 1989<br>Ratificato con strumenti scambiati il 1° luglio 1994<br>Entrato in vigore il 1° luglio 1994</p>
<p class="erlassdatum "></p>
<div class="footnotes"><p id="fn-d7e9"><sup><a href="#fnbck-d7e9">1</a></sup> <a href="https://fedlex.data.admin.ch/eli/oc/1995/3178_3178_3178" target="_blank">RU <b>1995</b> 3178</a></p></div>
</div>
<div id="preamble"><div>
<p class="man-template-autor ">Il Consiglio federale svizzero<br>ed<br>il Governo della Repubblica Italiana,<br></p>
<p class="absatz ">premesso che i due Governi hanno firmato in data 27 ottobre 1986<sup><a href="#fn-d7e44" id="fnbck-d7e44">2</a></sup> un accordo per il coordinamento delle operazioni di ricerca e soccorso di aeromobili; </p>
<p class="absatz ">ritenuto opportuno, ad integrazione e specificazione di detto accordo e, in particolare dell’articolo 9 paragrafo 2, indicare le forme di assistenza che saranno fornite sugli aeroporti di ciascun Paese agli aerei militari e civili dell’altro Paese, nonché fissare la ripartizione e le modalità di pagamento delle spese inerenti a tali forme di assistenza nel corso delle operazioni di ricerca e soccorso e delle esercitazioni in comune, rinviando al «Manuale di Operazioni SAR» la determinazione delle altre modalità tecniche,</p>
<p class="man-template-verb "><span class="man-font-style-normal">hanno convenuto quanto segue:</span></p>
<div class="footnotes"><p id="fn-d7e44"><sup><a href="#fnbck-d7e44">2</a></sup><sup></sup> <a href="https://fedlex.data.admin.ch/eli/cc/1995/3170_3170_3170" target="_blank">SR <b>0.748.125.194.54</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Forme di assistenza</a>
</h6>
<div class="collapseable">
<p class="absatz ">Ciascuna delle due Parti contraenti si impegna a fornire agli aerei militari e civile SAR (e a quelli indicati dagli RCC) dell’altra Parte contraente, che fanno scalo nei suoi aeroporti, nel quadro dell’Accordo di Roma del 27 ottobre 1986<sup><a href="#fn-d7e68" id="fnbck-d7e68">3</a></sup>, le seguenti forme di assistenza in occasione di operazioni ed esercitazioni SAR:</p>
<dl>
<dt>1) </dt>
<dd>utilizzazione degli aeroporti;</dd>
<dt>2) </dt>
<dd>utilizzazione degli aiuti alla navigazione ed alla circolazione aerea;</dd>
<dt>3) </dt>
<dd>rifornimento carburanti e lubrificanti;</dd>
<dt>4) </dt>
<dd>manutenzione di primo livello;</dd>
<dt>5) </dt>
<dd>riparazione di materiale danneggiato;</dd>
<dt>6) </dt>
<dd>cessione e messa in opera di materiali aerei;</dd>
<dt>7) </dt>
<dd>pasti;</dd>
<dt>8) </dt>
<dd>alloggio;</dd>
<dt>9) </dt>
<dd>trasmissioni;</dd>
<dt>10) </dt>
<dd>trasporti;</dd>
<dt>11) </dt>
<dd>vestiario;</dd>
<dt>12) </dt>
<dd>assistenza medica ed ospedaliera;</dd>
<dt>13) </dt>
<dd>pratiche per danni a terzi.</dd>
</dl>
<div class="footnotes"><p id="fn-d7e68"><sup><a href="#fnbck-d7e68">3</a></sup><sup></sup> <a href="https://fedlex.data.admin.ch/eli/cc/1991/234_234_234" target="_blank">SR <b>0.748.127.194.542</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Modalità di pagamento</a>
</h6>
<div class="collapseable">
<p class="absatz ">Le assistenze possono essere fornite:</p>
<dl>
<dt>– </dt>
<dd>a titolo gratuito;</dd>
<dt>– </dt>
<dd>dietro pagamento in contanti;</dd>
<dt>– </dt>
<dd>dietro rimborso;</dd>
<dt>– </dt>
<dd>con restituzione.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Assistenze a titolo gratuito</a>
</h6>
<div class="collapseable">
<p class="absatz ">Le seguenti assistenze sono fornite gratuitamente:</p>
<dl>
<dt>1) </dt>
<dd>utilizzazione degli aeroporti civili e  militari (tasse e canoni di atterraggio, di sosta, di ricovero, utilizzazione delle infrastrutture e dei mezzi di sicurezza di pista);</dd>
<dt>2) </dt>
<dd>utilizzazione degli aiuti alla navigazione e alla circolazione aerea;</dd>
<dt>3) </dt>
<dd>rifornimento di carburanti e lubrificanti ed ingredienti sugli aeroporti civile e militari;</dd>
<dt>4) </dt>
<dd>utilizzazione di materiali di servizio a terra sugli aeroporti militari;</dd>
<dt>5) </dt>
<dd>manutenzione di primo livello agli aerei civili e militari;</dd>
<dt>6) </dt>
<dd>comunicazioni di servizio sulle reti militari;</dd>
<dt>7) </dt>
<dd>trasporti aeroporto–città–aeroporto;</dd>
<dt>8) </dt>
<dd>servizi medici presso le infermerie aeroportuali;</dd>
<dt>9) </dt>
<dd>vitto e alloggio agli equipaggi presso gli aeroporti militari.</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Assistenze dietro pagamento in contanti</a>
</h6>
<div class="collapseable">
<p class="absatz ">Le seguenti assistenze sono fornite dietro pagamento in contanti:</p>
<dl>
<dt>1) </dt>
<dd>alloggio in albergo in caso di indisponibilità presso le basi militari;</dd>
<dt>2) </dt>
<dd>comunicazioni telefoniche private;</dd>
<dt>3) </dt>
<dd>trasporti urbani;</dd>
<dt>4) </dt>
<dd>assistenza medica ed ospedaliera presso strutture sanitarie private.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Assistenze dietro rimborso</a>
</h6>
<div class="collapseable">
<p class="absatz ">Le seguenti forniture saranno regolate dietro rimborso:</p>
<dl>
<dt>1) </dt>
<dd>utilizzazione, per cause di forza maggiore, degli aeroporti civili non autorizzati;</dd>
<dt>2) </dt>
<dd>riparazioni di materiale danneggiato;</dd>
<dt>3) </dt>
<dd>cessione e messa in opera eventuale di materiali;</dd>
<dt>4) </dt>
<dd>pagamento di danni a terzi per incidenti di volo o manovra a terra;</dd>
<dt>5) </dt>
<dd>prestazioni mediche od ospedaliere presso le strutture sanitarie pubbliche;</dd>
<dt>6) </dt>
<dd>forniture diverse non previste nel presente Protocollo o per le quali non sono applicabili le disposizioni in esso contenute.</dd>
</dl>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Assistenze con restituzione</a>
</h6>
<div class="collapseable"><p class="absatz ">Le Amministrazioni competenti definiranno di volta in volta le forniture di particolari materiali che dovranno essere regolate a mezzo di restituzione degli stessi.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Procedure amministrative</a>
</h6>
<div class="collapseable"><p class="absatz ">Le Amministrazioni competenti definiranno nel «Manuale di Operazioni SAR» adeguate procedure amministrative per la concessione delle assistenze di cui agli articoli 3, 4, 5 e 6 del presente Protocollo aggiuntivo.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Disposizioni finali</a>
</h6>
<div class="collapseable">
<p class="absatz ">1.  Il presente Protocollo aggiuntivo entra in vigore giusta la procedura di cui all’articolo 20 capoverso 1 dell’Accordo concernente il coordinamento delle operazioni di ricerca e soccorso di aeromobili, firmato a Roma il 27 ottobre 1986<sup><a href="#fn-d7e261" id="fnbck-d7e261">4</a></sup> e rimane in vigore per la durata dello stesso, con riserva della disposizione del capoverso seguente.</p>
<p class="absatz ">2.  Il presente Protocollo aggiuntivo può essere denunciato, in ogni momento, da ciascuna Parte contraente con un preavviso di almeno sei mesi.</p>
<p class="absatz ">Fatto a Roma, 1’11 ottobre 1989, in due esemplari originali in lingua italiana.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Consiglio federale svizzero:</p></td>
<td><p class="unterschriften1 ">Per il Governo<br>della Repubblica Italiana:</p></td>
</tr>
<tr>
<td><p class="unterschriften ">Rolf Bodenmüller</p></td>
<td><p class="unterschriften ">Francesco Aloisi de Larderel</p></td>
</tr>
</table></div>
<p class="absatz "></p>
<p class="abstand1seite "></p>
<div class="footnotes"><p id="fn-d7e261"><sup><a href="#fnbck-d7e261">4</a></sup><sup></sup> <a href="https://fedlex.data.admin.ch/eli/cc/1995/3170_3170_3170" target="_blank">RS <b>0.748.125.194.54</b></a></p></div>
</div></article></main>
</div></body>
</html>
