<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p> (Stato 15  aprile 2003)0.631.252.934.954.3Nicht löschen bitte "<sup><a href="#fn-d7e6" id="fnbck-d7e6">1</a></sup> " !! </p>
<!--0.631.252.934.954.3--><p class="srnummer ">0.631.252.934.954.3</p>
<h1 class="erlasstitel botschafttitel ">Scambio di note<br>del 9 aprile 1973 tra la Svizzera e la Francia<br>sull’istituzione, nella stazione di Basilea FFS,<br>di un ufficio a controlli nazionali abbinati e di controlli in corso<br>di viaggio tra Basilea e Mulhouse e viceversa<b><sup><a href="#fn-d7e30" id="fnbck-d7e30">2</a></sup></b>
</h1>
<p class="erlasssubtitel ">Entrato in vigore il 9 aprile 1973</p>
<p class="erlassdatum "> (Stato 15  aprile 2003)</p>
<div class="footnotes">
<p id="fn-d7e6"><sup><a href="#fnbck-d7e6">1</a></sup> <a href="https://fedlex.data.admin.ch/eli/oc/1973/1039_1039_1037" target="_blank">RU <b>1973</b> 1037</a></p>
<p id="fn-d7e30"><sup><a href="#fnbck-d7e30">2</a></sup><sup></sup> Secondo l’art. 4, par. 1 della Conv. franco‑svizzera del 28 set. 1960 (<a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a>), la zona sita in territorio francese, prevista nel presente accordo, è attribuita al Comune di Basilea.</p>
</div>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e47" id="fnbck-d7e47">3</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ministero degli Affari Esteri</p></td>
<td><p class="man-template-tab-krpr ">Parigi, 9 aprile 1973</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ambasciata di Svizzera</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Parigi</p></td>
</tr>
</table></div>
<p class="absatz ">Il Ministero degli Affari Esteri porge i suoi omaggi all’Ambasciata di Svizzera e si onora di dichiarare ricevuta la nota del 9 aprile 1973 del seguente tenore:</p>
<dl>
<dt></dt>
<dd>«L’Ambasciata di Svizzera presenta i suoi omaggi al Ministero degli Affari Esteri e, riferendosi all’articolo 1 paragrafo 4 della Convenzione del 28 settembre 1960<sup><a href="#fn-d7e85" id="fnbck-d7e85">4</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, si onora di comunicarle quanto segue:</dd>
<dt></dt>
<dd>Il Consiglio federale svizzero ha preso nota dell’accordo concernente l’istituzione nella stazione di Basilea FFS, di un ufficio a controlli nazionali abbinati e di controlli in corso di viaggio tra Basilea e Mulhouse e viceversa.</dd>
<dt></dt>
<dd>Questo accordo, conchiuso a Lugano il 19 e 20 ottobre 1972 dai capi della Commissione mista franco‑svizzera, prevista nell’articolo 27 paragrafo 1 della suddetta Convenzione, ha il tenore seguente:</dd>
<dt></dt>
<dd>Accordo concernente l’istituzione, nella stazione di Basilea FFS, di un ufficio a controlli nazionali abbinati e di controlli in corso di viaggio fra Basilea e Mulhouse e viceversa.</dd>
<dt></dt>
<dd>Vista la Convenzione del 28 settembre 1960<sup><a href="#fn-d7e107" id="fnbck-d7e107">5</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, si è convenuto quanto segue:</dd>
</dl>
<div class="footnotes">
<p id="fn-d7e47"><sup><a href="#fnbck-d7e47">3</a></sup><sup></sup> Il testo originale è pubblicato sotto lo stesso numero nell’ediz. franc. della presente  Raccolta.</p>
<p id="fn-d7e85"><sup><a href="#fnbck-d7e85">4</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
<p id="fn-d7e107"><sup><a href="#fnbck-d7e107">5</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
</div>
</div></div>
<main id="maintext"><p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 1</b></p></td>
</tr></table></div>
<dl>
<dt></dt>
<dd>Nella stazione di Basilea FFS, in territorio svizzero, è istituito un ufficio a controlli nazionali abbinati. In questo ufficio sono svolti:<dl>
<dt>1. </dt>
<dd>I controlli svizzeri e francesi d’entrata e d’uscita concernenti il traffico viaggiatori e assimilato (persone, merci private, campioni commerciali, divise, cartevalori, ecc.), i colli espresso e le merci del traffico accelerato (grande velocità e colli postali);</dd>
<dt>2.<sup><a href="#fn-d7e136" id="fnbck-d7e136">6</a></sup> </dt>
<dd>I controlli svizzeri e francesi d’entrata e d’uscita concernenti il traffico minuto delle merci e dei carri collettami;</dd>
<dt>3.<sup><a href="#fn-d7e151" id="fnbck-d7e151">7</a></sup> </dt>
<dd>I controlli svizzeri e francesi d’entrata e d’uscita concernenti il traffico dei carri completi.»</dd>
</dl>
</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 2</b><sup><a href="#fn-d7e171" id="fnbck-d7e171">8</a></sup></p></td>
</tr></table></div>
<dl>
<dt></dt>
<dd>Nei treni viaggiatori, il controllo può pure essere svolto in corso di viaggio nel percorso Basilea–Mulhouse e viceversa e, per il treno regionale (Regio-S-Bahn), sul percorso Basilea St. Jean–St. Louis e viceversa. Esso è applicabile alle persone nonché ai bagagli e agli altri beni che esse trasportano e, di norma, al bagaglio registrato, caricato sui treni designati secondo l’articolo 4 paragrafo 4.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 3</b></p></td>
</tr></table></div>
<dl>
<dt></dt>
<dd>
<sup>1</sup> La zona comprende:<dl>
<dt>a. </dt>
<dd>I binari di circolazione a partire dal confine nazionale fino agli scambi d’entrata del fascio A di Basilea‑smistamento 1 (Muttenz);</dd>
<dt>b.<sup><a href="#fn-d7e206" id="fnbck-d7e206">9</a></sup> </dt>
<dd>Per il traffico viaggiatori e assimilato, come anche il traffico accelerato delle merci:<dl>
<dt>– </dt>
<dd>la parte dell’area ferroviaria compresa tra il ponte ferroviario sul Birsig e quello della St. Margarethenstrasse;</dd>
<dt>– </dt>
<dd>all’est del ponte della St. Margarethenstrasse la parte dell’area ferroviaria situata a nord del binario A94 fino all’altezza dello scambio 73, esclusi la parte dell’area situata a nord del recinto tra l’edificio viaggiatori e quello delle SNCF‑Messaggerie e a nord dell’edificio SNCF‑Messaggerie come anche i locali dell’edificio viaggiatori e dell’edificio SNCF‑Messaggerie non menzionati nel paragrafo 2 del presente articolo;</dd>
<dt>– </dt>
<dd>i binari e il marciapiede del treno regionale (Regio-S-Bahn) nella stazione di Basilea St. Jean.<sup><a href="#fn-d7e229" id="fnbck-d7e229">10</a></sup>
</dd>
</dl>
</dd>
<dt>c.<sup><a href="#fn-d7e242" id="fnbck-d7e242">11</a></sup> </dt>
<dd>Per il traffico merci, oltre alle parti di territorio indicate nelle lettere a e b qui sopra, anche:<dl>
<dt>– </dt>
<dd>i binari B4 e B5 della stazione FFS‑viaggiatori;</dd>
<dt>– </dt>
<dd>i binari CI a C8 e H1 a H10 della stazione FFS‑Wolf;</dd>
<dt>– </dt>
<dd>dallo scambio 111, i binari Al a A13, A15 e A16, i binari J7 a J10, i binari B3 a B5, i binari F4 a F11 e F30 a F32, i binari K1, K3 e K6 a K8, i binari G56, G61 a G76, G81, G86 a G89, G91 a G93, sino allo scambio 107, della stazione di Basilea‑smistamento (Muttenz);</dd>
<dt>– </dt>
<dd>gli scambi d’accesso a detti binari nonché le rampe, i vestiboli, i locali e gli itinerari d’avviamento indicati nel paragrafo 2 del presente articolo;»</dd>
</dl>
</dd>
<dt>d. </dt>
<dd>Per il traffico dei colli postali, oltre alle partì di territorio menzionate nelle lettere a e b, i binari percorsi dai carri trasportanti detti colli, le banchine della porta‑transito e i locali della medesima, indicati nel paragrafo 2.</dd>
</dl>
</dd>
<dt></dt>
<dd>
<sup>2</sup> La zona è divisa in due settori:<dl>
<dt>a. </dt>
<dd>Un settore utilizzato in comune dalle amministrazioni dei due Stati, comprendente:<dl>
<dt>– </dt>
<dd>le parti di territorio e i binari di cui al paragrafo 1;</dd>
<dt>– </dt>
<dd>nell’edificio viaggiatori:</dd>
<dt></dt>
<dd>al pianterreno: i vestiboli d’entrata e d’uscita, compreso il locale bagagli SNCF, ma esclusi gli altri locali amministrativi situati all’interno di detti vestiboli;</dd>
<dt></dt>
<dd>nello scantinato: un deposito doganale sito nell’ala ovest dell’edificio, lato banchina SNCF;</dd>
<dt>– </dt>
<dd>nell’edificio SNCF‑Messaggerie: il padiglione doganale, eccetto i chioschi riservati agli agenti francesi;</dd>
<dt>– </dt>
<dd>nella stazione FFS‑Wolf: la rampa C, i padiglioni I, Ia e II compresi il primo piano e lo scantinato del padiglione la, la rampa H, come anche gli itinerari d’avviamento tra il padiglione Il e la rampa H attraverso i padiglioni III, IV e V;</dd>
<dt>– </dt>
<dd>nella stazione di Basilea‑smistamento (Muttenz): le rampe «Dogana» situate tra i binari J8 e J9 e i binari K1 e K3;</dd>
<dt>– </dt>
<dd>le banchine della posta transito e l’accesso al montacarichi menzionato nella lettera b;</dd>
<dt>– </dt>
<dd>i binari e il marciapiede del treno regionale (Regio-S-Bahn) nella stazione di Basilea St. Jean.<sup><a href="#fn-d7e308" id="fnbck-d7e308">12</a></sup>
</dd>
</dl>
</dd>
<dt>b. </dt>
<dd>Un settore riservato agli agenti francesi, comprendente:<dl>
<dt>– </dt>
<dd>nell’edificio viaggiatori:</dd>
<dt></dt>
<dd>al pianterreno: le due garitte della polizia, il locale doganale situato nell’angolo nord‑ovest del vestibolo d’entrata, cinque locali posti a sud e tre locali all’ovest del vestibolo d’uscita, come anche un dormitorio attiguo al vestibolo stesso, lato nord;</dd>
<dt></dt>
<dd>al primo piano: un locale di riposo nell’ala ovest dell’edificio, lato banchina SNCF; cinque locali di servizio e di riposo siti nell’ala ovest del l’edificio, lato est della facciata nord di detta ala;</dd>
<dt>– </dt>
<dd>nel padiglione doganale SNCF‑Messaggerie:</dd>
<dt></dt>
<dd>un chiosco nella parte uscita Francia/entrata Svizzera, lato binari;</dd>
<dt></dt>
<dd>un chiosco nella parte uscita Svizzera/entrata Francia; lato strada;</dd>
<dt>– </dt>
<dd>nella stazione FFS‑Wolf: due uffici sopraelevati nel padiglione Ia;</dd>
<dt>– </dt>
<dd>nella stazione Basilea‑smistamento (Muttenz): nell’edificio amministrativo ovest: cinque locali nella facciata nord e quattro nella facciata sud, vani di servizio, ad uso d’ufficio, siti al primo piano; due locali di servizio situati nel primo scantinato facciata nord, il primo ad uso d’ufficio, l’altro d’archivio;</dd>
<dt></dt>
<dd>un locale per le visite situato sulla rampa «Dogana» tra i binari K1 e K3;</dd>
<dt>– </dt>
<dd>nell’edificio della posta transito:</dd>
<dt></dt>
<dd>il montacarichi collegante il pianterreno coi depositi doganali francesi del 1° piano, nella parte est sulla facciata nord dell’edificio; al primo piano: due depositi doganali contigui situati nell’angolo nord‑est dell’edificio e un vano di servizio sito all’interno dei depositi contigui;<sup><a href="#fn-d7e356" id="fnbck-d7e356">13</a></sup>
</dd>
<dt>– </dt>
<dd>nella stazione di Basilea St. Jean: la parte francese del padiglione doganale sul marciapiede del treno regionale (Regio-S-Bahn).<sup><a href="#fn-d7e371" id="fnbck-d7e371">14</a></sup>
</dd>
</dl>
</dd>
</dl>
</dd>
<dt><sup> </sup></dt>
<dd>
<sup>3</sup> Per rispondere alle esigenze del traffico ferroviario, gli agenti francesi possono pure esperire il controllo nei treni, o loro elementi, provenienti dalla Francia o ivi diretti, i quali si trovino in una parte qualsiasi del territorio della stazione di Basilea FFS o della stazione di Basilea St. Jean. All’uopo tali agenti hanno facoltà d’accedere ai detti treni, o loro elementi, nonché di trasferire nei loro locali di servizio, attraverso il territorio della stazione di Basilea FFS o della stazione di Basilea St. Jean, le persone arrestate nonché le merci o gli altri beni e i mezzi di prova requisiti in detti treni o loro elementi. Questi controlli e operazioni sono reputati eseguiti entro la zona.<sup><a href="#fn-d7e387" id="fnbck-d7e387">15</a></sup>
</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 4</b></p></td>
</tr></table></div>
<dl>
<dt></dt>
<dd>
<sup>1</sup> Per quanto concerne il controllo in corso di viaggio, la zona comprende, per gli agenti dello Stato limitrofo, i treni designati conformemente al paragrafo 4 del presente articolo, sulla parte del percorso Basilea–Mulhouse e viceversa e, per il treno regionale (Regio-S-Bahn), sulla parte del percorso Basilea St. Jean–St. Louis e viceversa, situata nello Stato di soggiorno.<sup><a href="#fn-d7e411" id="fnbck-d7e411">16</a></sup>
</dd>
<dt></dt>
<dd>
<sup>2</sup> Nella stazione di Mulhouse e, per quel che concerne il treno regionale (Regio-S-Bahn), nella stazione di St. Louis, gli agenti svizzeri hanno il diritto di prelevare dal treno e di trattenere, nel locale a loro disposizione, le persone arrestate e le merci confiscate nonché i mezzi di prova. Il marciapiede di sosta del treno, il percorso tra il treno e il locale suddetto e il locale stesso sono considerati zona per e durante lo svolgimento di tali operazioni.<sup><a href="#fn-d7e426" id="fnbck-d7e426">17</a></sup>
</dd>
<dt></dt>
<dd>
<sup>3</sup> Le persone arrestate e le merci e i mezzi di prova confiscati sono ricondotti nello Stato limitrofo con il prossimo treno sulla tratta Basilea–Mulhouse e viceversa. Se questo trasferimento si rivela impossibile entro un termine ragionevole, le persone arrestate e le merci e i mezzi di prova possono essere trasferiti nello Stato limitrofo con l’autovettura degli agenti prestanti servizio seguendo l’itinerario stradale piu diretto. Durante il trasferimento, tale veicolo è considerato zona. Gli agenti dello Stato limitrofo informano gli agenti dello Stato di soggiorno del trasferimento di un cittadini dello Stato di soggiorno nello Stato limitrofo.<sup><a href="#fn-d7e441" id="fnbck-d7e441">18</a></sup>
</dd>
<dt></dt>
<dd>
<sup>4</sup> Le amministrazioni svizzere e francesi incaricate del controllo designano, d’intesa con le FFS e la SNCF, i treni, nei quali è effettuato il controllo in corso di viaggio e stabiliscono le modalità d’applicazione di detto controllo.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 4</b><sup>bis</sup> <sup><a href="#fn-d7e466" id="fnbck-d7e466">19</a></sup></p></td>
</tr></table></div>
<dl>
<dt></dt>
<dd>Gli agenti dello Stato limitrofo incaricati del Controllo in corso di viaggio sono autorizzati a servirsi, all’occorrenza, del percorso più diretto per esercitare le loro funzioni nello Stato di soggiorno e per far ritorno successivamente nello Stato limitrofo.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 5</b></p></td>
</tr></table></div>
<dl>
<dt></dt>
<dd>
<sup>1</sup> La Direzione del I circondario delle dogane svizzere, in Basilea e la Direzione regionale delle dogane francesi, in Mulhouse, disciplinano, di comune accordo, i particolari, segnatamente lo svolgimento del traffico, d’intesa con le altre amministrazioni competenti, nonché con le FFS e la SNCF.</dd>
<dt></dt>
<dd>
<sup>2</sup> Gli agenti responsabili, in servizio, delle amministrazioni locali interessate dei due Stati, prendono, di comune accordo, i provvedimenti applicabili per il momento o per un breve periodo, segnatamente per appianare le difficoltà che potessero sorgere durante il controllo.</dd>
<dt></dt>
<dd>
<sup>3</sup> I controlli di cui all’articolo 3 paragrafo 3, effettuati nelle vetture in provenienza dalla Svizzera ed in direzione della Francia, inizieranno solamente dopo che i viaggiatori a destinazione di Basilea avranno lasciato dette vetture.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 6</b><sup><a href="#fn-d7e513" id="fnbck-d7e513">20</a></sup></p></td>
</tr></table></div>
<dl>
<dt></dt>
<dd>La Direzione del I circondario delle dogane svizzere a Basilea e la Direzione regionale delle dogane francesi a Mulhouse stabiliscono, d’intesa con le autorità di polizia e le amministrazioni ferroviarie competenti, le indennità dovute per l’utilizzazione degli uffici messi a disposizione degli agenti francesi nelle stazioni di Basilea FFS e di Basilea St. Jean e degli agenti svizzeri nelle stazioni di Mulhouse e di St. Louis; esse determinano parimenti la ripartizione delle spese di riscaldamento, d’illuminazione e di pulizia dei locali e degli impianti utilizzati dagli agenti dei due Stati.</dd>
</dl>
<p></p>
<div class="table layout-table"><table><tr>
<td><p class="man-mod-ref "></p></td>
<td><p class="man-mod-ref "><b>Art. 7</b></p></td>
</tr></table></div>
<dl>
<dt></dt>
<dd>
<sup>1</sup> Il presente accordo abroga quello del 4 dicembre 1969<sup><a href="#fn-d7e541" id="fnbck-d7e541">21</a></sup>.</dd>
<dt></dt>
<dd>
<sup>2</sup> Esso potrà essere disdetto da ciascuna Parte mediante preavviso di sei mesi. La disdetta avrà effetto dal primo giorno del mese successivo alla data di scadenza del preavviso.</dd>
<dt></dt>
<dd>Il Consiglio federale svizzero ha approvato le disposizioni di questo accordo.</dd>
<dt></dt>
<dd>L’Ambasciata propone pertanto che la presente nota e quella di risposta del Ministero degli Affari Esteri costituiscano, conformemente all’articolo 1 paragrafo 4 della Convenzione suddetta del 28 settembre 1960<sup><a href="#fn-d7e564" id="fnbck-d7e564">22</a></sup>, l’intesa fra i due Governi sulla conferma dell’accordo nell’istituzione, nella stazione di Basilea FFS, in territorio svizzero, di un ufficio a controlli nazionali abbinati e di controlli in corso di viaggio fra Basilea e Mulhouse e viceversa. Essa propone che questo accordo entri in vigore il 9 aprile 1973.»</dd>
</dl>
<p class="absatz ">Il Ministero si onora d’informare l’Ambasciata che il Governo francese approva le disposizioni di questo accordo come anche la proposta dell’Ambasciata inerente all’entrata in vigore il 9 aprile 1973.</p>
<p class="absatz ">In tal modo, la nota suddetta dell’Ambasciata di Svizzera e la presente nota costituiscono, conformemente all’articolo 1 paragrafo 4 della Convenzione del 28 settembre 1960<sup><a href="#fn-d7e577" id="fnbck-d7e577">23</a></sup>, l’intesa tra il Governo francese e il Consiglio federale svizzero sull’accordo concernente l’istituzione, nella stazione di Basilea FFS, in territorio svizzero, di un ufficio a controlli nazionali abbinati e di controlli in corso di viaggio tra Basilea e Mulhouse e viceversa, accordo che entrerà in vigore il 9 aprile 1973.</p>
<p class="absatz ">Il Ministero degli Affari Esteri coglie l’occasione per rinnovare all’Ambasciata di Svizzera l’espressione della sua alta considerazione.</p></main>
</div></body>
</html>
