<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.946.291.741 --><p class="srnummer ">0.946.291.741 </p>
<p class="ref "> RU <b>1973</b> 1540</p>
<p class="absatzkurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>di commercio, protezione degli investimenti<br>e cooperazione tecnica tra<br>la Confederazione Svizzera e la Repubblica del Dahomey<b><sup><sup><a href="#fn-d7e30" id="fnbck-d7e30">2</a></sup></sup></b>
</h1>
<p class="erlasssubtitel ">Conchiuso il 20 aprile 1966</p>
<p class="erlasssubtitel ">Ratificato con strumenti depositati il 21 settembre 1973</p>
<p class="erlasssubtitel ">Entrato in vigore il 6 ottobre 1973 con effetto dal 1° gennaio 1966</p>
<p class="erlassdatum "> (Stato 6  ottobre 1973)</p>
<div class="footnotes">
<p id="fn-d7e14"><sup><a href="#fnbck-d7e14">1</a></sup><sup></sup> Dal testo originale francese.</p>
<p id="fn-d7e30"><sup><a href="#fnbck-d7e30">2</a></sup><sup></sup> Oggi Benin.</p>
</div>
</div>
<div id="preamble"><div>
<p class="man-template-autor ">Il Governo della Confederazione Svizzera<br>e<br>il Governo della Repubblica del Dahomey,</p>
<p class="absatz ">desiderosi di stringere vieppiù i legami d’amicizia e determinati a sviluppare la cooperazione economica e tecnica nonché gli scambi commerciali tra i due Paesi, </p>
<p class="man-template-verb ">hanno convenuto le disposizioni seguenti:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Cooperazione economica e tecnica</a>
</h6>
<div class="collapseable"><p class="absatz ">Il Governo della Confederazione Svizzera e il Governo della Repubblica del Dahomey s’impegnano a cooperare e ad accordarsi, giusta la loro legislazione e le loro possibilità, un aiuto reciproco per lo sviluppo dei rispettivi Paesi, segnatamente nel campo economico e tecnico.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Trattamento della nazione più favorita</a>
</h6>
<div class="collapseable">
<p class="absatz ">Le due alte Parti contraenti convengono di accordarsi reciprocamente il trattamento della nazione più favorita per quanto concerne i diritti e le formalità doganali.</p>
<p class="absatz ">Questo trattamento, tuttavia, non si riferisce ai vantaggi, alle concessioni e alle esenzioni che ciascuna delle alte Parti contraenti accorda o accorderà:</p>
<dl>
<dt>– </dt>
<dd>ai paesi limitrofi, nel traffico di confine;</dd>
<dt>– </dt>
<dd>ai paesi che con essa partecipano a un’unione doganale, una zona di libero scambio o una stessa zona monetaria già istituite o istituibili.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Ordinamento d’importazione in Svizzera</a>
</h6>
<div class="collapseable"><p class="absatz ">Il Governo della Confederazione Svizzera continua ad accordare l’attuale trattamento liberale all’importazione dei prodotti originari del Dahomey, segnatamente di quelli in allegato D.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Ordinamento d’importazione nel Dahomey</a>
</h6>
<div class="collapseable"><p class="absatz ">Il Governo della Repubblica del Dahomey autorizza l’importazione di prodotti di origine svizzera, segnatamente di quelli in allegato S, a concorrenza dei valori indicati per ogni voce. Esso farà parimente beneficiare i prodotti svizzeri delle liberalizzazioni d’importazione o dei contingenti globali d’importazione di prodotti esteri. Le merci svizzere saranno parificate a quelle originarie d’altri paesi esteri nell’ambito del regime dei contingenti globali.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Salvaguardia degli interessi economici vitali</a>
</h6>
<div class="collapseable"><p class="absatz ">Qualora le importazioni provenienti da una Parte gravemente nuocessero, o minacciassero di nuocere, agli interessi economici dell’altro Paese, le due Parti si riservano il diritto di adottare le misure appropriate, previa consultazione reciproca, nell’ambito della Commissione mista prevista nell’accordo.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Informazioni commerciali</a>
</h6>
<div class="collapseable">
<p class="absatz ">I servizi competenti dei due Governi si comunicheranno reciprocamente nel più breve tempo possibile, ogni utile informazione concernente gli scambi commerciali, le statistiche d’importazione e d’esportazione e le condizioni d’impiego dei contingenti iscritti nell’accordo. In particolare, le autorità svizzere comunicheranno almeno una volta l’anno alle autorità del Dahomey il totale e la distinta delle importazioni svizzere di prodotti d’origine dahomeyana. Parimenti, le autorità del Dahomey comunicheranno alle autorità svizzere il totale e la distinta delle importazioni in Dahomey di prodotti d’origine svizzera.</p>
<p class="absatz ">Qualsiasi esame del traffico delle merci e della bilancia commerciale tra i Paesi è basato, d’ambo le parti, sulle statistiche d’importazione.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Ordinamento dei pagamenti</a>
</h6>
<div class="collapseable"><p class="absatz ">I pagamenti tra la Confederazione Svizzera e la Repubblica del Dahomey, compresi quelli attinenti allo scambio delle merci nell’ambito del presente accordo, sono operati conformemente al regime vigente tra la zona del franco e la Svizzera.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Protezione degli investimenti</a>
</h6>
<div class="collapseable">
<p class="absatz ">Gli investimenti, i beni, i diritti e gli interessi appartenenti a cittadini, fondazioni, associazioni o società di un’alta Parte contraente sul territorio dell’altra, fruiscono di un trattamento giusto ed equo, almeno uguale a quello riconosciuto da ciascuna Parte ai propri cittadini oppure, qualora fosse migliore, al trattamento accordato ai cittadini, fondazioni, associazioni o società della nazione più favorita.</p>
<p class="absatz ">Ciascuna Parte si obbliga ad autorizzare il libero trasferimento del reddito del lavoro o dell’attività esercitata sul territorio dai cittadini, fondazioni, associazioni o società dell’altra Parte, e il libero trasferimento degli utili, interessi, dividendi, diritti ed altre entrate, ammortamenti, in caso di liquidazione parziale o totale, del provento della stessa.</p>
<p class="absatz ">Qualora una Parte espropriasse o nazionalizzasse beni, diritti o interessi spettanti a cittadini, fondazioni, associazioni o società dell’altra Parte oppure prendesse, ai loro riguardi, qualsiasi altro provvedimento di spodestamento diretto o indiretto, essa deve prevedere il pagamento di un’indennità effettiva e adeguata, conformemente al diritto internazionale pubblico. L’ammontare di tale indennità, stabilito al momento dell’espropriazione, della nazionalizzazione o dello spodestamento, deve essere pagato, in valuta trasferibile e senza alcun indugio ingiustificato, all’avente diritto ovunque risieda. Tuttavia, i provvedimenti d’espropriazione, di nazionalizzazione o di spodestamento, non devono essere discriminanti né contrari a un’obbligazione specifica.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Clausola arbitrale per la protezione degli investimenti</a>
</h6>
<div class="collapseable">
<p class="absatz ">Le controversie fra le alte Parti contraenti, circa l’interpretazione o l’applicazione delle disposizioni dell’articolo 8, che non possano essere risolte in maniera soddisfacente nel termine di sei mesi per via diplomatica, saranno sottoposte, a richiesta dell’una o dell’altra Parte, a un tribunale arbitrale di tre membri. Ciascuna Parte designerà un arbitro. I due arbitri nomineranno un superarbitro, il quale dovrà essere cittadino di un terzo Stato.</p>
<p class="absatz ">Qualora una Parte ometta di designare il suo arbitro e disattenda l’invito dell’altra, inteso a sollecitare la designazione entro due mesi, l’arbitro verrà nominato, a richiesta di quest’ultima Parte, dal presidente della Corte internazionale di Giustizia.</p>
<p class="absatz ">Se i due arbitri non riescono, entro due mesi dalla loro designazione, a mettersi d’accordo sulla scelta del superarbitro, questo sarà nominato, a richiesta di una Parte, dal presidente della Corte internazionale di Giustizia.</p>
<p class="absatz ">Ove, nei casi previsti nel secondo e terzo capoverso, il presidente della Corte internazionale di Giustizia sia impedito, o sia cittadino di una Parte, le nomine saranno fatte dal vicepresidente. Se questo è impedito oppure cittadino di una Parte, le nomine saranno fatte dal membro anziano della Corte, che non sia cittadino di alcuna delle Parti.</p>
<p class="absatz ">Salvo disposizioni contrarie delle Parti, il tribunale stabilisce la sua procedura.</p>
<p class="absatz ">Le decisioni del tribunale rivestono carattere obbligatorio per le Parti.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Commissione mista</a>
</h6>
<div class="collapseable"><p class="absatz ">A richiesta dell’una o dell’altra Parte, una Commissione mista si adunerà alternativamente nell’una o nell’altra capitale. Essa veglia sull’applicazione del presente accordo ed emana le disposizioni dirette a migliorare le relazioni economiche tra i due Paesi.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Applicazione dell’accordo al Liechtenstein</a>
</h6>
<div class="collapseable"><p class="absatz ">Gli articoli da 2 a 7 del presente accordo sono applicabili al Principato del Liechtenstein, fintanto che questo rimarrà vincolato alla Confederazione Svizzera da un trattato d’unione doganale.</p></div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Entrata in vigore e rinnovo</a>
</h6>
<div class="collapseable">
<p class="absatz ">Il presente accordo entra in vigore retroattivamente il 1° gennaio 1966 e avrà effetto fino al 31 dicembre 1967. Esso sarà tacitamente rinnovato di anno in anno, sempreché l’una o l’altra Parte non lo disdica per iscritto tre mesi prima della scadenza.</p>
<p class="absatz ">Il presente accordo sarà ratificato. Esso entrerà in vigore quindici giorni dopo lo scambio degli strumenti di ratificazione.</p>
<p class="absatz ">In caso di disdetta, le disposizioni degli articoli 8 e 9 rimarranno applicabili ancora per dieci anni agli investimenti attuati prima della stessa.</p>
<p class="absatz ">Fatto a Cotonu, i n doppio esemplare, il 20 aprile 1966.</p>
<p class="absatzkurs man-font-style-italic ">(Si omettono le firme)</p>
</div></article></main><div id="annex">
<section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco D</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Prodotti del Dahomey che possono essere importati in Svizzera senza limitazione di contingentamento nell’ambito della regolamentazione vigente in Svizzera</a><b><sup><a href="#fn-d7e192" id="fnbck-d7e192">3</a></sup></b>
</h2>
<div class="footnotes"><p id="fn-d7e192"><sup><a href="#fnbck-d7e192">3</a></sup><sup></sup> Elenco non limitativo</p></div>
<div class="collapseable"><dl>
<dt>1. </dt>
<dd>Arachidi, non da foraggio</dd>
<dt>2. </dt>
<dd>Olio di palma</dd>
<dt>3. </dt>
<dd>Semi oleaginosi, tra cui semi di ricino</dd>
<dt>4. </dt>
<dd>Copra</dd>
<dt>5. </dt>
<dd>Legno di teck</dd>
<dt>6. </dt>
<dd>Cotone</dd>
<dt>7. </dt>
<dd>Banane, ananassi, arance</dd>
<dt>8. </dt>
<dd>Pimenti e altre spezie</dd>
<dt>9. </dt>
<dd>Fecole d manioca e tapioca</dd>
<dt>10. </dt>
<dd>Prodotti artigianali</dd>
<dt>11. </dt>
<dd>Olii di palmisti</dd>
</dl></div></section></div></section><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Elenco S</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Importazione di prodotti svizzeri nella Repubblica del Dahomey</a><b><sup><a href="#fn-d7e237" id="fnbck-d7e237">4</a></sup></b>
</h2>
<div class="footnotes"><p id="fn-d7e237"><sup><a href="#fnbck-d7e237">4</a></sup><sup></sup> Elenco non limitativo</p></div>
<div class="collapseable">
<p></p>
<div class="table"><table border="1">
<tr>
<td><p class="man-template-tab-kpf ">N.</p></td>
<td><p class="man-template-tab-kpf ">Designazione dei prodotti</p></td>
<td><p class="man-template-tab-kpf ">Contingenti annui in 1000 fr. s.</p></td>
</tr>
<tr>
<td><p class="man-template-tab-krpr ">1</p></td>
<td><p class="man-template-tab-krpr ">Latti medicinali, formaggi e altri latticini</p></td>
<td><p class="man-template-tab-krpr ">  50</p></td>
</tr>
<tr>
<td><p class="man-template-tab-krpr ">2</p></td>
<td><p class="man-template-tab-krpr ">Prodotti chimici diversi contingentati, tra cui coloranti e prodotti farmaceutici</p></td>
<td><p class="man-template-tab-krpr ">100 + s.b.<sup><a href="#fn-d7e274" id="fnbck-d7e274">5</a></sup></p></td>
</tr>
<tr>
<td><p class="man-template-tab-krpr ">3</p></td>
<td><p class="man-template-tab-krpr ">Prodotti tessili diversi contingentati, tra cui tessuti di cotone, stampati e fazzoletti</p></td>
<td><p class="man-template-tab-krpr ">100</p></td>
</tr>
<tr>
<td><p class="man-template-tab-krpr ">4</p></td>
<td><p class="man-template-tab-krpr ">Materiale meccanico ed elettrico diverso contingentato, comprese le macchine per scrivere</p></td>
<td><p class="man-template-tab-krpr ">100 + s.b.</p></td>
</tr>
<tr>
<td><p class="man-template-tab-krpr ">5</p></td>
<td><p class="man-template-tab-krpr ">Macchine per cucire</p></td>
<td><p class="man-template-tab-krpr ">liberate</p></td>
</tr>
<tr>
<td><p class="man-template-tab-krpr ">6</p></td>
<td><p class="man-template-tab-krpr ">Apparecchi cinematografici (proiettori, cineprese), apparecchi fotografici e accessori, fonografi, fonorivelatore, motori, giradischi, cambia-dischi, ecc.</p></td>
<td><p class="man-template-tab-krpr ">  50</p></td>
</tr>
<tr>
<td><p class="man-template-tab-krpr ">7</p></td>
<td><p class="man-template-tab-krpr ">Orologi e forniture per rifinitura</p></td>
<td><p class="man-template-tab-krpr ">100</p></td>
</tr>
<tr>
<td><p class="man-template-tab-krpr ">8</p></td>
<td><p class="man-template-tab-krpr ">Diversi, compresi i pezzi di ricambio</p></td>
<td><p class="man-template-tab-krpr ">100</p></td>
</tr>
</table></div>
<div class="footnotes"><p id="fn-d7e274"><sup><a href="#fnbck-d7e274">5</a></sup><sup></sup> s.b. = secondo il bisogno</p></div>
</div></section></div></section>
</div>
</div></body>
</html>
