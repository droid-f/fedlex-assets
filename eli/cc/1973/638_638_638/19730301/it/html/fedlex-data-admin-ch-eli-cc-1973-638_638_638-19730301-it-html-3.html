<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.531.951.8--><p class="srnummer ">0.741.531.951.8</p>
<p class="ref "> RU <b>1973</b> 638</p>
<p class="man-template-tab-krpr-kurs man-font-style-italic ">Traduzione<i><sup><a href="#fn-d7e14" id="fnbck-d7e14">1</a></sup></i></p>
<h1 class="erlasstitel botschafttitel ">Accordo<br>tra il Ministero dei Trasporti e dell’Energia<br>del Gran Ducato di Lussemburgo<br>e il Dipartimento federale svizzero di giustizia e polizia<br>al reciproco riconoscimento delle licenze nazionali di condurre</h1>
<p class="erlasssubtitel ">Conchiuso il 15 febbraio 1973<br>Entrato in vigore il 1° marzo 1973</p>
<p class="erlassdatum "></p>
<div class="footnotes"><p id="fn-d7e14"><sup><a href="#fnbck-d7e14">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div>
<div id="preamble"><div>
<p class="man-template-autor ">Il Ministero dei Trasporti e dell’Energia<br>del Gran Ducato di Lussemburgo<br>e<br>il Dipartimento federale svizzero di giustizia e polizia,</p>
<p class="absatz ">desiderosi di agevolare la circolazione internazionale su strade fra i due paesi,</p>
<p class="man-template-verb ">hanno convenuto quanto segue,</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Riconoscimento delle licenze di condurre</a>
</h6>
<div class="collapseable">
<p class="absatz ">(1)  il Lussemburgo e la Svizzera riconoscono reciprocamente le licenze nazionali di condurre, rilasciate dalle autorità dei rispettivi paesi.</p>
<p class="absatz ">(2)  Il titolare di una licenza di condurre valida, rilasciata da uno degli Stati contraenti, è autorizzato a condurre temporaneamente sul territorio dell’altro Stato i veicoli a motore delle categorie recate nella licenza. Per quanto concerne il presente capoverso, la durata temporanea è stabilita dalle legislazioni nazionali.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Rinuncia all’esame di guida</a>
</h6>
<div class="collapseable">
<p class="absatz ">(1)  Il titolare di una licenza di condurre automobili leggere o motocicli rilasciata da uno degli Stati riceve la corrispondente licenza dell’altro Stato senza dover superare un esame di guida.</p>
<p class="absatz ">(2)  In deroga al capoverso 1 l’esame può essere richiesto se:</p>
<dl>
<dt>i) </dt>
<dd>motivi speciali consentono di dubitare dell’idoneità a condurre del titolare della licenza;</dd>
<dt>ii) </dt>
<dd>il conducente ha ottenuta la licenza straniera eludendo le norme di competenza vigenti nel suo paese di domicilio;</dd>
<dt>iii) </dt>
<dd>il titolare di licenza di condurre rilasciata da uno degli Stati contraenti vuole effettuare, per conto di un’impresa situata sul territorio dell’altro Stato, trasporti professionali di persone mediante automobili leggere (peso totale ammesso fino 3,5 t) o trasporti di persone o merci mediante autoveicoli pesanti (peso totale ammesso, superiore a 3,5 t).</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Disposizioni speciali</a>
</h6>
<div class="collapseable"><p class="absatz ">L’obbligo di fare domanda per ottenere una licenza di condurre, quello di produrre un estratto dal casellario giudiziario o un certificato medico come anche quello di pagare le debite tasse per il rilascio della licenza sono disciplinati dalle legislazioni nazionali.</p></div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Applicazione al Principato del Liechtenstein</a>
</h6>
<div class="collapseable"><p class="absatz ">In virtù dello speciale mandato del Governo del Principato del Liechtenstein, il presente accordo è applicabile anche al Principato.</p></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Modelli delle licenze</a>
</h6>
<div class="collapseable">
<p class="absatz ">(1)  Al presente accordo sono allegati<sup><a href="#fn-d7e103" id="fnbck-d7e103">2</a></sup> i modelli delle licenze di condurre dei due Paesi contraenti e del Principato del Liechtenstein.</p>
<p class="absatz ">(2)  Parimenti è allegata<sup><a href="#fn-d7e111" id="fnbck-d7e111">3</a></sup> una tavola di concordanza fra le categorie delle licenze svizzere di condurre e quelle definite nella convenzione di Vienna del 1968.</p>
<div class="footnotes">
<p id="fn-d7e103"><sup><a href="#fnbck-d7e103">2</a></sup><sup></sup> Allegati non pubblicati.</p>
<p id="fn-d7e111"><sup><a href="#fnbck-d7e111">3</a></sup><sup></sup> Allegati non pubblicati.</p>
</div>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Entrata in vigore e durata</a>
</h6>
<div class="collapseable">
<p class="absatz ">(1)  Il presente accordo entra in vigore il 1° marzo 1973.</p>
<p class="absatz ">(2)  La sua validità è indeterminata. Potrà però essere disdetto dai due Governi in ogni momento per scritto mediante preavviso di 3 mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i sottoscritti, debitamente autorizzati dalle rispettive amministrazioni hanno firmato il presente accordo.</p>
<p class="absatz ">Fatto a Lussemburgo, il 15 febbraio 1973, in due originali in lingua francese.</p>
<p></p>
<div class="table layout-table"><table>
<tr>
<td><p class="unterschriften1 ">Per il<br>Ministero dei Trasporti e dell’Energia<br>del Gran Ducato di Lussemburgo:</p></td>
<td><p class="unterschriften1 ">Per il<br>Dipartimento federale svizzero<br>di giustizia e polizia:</p></td>
</tr>
<tr>
<td><p class="unterschriften ">C. Kasel</p></td>
<td><p class="unterschriften ">R. Messerli</p></td>
</tr>
</table></div>
<p class="absatz "></p>
</div></section></main>
</div></body>
</html>
