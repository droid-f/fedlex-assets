<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.741.531.917.2--><p class="srnummer ">0.741.531.917.2</p>
<p class="ref "> RU <b>1972</b> 697</p>
<h1 class="erlasstitel botschafttitel ">Scambio di note del 1° luglio 1971 <br>tra la Svizzera e il Belgio <br>sul reciproco riconoscimento delle licenze di condurre</h1>
<p class="erlasssubtitel ">Entrato in vigore il 1° luglio 1971</p>
<p class="erlassdatum "></p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e25" id="fnbck-d7e25">1</a></sup></i></p>
<p></p>
<div class="table"><table border="1">
<tr>
<td><p class="man-template-tab-krpr ">Ambasciata del Belgio</p></td>
<td><p class="man-template-tab-krpr ">Berna, 1° luglio 1971</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Al Dipartimento politico federale</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Berna</p></td>
</tr>
</table></div>
<p class="absatz ">L’Ambasciata del Belgio saluta codesto Dipartimento politico federale e si onora di dichiarargli ricevuta la nota dipartimentale n. s. o. 611. B. del 1° luglio 1971 del seguente tenore:</p>
<dl>
<dt></dt>
<dd>«La Svizzera e il Belgio riconoscono reciprocamente le licenze di condurre nazionali rilasciate dalle autorità dei due Stati. Il titolare di una licenza di condurre valida rilasciata da uno Stato contraente è autorizzato a guidare temporaneamente sul territorio dell’altro Stato veicoli a motore delle categorie per le quali la sua licenza è valida.</dd>
<dt></dt>
<dd>Il titolare di una licenza di condurre rilasciata da uno dei due Stati, valida per gli autoveicoli leggeri o i motoveicoli, ottiene la licenza corrispondente dell’altro Stato senza dover superare un esame. L’esame può tuttavia essere preteso:<dl>
<dt>i) </dt>
<dd>se motivi speciali fanno sorgere dubbi sulla idoneità alla guida del titolare della licenza;</dd>
<dt>ii) </dt>
<dd>se il conducente ha ottenuto la licenza straniera eludendo le prescrizioni concernenti la competenza applicabile nel suo Stato di residenza;</dd>
<dt>iii) </dt>
<dd>se il titolare di una licenza di condurre rilasciata da uno degli Stati contraenti vuole eseguire, professionalmente, per conto di un’azienda situata sul territorio dell’altro Stato, trasporti di persone e di cose con autoveicoli leggeri (fino a 3,5 t di peso totale) oppure trasporti di persone e di cose con autoveicoli pesanti (peso totale oltre 3,5 t).</dd>
<dt></dt>
<dd>In base ad un’autorizzazione speciale del Governo del Principato del Liechtenstein, il presente accordo si applica anche al Principato del Liechtenstein.</dd>
<dt></dt>
<dd>Sono allegati alla presente nota dei modelli delle licenze di condurre dei due Stati. È allegata anche una tabella delle concordanze tra le categorie delle licenze di condurre svizzere e le categorie stabilite nella convenzione di Ginevra del 1949<sup><a href="#fn-d7e82" id="fnbck-d7e82">2</a></sup>.</dd>
</dl>
</dd>
<dt></dt>
<dd>Il presente accordo entra in vigore il 1° luglio 1971 e può essere disdetto in qualsiasi momento da uno dei due Governi con un preavviso di tre mesi.</dd>
<dt></dt>
<dd>Se il Governo belga consente con quanto è qui sopra esposto, il Dipartimento politico federale si onora di proporre che la presente nota con la risposta di codesta Ambasciata valgano come accordo tra i due Governi.</dd>
<dt></dt>
<dd>Il Dipartimento coglie anche questa occasione per assicurare l’Ambasciata della sua alta stima.</dd>
<dt></dt>
<dd>Berna, 1° luglio 1971.»</dd>
</dl>
<p class="absatz ">L’Ambasciata è autorizzata a trasmettere a codesto Dipartimento politico federale l’accordo del Governo belga su quanto precede. La nota del Dipartimento con la presente risposta valgono dunque come accordo stipulato tra i due Governi.</p>
<p class="absatz ">L’Ambasciata del Belgio approfitta dell’occasione per assicurare il Dipartimento politico federale della sua alta stima.</p>
<div class="footnotes">
<p id="fn-d7e25"><sup><a href="#fnbck-d7e25">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e82"><sup><a href="#fnbck-d7e82">2</a></sup><sup></sup> Non pubblicati.</p>
</div>
</div></div>
</div></body>
</html>
