<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1972-2471_2524_2301-19720508-it-docx</title>
</head>
<body><div id="lawcontent">
<div id="preface">
<!--0.975.261.8 --><p class="srnummer ">0.975.261.8 </p>
<p> RU <b>1972</b> 2301</p>
<p class=" man-font-style-italic ">Traduzione<i><sup><a href="#fn-d6e14" id="fnbck-d6e14">1</a></sup></i></p>
<h1 class="erlasstitel botschafttitel ">Convenzione<br>tra la Confederazione Svizzera e la Repubblica d’Uganda concernente l’incoraggiamento e la reciproca protezione degli investimenti</h1>
<p>Conchiusa il 23 agosto 1971</p>
<p>Ratificata con strumenti scambiati l’8 maggio 1972</p>
<p>Entrata in vigore l’8 maggio 1972</p>
<p> (Stato 8  maggio 1972)</p>
<div class="footnotes"><p id="fn-d6e14"><sup><a href="#fnbck-d6e14">1</a></sup> Dal testo originale francese.</p></div>
</div>
<div id="preamble">
<p>Il Governo della Confederazione Svizzera<br>e<br>il Governo della Repubblica d’Uganda,</p>
<p>desiderosi di rinforzare la cooperazione fra i due Stati,</p>
<p>intendendo creare condizioni favorevoli agli investimenti di capitali di cittadini e società di ciascuno Stato nel territorio dell’altro, e con ciò incrementare la cooperazione nel campo della produzione, del commercio e della scienza,</p>
<p>riconoscendo che l’incoraggiamento e la protezione di tali investimenti sono propri a stimolare il trasferimento dei capitali al beneficio della prosperità economica dei due Paesi,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>Giusta la presente Convenzione:</p>
<p>1.  Il termine «cittadini» significa:</p>
<dl>
<dt>(a) </dt>
<dd>per la Repubblica d’Uganda:<dl>
<dt>(i) </dt>
<dd>gli Ugandesi conformemente al Capitolo II della propria Costituzione;</dd>
<dt>(ii) </dt>
<dd>le società conformemente alla cifra 2 lettera a, qui di seguito.</dd>
</dl>
</dd>
<dt>(b) </dt>
<dd>per la Svizzera:</dd>
<dt>le persone fisiche che, conformemente alla legislazione svizzera, sono svizzere.</dt>
<dd class="clearfix"></dd>
</dl>
<p>2.  Il termine «società» significa:</p>
<dl>
<dt>(a) </dt>
<dd>per la Repubblica d’Uganda:</dd>
<dt>le persone giuridiche, società commerciali o d’altro genere, o corporazioni di diritto pubblico del «Companies (Government and Public Bodies Participation) Act of Uganda», o ogni altra associazione con o senza personalità giuridica, controllata, in fatto o in diritto, da azionisti di nazionalità ugandese, indipendentemente dalle circostanze che le obbligazioni di questi soci, associati o membri, siano limitate o illimitate e dalla circostanza che abbiano o no scopo lucrativo.</dt>
<dd class="clearfix"></dd>
<dt>(b) </dt>
<dd>per la Svizzera:</dd>
<dt>le collettività, istituzioni o fondazioni con personalità giuridica, le società in nome collettivo o in accomandita e altri enti senza personalità giuridica, in cui i cittadini svizzeri hanno, direttamente o indirettamente, un interesse preponderante.</dt>
<dd class="clearfix"></dd>
</dl>
<p>3.  Il termine «investimento», comprende tutte le categorie di beni e, in particolare, ma non esclusivamente:</p>
<dl>
<dt>(a) </dt>
<dd>i beni mobili e immobili e tutti gli altri diritti reali quali ipoteche, pegni, usufrutto e diritti simili;</dd>
<dt>(b) </dt>
<dd>le azioni e altre forme di partecipazione;</dd>
<dt>(c) </dt>
<dd>i crediti monetari o diritti su prestazioni aventi valore economico;</dd>
<dt>(d) </dt>
<dd>i diritti d’autore, i marchi di fabbrica, i procedimenti tecnici, «know how», i marchi e nomi commerciali ed il «goodwill»;</dd>
<dt>(e) </dt>
<dd>le concessioni di diritto pubblico, comprese quelle di ricerca, d’estrazione e sfruttamento delle risorse naturali.</dd>
</dl>
<p>4.  Il termine «reddito» significa: le somme sotto forma di utili netti o di interessi fruttati in un determinato periodo da un investimento.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>Ciascuna Parte contraente si obbliga a promuovere gli investimenti sul proprio territorio di società o cittadini dell’altra Parte.</p>
<p>La presente Convenzione s’applica agli investimenti ammessi conformemente alla rispettiva legislazione delle Parti contraenti.<sup><a href="#fn-d6e117" id="fnbck-d6e117">2</a></sup></p>
<div class="footnotes"><p id="fn-d6e117"><sup><a href="#fnbck-d6e117">2</a></sup> Vedi anche il prot. alla fine della presente conv.</p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a><sup><a href="#fn-d6e124" id="fnbck-d6e124">3</a></sup>
</h6>
<div class="collapseable">
<p>Le Parti contraenti si obbligano a proteggere i beni investiti sul proprio territorio da società o cittadini dell’altra Parte e a non intralciarne con provvedimenti ingiustificati o discriminatori la gestione, il mantenimento, l’utilizzazione, il godimento, l’aumento nonché la liquidazione.</p>
<p>In particolare, ciascuna Parte facilita sul proprio territorio tali attività produttive e commerciali e dà le autorizzazioni necessarie comprese quelle relative all’attuazione degli accordi di fabbricazione, all’assistenza commerciale o tecnica e all’impiego del personale qualificato dell’altra Parte o d’uno Stato terzo.</p>
<div class="footnotes"><p id="fn-d6e124"><sup><a href="#fnbck-d6e124">3</a></sup> Vedi anche il prot. alla fine della presente conv.</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>Ciascuna Parte contraente garantisce sul proprio territorio un trattamento giusto ed equo, per quanto concerne gli investimenti effettuati da cittadini o società dell’altra Parte contraente, giusta il diritto internazionale.</p>
<p>Detto trattamento non sarà meno favorevole di quello che ogni Parte contraente accorda sul proprio territorio a qualsiasi altro investimento analogo alle attività dei propri cittadini o società o alle attività di cittadini o società d’uno Stato terzo relative a tali investimenti.</p>
<p>Detto trattamento non è applicato ai privilegi che una Parte contraente accorda a cittadini o società d’uno Stato terzo in virtù della propria partecipazione o associazione a un’unione doganale, a un mercato comune o a una zona di libero scambio.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p>Ciascuna Parte contraente garantisce ai cittadini o società dell’altra Parte, per quanto concerne i loro investimenti, il trasferimento di capitali e redditi come anche, in caso di liquidazione, del ricavo.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p>Nessuna delle Parti contraenti può adottare provvedimenti di espropriazione, nazionalizzazione o spossessamento, diretti o indiretti, contro i beni appartenenti a società o a cittadini dell’altra Parte, salvo che siano osservate le seguenti condizioni:</p>
<dl>
<dt>1. </dt>
<dd>Le misure sono prese nell’interesse pubblico e nell’osservanza delle prescrizioni legali.</dd>
<dt>2. </dt>
<dd>Le misure non sono discriminatorie.</dd>
<dt>3. </dt>
<dd>Dette misure prevedono il pagamento d’una indennità ragionevole, adeguata ed effettiva.</dd>
<dt></dt>
<dd>Detta indennità dovrà rappresentare l’equivalente degli investimenti all’epoca dell’espropriazione, nazionalizzazione o spossessamento e sarà pagata in valuta convertibile, versata entro congruo termine all’avente diritto, indipendentemente dal suo domicilio o dalla sua sede.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a><sup><a href="#fn-d6e175" id="fnbck-d6e175">4</a></sup>
</h6>
<div class="collapseable">
<p>Ove una Parte contraente avesse accordato una qualsiasi garanzia finanziaria per rischi non commerciali rispetto ad un investimento effettuato da un cittadino o una società nel territorio dell’altra Parte contraente, quest’ultima riconoscerà la surrogazione, per attribuzione al garante, dei diritti dell’investitore, quanto al danno, purché il pagamento sia avvenuto con tal garanzia e nella misura del pagamento stesso.</p>
<div class="footnotes"><p id="fn-d6e175"><sup><a href="#fnbck-d6e175">4</a></sup> Vedi anche il prot. alla fine della presente conv.</p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p>Gl’investimenti effettuati prima dell’entrata in vigore della convenzione da cittadini o società di una delle Parti contraenti sul territorio dell’altra Parte, conformemente alle sue disposizioni legali, sono parimente assoggettati alla presente Convenzione.</p></div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable"><p>Se una Parte ha convenuto con cittadini o società dell’altra condizioni più favorevoli, queste ultime sostituiscono quelle previste nella presente Convenzione.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable"><p>Se una questione qualunque è disciplinata dalla presente Convenzione e da un altro accordo internazionale, obbligatorio per le Parti, nessun disposto del presente testo può impedire a un cittadino o a una società delle Parti di beneficiari e delle disposizioni più favorevoli.</p></div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a>
</h6>
<div class="collapseable">
<p>Le controversie fra le Parti contraenti circa l’interpretazione o l’esecuzione della presente Convenzione sono composte, se possibile, mediante negoziati tra le Parti.</p>
<p>Se la controversia non può essere così risolta va sottoposta, a domanda dell’una o dell’altra Parte, ad un tribunale arbitrale.</p>
<p>Detto tribunale arbitrale sarà composto di tre membri. Ogni parte contraente designa un arbitro, i due arbitri così designati nominano il presidente che deve essere cittadino di uno Stato terzo. I due arbitri sono nominati nel termine di due mesi e il presidente nei tre mesi seguenti la data alla quale una delle Parti contraenti ha informato l’altra Parte del proprio desiderio di sottoporre la controversia a un tribunale arbitrale.</p>
<p>Se una di dette designazioni non è stata fatta entro il termine prescritto nel capoverso 3, una delle Parti contraenti può invitare il Presidente della Corte Internazionale di Giustizia a fare le nomine necessarie. Se il Presidente è cittadino di una Parte o è impedito, le nomine saranno fatte dal vicepresidente. Se questi è impedito o cittadino di una Parte, le nomine saranno fatte dal decano della Corte che non è impedito o cittadino di alcuna delle Parti.</p>
<p>Salvo disposizioni contrarie delle Parti, il tribunale stabilisce la sua procedura.</p>
<p>Il tribunale decide a maggioranza. I suoi deliberati obbligano le Parti definitivamente.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a>
</h6>
<div class="collapseable"><p>L’allegato protocollo è parte integrante della Convenzione.</p></div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a>
</h6>
<div class="collapseable">
<p>La presente Convenzione è sottoposta a ratificazione. Gli strumenti saranno al più presto scambiati a Kampala.</p>
<p>La Convenzione entrerà in vigore il giorno dello scambio degli strumenti di ratifica e rimarrà in vigore per un periodo di cinque anni. Ciascuna Parte può disdire per scritto la Convenzione sei mesi prima dello scadere del primo quinquennio. Se non è disdetta essa resterà in vigore per un periodo illimitato. Tuttavia può essere disdetta in ogni momento da ciascuna delle Parti mediante preavviso di sei mesi.</p>
<p>In caso di disdetta, le disposizioni di cui agli articoli da 1 a 12 restano applicabili per 10 anni agli investimenti operati prima della disdetta.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i rappresentanti dei due Paesi, debitamente autorizzati, hanno firmato la presente Convenzione.</p>
<p>Fatto a Kampala, il 23 agosto 1971, in due esemplari, nelle lingue francese e inglese, i due testi facenti egualmente fede.</p>
<?del-struct abstand18pt><p class=" man-font-style-italic ">(Si omettono le firme)</p>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Protocollo <br></a>
</h1>
<div class="collapseable">
<section id="lvl_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u1"><i>ad articolo 2 capoverso 2</i></a>
</h2>
<div class="collapseable"><p>Per quanto concerne gli investimenti nella Repubblica d’Uganda, un investimento sarà accettato se prima approvato giusta la legislazione ugandese concernente la protezione degli investimenti esteri o se oggetto d’una approvazione particolare per beneficiare di detta Convenzione. Il Governo ugandese considera con benevolenza l’attribuzione di tali autorizzazioni.</p></div></section><section id="lvl_u1/lvl_u2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u2"><i>ad articolo 3 capoverso 1</i></a>
</h2>
<div class="collapseable"><p>Le misure prese per ragioni d’ordine pubblico e di sicurezza come anche di sanità pubblica o di principi di moralità, non saranno giudicate irragionevoli o discriminatorie.</p></div></section><section id="lvl_u1/lvl_u3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u3"><i>ad articolo 3 capoverso 2</i></a>
</h2>
<div class="collapseable">
<p>Ciascuna delle Parti contraenti può rifiutare l’entrata a cittadini dell’altra Parte o d’uno Stato terzo per ragioni politiche o di sicurezza o perché è disponibile personale qualificato della prima Parte.</p>
<p>Sono considerate qualificate le persone atte a svolgere con efficacia una funzione specifica senza pregiudizio quanto alla redditività dell’investimento.</p>
</div></section><section id="lvl_u1/lvl_u4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u4"><i>ad articolo 4 capoverso 2</i></a>
</h2>
<div class="collapseable"><p>Nell’interesse della propria economia nazionale, ciascuna Parte contraente, accettando un investimento fatto da cittadini o società dell’altra Parte, può porre condizioni specifiche, a favore dei propri cittadini o società, deroganti al trattamento nazionale previsto nel paragrafo 2 dell’articolo 4. Per avere effetto, tali condizioni dovranno essere menzionate dettagliatamente nel documento d’approvazione.</p></div></section><section id="lvl_u1/lvl_u5"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_u1/lvl_u5"><i>ad articolo 7</i></a>
</h2>
<div class="collapseable">
<p>Lo stato giuridico della Parte contraente cui sono stati trasferiti i diritti  o crediti non sarà più favorevole di quello del predecessore.</p>
<p><i><br>In fede di che,</i> i sottoscritti, debitamente autorizzati, hanno firmato il presente Protocollo.</p>
<p>Fatto a Kampala, il 23 agosto 1971, in due esemplari, nelle lingue francese e inglese, i due testi facenti egualmente fede.</p>
<p class=" man-font-style-italic ">(Si omettono le firme)</p>
<p></p>
</div></section>
</div></section></div>
</div></body>
</html>
