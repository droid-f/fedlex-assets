<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.945.461.2 --><p class="srnummer ">0.631.252.945.461.2 </p>
<p class="ref "> RU <b>1972</b> 239</p>
<p class="absatz09pt "><i>Testo originale</i></p>
<h1 class="erlasstitel botschafttitel ">Accordo<br>tra la Svizzera e l’Italia<br>relativo alla istituzione di un ufficio a controlli nazionali abbinati<br>al valico autostradale turistico di Brogeda</h1>
<p class="erlasssubtitel ">Concluso il 26 novembre 1971<br>Entrato in vigore il 1° dicembre 1971</p>
<p class="erlassdatum "> (Stato 7  agosto 1985)</p>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Presidente della Repubblica Italiana,</p>
<p class="absatz ">in applicazione dell’articolo 2, paragrafo 3, della Convenzione tra l’Italia e la Svizzera, relativa agli uffici a controlli nazionali abbinati ed al controllo in corso di viaggio dell’11 marzo 1961<sup><a href="#fn-d7e37" id="fnbck-d7e37">1</a></sup>, dello Scambio di note del 13 ottobre 1967<sup><a href="#fn-d7e46" id="fnbck-d7e46">2</a></sup>, hanno deciso di concludere un Accordo relativo all’istituzione di un ufficio a controlli nazionali abbinati al valico autostradale turistico di Brogeda ed hanno nominato a tal fine loro plenipotenziari:</p>
<p class="absatz "><i>(Seguono i nomi dei plenipotenziari)</i></p>
<p class="absatz ">i quali, dopo essersi scambiati i loro pieni poteri trovati in buona e debita forma, hanno convenuto le seguenti disposizioni:</p>
<div class="footnotes">
<p id="fn-d7e37"><sup><a href="#fnbck-d7e37">1</a></sup><sup></sup> <a href="https://fedlex.data.admin.ch/eli/cc/1963/715_711_735" target="_blank">RS <b>0.631.252.945.460</b></a></p>
<p id="fn-d7e46"><sup><a href="#fnbck-d7e46">2</a></sup><sup></sup> <i>RS <b>0.631.252.945.461.21</b></i></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d7e63" id="fnbck-d7e63">3</a></sup>
</h6>
<div class="collapseable">
<p class="absatz ">1.  Un ufficio a controlli nazionali abbinati è istituito, in territorio italiano, al valico autostradale turistico di Brogeda.</p>
<p class="absatz ">2.  Presso detto ufficio sono effettuati i controlli italiani e svizzeri di entrata e di uscita relativi al traffico dei viaggiatori, cioè delle persone a bordo di veicoli, del loro bagaglio, dei veicoli stessi, degli effetti d’uso, dei campioni commerciali, delle piccole quantità di merci destinate ad uso privato o comunque di non rilevante valore, della valuta e delle carte‑valori che dette persone possono recare seco per esigenze personali.</p>
<p class="absatz ">3.  È pure ammesso il passaggio, ma solo nella direzione Nord‑Sud, di veicoli stradali pesanti, vuoti o trasportanti materiali d’imballaggio vuoti.</p>
<p class="absatz ">4.  Ai sensi dell’articolo 4 paragrafo 1 della Convenzione dell’11 marzo 1961<sup><a href="#fn-d7e83" id="fnbck-d7e83">4</a></sup>, l’ufficio svizzero situato in territorio italiano è aggregato al Comune di Chiasso.</p>
<div class="footnotes">
<p id="fn-d7e63"><sup><a href="#fnbck-d7e63">3</a></sup><sup></sup> Nuovo testo in vigore dal 7 ago. 1985 (<a href="https://fedlex.data.admin.ch/eli/oc/1985/1321_1321_1321" target="_blank">RU <b>1985</b> 1321</a>).</p>
<p id="fn-d7e83"><sup><a href="#fnbck-d7e83">4</a></sup><sup></sup> <a href="https://fedlex.data.admin.ch/eli/cc/1963/715_711_735" target="_blank">RS <b>0.631.252.945.460</b></a></p>
</div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a><sup><a href="#fn-d7e95" id="fnbck-d7e95">5</a></sup>
</h6>
<div class="collapseable">
<p class="absatz ">1.  La zona prevista per i controlli italiani e svizzeri di entrata e di uscita è costituita da:</p>
<dl>
<dt>a. </dt>
<dd>un settore da utilizzare in comune dagli agenti dei due Stati che comprende:<dl>
<dt>– </dt>
<dd>le carreggiate autostradali, comprese le corsie di sicurezza o lo spartitraffico, a partire dalla linea del confine politico sul ponte internazionale fino ad una linea retta parallela alla facciata nord‑est dei padiglioni A‑G tracciata a 48 metri a nord‑est di detta facciata, con esclusione dell’edificio del corpo di guardia della Guardia di Finanza e dell’area circostante;</dd>
<dt>– </dt>
<dd>il piazzale coi posteggi delimitato a monte dal muro di sostegno della camionale e dal lato opposto dal muro di sostegno verso il Breggia;</dd>
<dt>– </dt>
<dd>i locali di visita del bagaglio situati al pianterreno dei padiglioni A e G;</dd>
<dt>– </dt>
<dd>i locali adibiti alla visita delle persone nei padiglioni A, C, E e F;</dd>
<dt>– </dt>
<dd>le scale del padiglione F;</dd>
<dt>– </dt>
<dd>i padiglioni sussidiari per i servizi doganali ai due estremi delle strisce dei posteggi poste sull’asse del padiglione F;</dd>
<dt>– </dt>
<dd>le rimesse per la visita dei veicoli al pianterreno dell’edificio per agli alloggi di servizio ed il passaggio che ad esse conduce quando utilizzati per detta visita;</dd>
</dl>
</dd>
<dt>b. </dt>
<dd>un settore riservato agli agenti svizzeri comprendente:<dl>
<dt>– </dt>
<dd>gli uffici della Dogana svizzera situati al pianterreno dei padiglioni A, C, E, F, G e il padiglione sussidiario ubicato a nord delle strisce dei posteggi poste sull’asse del padiglione F, usufruibili anche dalla Polizia svizzera;</dd>
<dt>– </dt>
<dd>gli uffici della Dogana e della Polizia svizzere situati al primo piano.</dd>
</dl>
</dd>
</dl>
<p class="absatz ">2.  I limiti della zona, ove necessario, saranno contrassegnati da idonea segnaletica.</p>
<p class="absatz ">3.  Una planimetria ufficiale della zona sarà affissa nell’ufficio italiano del padiglione A e nell’ufficio svizzero del padiglione G.</p>
<div class="footnotes"><p id="fn-d7e95"><sup><a href="#fnbck-d7e95">5</a></sup><sup></sup> Nuovo testo in vigore dal 7 ago. 1985 (<a href="https://fedlex.data.admin.ch/eli/oc/1985/1321_1321_1321" target="_blank">RU <b>1985</b> 1321</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">1.  Gli agenti svizzeri possono entrare nella zona, in uniforme, con le loro armi regolamentari e con il loro veicolo, anche per prendere disposizioni relative alla regolazione del traffico in territorio svizzero per il passaggio della frontiera o per invertire il senso di marcia.</p>
<p class="absatz ">2.  Gli agenti italiani, in uniforme, con le loro armi regolamentari e con il loro veicolo possono entrare in territorio svizzero sull’autostrada, fino al primo passaggio aperto nello spartitraffico, per invertire il senso di marcia.</p>
<p class="absatz ">3.  Gli agenti più elevati in grado della Dogana e della Polizia italiane in servizio in loco possono consentire e facilitare, di volta in volta, l’entrata nella zona alle persone incaricate della manutenzione e revisione delle attrezzature tecniche svizzere della zona, nonchè agli addetti ai servizi svizzeri di manutenzione e di soccorso autostradale, con i loro veicoli e i loro utensili.</p>
<p class="absatz ">4.  Analogamente gli agenti più elevati in grado della Dogana e della Polizia svizzere in servizio in loco possono consentire e facilitare, di volta in volta, l’entrata in territorio svizzero sull’autostrada, fino al primo passaggio aperto nello spartitraffico, agli addetti ai servizi italiani di manutenzione e di soccorso autostradale con i loro veicoli e i loro utensili, ai fini della inversione del senso di marcia.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">1.  La Direzione delle Dogane del IV Circondario a Lugano e il Comando della Polizia del Canton Ticino a Bellinzona da una parte, e la Direzione della Circoscrizione doganale a Como e l’Ufficio della Il Zona di Polizia di frontiera a Como dall’altra, regolano, di comune accordo, le questioni di dettaglio, in particolare quelle relative allo svolgimento del traffico e all’utilizzazione della zona.</p>
<p class="absatz ">2.  Inoltre, gli agenti di grado più elevato in servizio in loco sono autorizzati ad adottere, di comune accordo, le misure ritenute necessarie al momento, o per brevi periodi, specialmente per eliminare le difficoltà che potessero sorgere in occasione del controllo; per contro, le decisioni di massima sono sempre concordemente adottate dalle Direzioni e dai Comandi citati al paragrafo 1, o dalle preposte Direzioni Centrali.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable"><p class="absatz ">Gli agenti svizzeri possono accedere al luogo di servizio nella zona e da essa ritornare seguendo i percorsi concordati dalle autorità di cui all’articolo 4, paragrafo 1.</p></div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable">
<p class="absatz ">1.  Il presente Accordo entrerà in vigore il 1° dicembre 1971.</p>
<p class="absatz ">2.  Ciascuno dei due Stati potrà denunciare il presente Accordo con l’osservanza di un termine di almeno sei mesi per il primo giorno di un mese.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che,</i> i rispettivi plenipotenziari hanno firmato il presente Accordo.</p>
<p class="absatz ">Fatto a Modena, il 26 novembre 1971, in due esemplari originali in lingua italiana.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per la Confederazione Svizzera:</p>
<p class="unterschriftenfi ">Lenz</p>
</td>
<td>
<p class="unterschriftenfi1 ">Per la Repubblica Italiana:</p>
<p class="unterschriftenfi ">Tomasone</p>
</td>
</tr></table></div>
<?del-struct abstand4pt><p class="abstand1seite "></p>
</div></section></main>
</div></body>
</html>
