<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.274.184.181 --><p class="srnummer ">0.274.184.181 </p>
<p class="ref "> RU <b>1972</b> 2645</p>
<h1 class="erlasstitel botschafttitel ">Scambio di note del 30 ottobre 1972<br>tra la Svizzera e l’Ungheria<br>circa la trasmissione di atti giudiziali e extragiudiziali<br>e di commissioni rogatorie</h1>
<p class="erlasssubtitel ">Entrato in vigore il 30 ottobre 1972</p>
<p class="erlassdatum "> (Stato 30  ottobre 1972)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e28" id="fnbck-d7e28">1</a></sup></i></p>
<p></p>
<div class="table layout-table"><table><tr>
<td><p class="man-template-tab-krpr ">Ambasciata di Svizzera</p></td>
<td>
<p class="man-template-tab-krpr ">Budapest, 30 ottobre 1972</p>
<p class="man-template-tab-krpr "></p>
<p class="man-template-tab-krpr ">Al Ministero<br>degli Affari Esteri</p>
<p class="man-template-tab-krpr ">Budapest</p>
</td>
</tr></table></div>
<p class="absatz ">L’Ambasciata di Svizzera complimenta codesto Ministero degli Esteri e si onora di dichiarare ricevuta la nota n. K/379/X/58-5/1972, del 30 ottobre 1972, del tenore seguente:</p>
<dl>
<dt></dt>
<dd>«Il Ministero degli Affari Esteri della Repubblica Popolare Ungherese, presenta i propri complimenti all’Ambasciata di Svizzera e si onora di proporre che, nelle relazioni tra i due Stati, la trasmissione di atti giudiziali ed extragiudiziali e di commissioni rogatorie in materia civile o commerciale, giusta la Convenzione dell’Aja del 1° marzo 1954<sup><a href="#fn-d7e56" id="fnbck-d7e56">2</a></sup> sulla procedura civile, avvenga per via diretta – tralasciando quella diplomatica o consolare – tra le autorità all’uopo disegnate dai contraenti. Questo Ministero informa codesta lodevole Ambasciata che, nella Repubblica Popolare Ungherese, la competenza per la suddetta trasmissione spetta al Ministero della Giustizia.</dd>
<dt></dt>
<dd>Il Ministero degli Affari Esteri della Repubblica Popolare Ungherese coglie questa occasione per rinnovare all’Ambasciata di Svizzera l’assicurazione della sua alta considerazione».</dd>
</dl>
<p class="absatz ">L’Ambasciata è autorizzata ad informare codesto Ministero che il Consiglio federale è d’accordo con quanto precede e che la competenza per la trasmissione, di cui sopra, spetta alla Divisione di polizia<sup><a href="#fn-d7e79" id="fnbck-d7e79">3</a></sup> del Dipartimento federale di giustizia e polizia.</p>
<p class="absatz ">La precitata nota del 30 ottobre 1972, di codesto Ministero, costituisce, con la presente risposta, un accordo conchiuso in merito fra i due Governi, accordo che entra in vigore oggi stesso.</p>
<p class="absatz ">L’Ambasciata di Svizzera coglie questa occasione per rinnovare al Ministero degli Affari Esteri della Repubblica Popolare Ungherese l’assicurazione della sua alta considerazione.</p>
<div class="footnotes">
<p id="fn-d7e28"><sup><a href="#fnbck-d7e28">1</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e56"><sup><a href="#fnbck-d7e56">2</a></sup><sup></sup> <a href="https://fedlex.data.admin.ch/eli/cc/1957/467_467_485" target="_blank">RS <b>0.274.12</b></a>. Tra la Svizzera e l’Ungheria sono attualmente applicabili anche la Conv. dell’Aja del 15 nov. 1965 relativa alla notificazione e alla comunicazione all’estero degli atti giudiziari e extragiudiziari in materia civile o commerciale (<a href="https://fedlex.data.admin.ch/eli/cc/1994/2809_2809_2809" target="_blank">RS <b>0.274.131</b></a>) e la Conv. dell’Aja del 18 mar. 1970 sull’assunzione all’estero delle prove in materia civile o commerciale (<a href="https://fedlex.data.admin.ch/eli/cc/1994/2824_2824_2824" target="_blank">RS <b>0.274.132</b></a>).</p>
<p id="fn-d7e79"><sup><a href="#fnbck-d7e79">3</a></sup><sup></sup> Ora: Ufficio federale di giustizia.</p>
</div>
</div></div>
</div></body>
</html>
