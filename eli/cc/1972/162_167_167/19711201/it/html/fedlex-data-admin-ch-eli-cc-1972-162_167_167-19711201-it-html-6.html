<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.934.951.1 --><p class="srnummer ">0.631.252.934.951.1 </p>
<p class="ref "> RU <b>1972</b> 167</p>
<h1 class="erlasstitel botschafttitel ">Scambio di note<br>del 1° dicembre 1971 tra la Svizzera e la Francia<br>concernente l’istituzione, a Châtelard (Vallese),<br>di un ufficio a controlli nazionali abbinati</h1>
<p class="erlassdatum "> (Stato 1° dicembre 1971)</p>
</div>
<div id="preamble"><div>
<p class="absatz09pt man-text-align-right "><i>Traduzione</i><sup><a href="#fn-d7e25" id="fnbck-d7e25">1</a></sup></p>
<?del-struct abstand4pt><?del-struct abstand4pt><p></p>
<div class="table layout-table"><table><tr>
<td><p class="man-template-tab-krpr ">Ministero degli Affari Esteri</p></td>
<td>
<p class="man-template-tab-krpr ">Parigi, 1° dicembre 1971</p>
<p class="man-template-tab-krpr "></p>
<p class="man-template-tab-krpr ">Ambasciata di Svizzera</p>
<p class="man-template-tab-krpr ">Parigi</p>
</td>
</tr></table></div>
<?del-struct abstand18pt><p class="absatz ">Il Ministero degli Affari Esteri si complimenta con l’Ambasciata di Svizzera e si pregia di confermare ricevuta della nota del 1° dicembre 1971 in merito all’accordo per l’istituzione, a Châtelard (Vallese) in territorio svizzero, di un ufficio a controlli nazionali abbinati.</p>
<p class="absatz ">L’accordo, adottato a Lione l’8 luglio 1971, dalla commissione franco‑svizzera prevista nell’articolo 27 paragrafo 1 della Convenzione del 28 settembre 1960<sup><a href="#fn-d7e51" id="fnbck-d7e51">2</a></sup> tra la Confederazione Svizzera e la Francia concernente gli uffici a controlli nazionali abbinati e i controlli in corso di viaggio, è del seguente tenore:</p>
<div class="footnotes">
<p id="fn-d7e25"><sup><a href="#fnbck-d7e25">1</a></sup><sup></sup>  Il testo originale è pubblicato sotto lo stesso numero nell’ediz. franc. della presente Raccolta.</p>
<p id="fn-d7e51"><sup><a href="#fnbck-d7e51">2</a></sup><sup></sup>  <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">1.  È istituito un ufficio a controlli nazionali abbinati a Châtelard, su territorio svizzero, da una parte sulla strada della Forclaz, in vicinanza immediata del confine, e, dall’altra parte, nella stazione di Châtelard.</p>
<p class="absatz ">2.  In detto ufficio sono effettuati i controlli svizzeri e francesi del traffico, di entrata e uscita, stradale e ferroviario tra Vallorcine e Châtelard.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">1.  La zona relativa al traffico stradale comprende:</p>
<dl>
<dt>a. </dt>
<dd>La porzione di territorio delimitata:<dl>
<dt>– </dt>
<dd>a sud‑ovest, dal confine attraverso il ponte su l’Eau‑Noire;</dd>
<dt>– </dt>
<dd>a nord‑ovest, dalla parete rocciosa, e, oltre quest’ultima, dal limite stradale (incluso il marciapiede);</dd>
<dt>– </dt>
<dd>a sud‑est, dalla riva sinistra dell’Eau‑Noire e il rispettivoprolungamento fino al confine dal margine del ponte attraverso questo fiume;</dd>
<dt>– </dt>
<dd>a nord‑est, da una parallela alla facciata, lato Châtelard, dell’edificio di servizio, situato a venti metri da detta facciata;</dd>
</dl>
</dd>
<dt>b. </dt>
<dd>l’edificio di servizio situato sulla porzione di territorio definito al paragrafo a, esclusi i locali destinati ai servizi svizzeri.</dd>
</dl>
<p class="absatz ">2.  La zona relativa al traffico ferroviario comprende:</p>
<dl>
<dt>a. </dt>
<dd>la sezione di binario tra il confine e la stazione di Châtelard;</dd>
<dt>b. </dt>
<dd>i tre binari della stazione, i due marciapiedi viaggiatori su tutta la lunghezza e i due passaggi situati alle estremità;</dd>
<dt>c. </dt>
<dd>l’edificio ospitante i servizi doganali svizzeri nella stazione di Châtelard, esclusi i locali riservati a questi servizi.</dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">La zona del traffico stradale è suddivisa in due settori:</p>
<dl>
<dt>a. </dt>
<dd>un settore utilizzato in comune da entrambe le amministrazioni, comprendente:<dl>
<dt>–  </dt>
<dd>la porzione del territorio menzionata all’articolo 2, 1. a;</dd>
<dt>–  </dt>
<dd>la sala di visita dell’ufficio a controlli nazionali abbinati;</dd>
</dl>
</dd>
<dt>b. </dt>
<dd>un settore riservato ai servizi francesi, comprendente:<dl>
<dt>– </dt>
<dd>cinque locali in uso dell’amministrazione doganale francese;</dd>
<dt>– </dt>
<dd>un ufficio in uso della polizia francese.</dd>
</dl>
</dd>
</dl>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">La zona relativa al traffico ferroviario è divisa in due settori:</p>
<dl>
<dt>a. </dt>
<dd>un settore utilizzato in comune da entrambe le amministrazioni, comprendente:<dl>
<dt>– </dt>
<dd>la sezione di linea tra il confine e la stazione;</dd>
<dt>– </dt>
<dd>i tre binari della stazione, i due marciapiedi viaggiatori su tutta la lunghezza e i due passaggi situati alle estremità;</dd>
<dt>– </dt>
<dd>la sala di visita situata nei locali della dogana svizzera;</dd>
</dl>
</dd>
<dt>b. </dt>
<dd>un settore riservato ai servizi francesi, costituito da un locale situato nell’ufficio della dogana svizzera.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">1.  I controlli dei servizi svizzeri e francesi sono svolti di norma sui treni fermi in stazione; i locali della stazione riservati ai controlli sono impiegati soltanto in casi di estrema necessità.</p>
<p class="absatz ">2.  I controlli effettuati sui treni dalla Svizzera in direzione della Francia iniziano soltanto nel momento in cui sono scesi i viaggiatori in destinazione della stazione di Châtelard.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Gli agenti francesi delle dogane e della polizia, uniformati e con le armi regolamentari, sono autorizzati a impiegare la ferrovia in provenienza da Vallorcine fino alla stazione di Châtelard e viceversa, per recarsi nella zona relativa al traffico stradale e per il ritorno. Essi devono passare lungo la via più corta per recarsi dalla Stazione alla zona di cui si tratta e viceversa.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">1.  La Direzione del V circondario delle dogane svizzere a Losanna e il comandante della polizia vallesana a Sion, da una parte, e la Direzione regionale delle dogane francesi a Chambéry e l’autorità francese di polizia competente, dall’altra parte, disciplinano i particolari, segnatamente quelli inerenti allo svolgimento del traffico.</p>
<p class="absatz ">2.  Gli agenti responsabili, in servizio, adottano, di comune intesa, i provvedimenti applicabili immediatamente o per breve tempo, segnatamente per eliminare le difficoltà sorte durante un controllo.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">La Direzione del V circondario delle dogane svizzere a Losanna e la Direzione regionale delle dogane francesi a Chambéry, quest’ultima dopo intesa con le autorità di polizia francesi, stabiliscono le indennità per la utilizzazione dei locali messi a disposizione dei servizi francesi; esse stabiliscono parimente la ripartizione dei costi di riscaldamento, d’illuminazione e di pulizia come anche delle altre spese e tasse derivanti dall’utilizzazione dei locali e istallazioni di cui agli articoli 2 a 4.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art</b><b>. 9</b></a>
</h6>
<div class="collapseable">
<p class="absatz ">1.  Il presente accordo abroga quello provvisorio del 30 giugno 1970<sup><a href="#fn-d7e201" id="fnbck-d7e201">3</a></sup>.</p>
<p class="absatz ">2.  Esso può essere disdetto da ciascuno dei Governi interessati mediante preavviso di 6 mesi. La disdetta prende effetto il primo giorno del mese successivo alla scadenza del preavviso.</p>
<p class="absatz ">Il Ministero si onora di comunicare all’Ambasciata che il Governo francese approva i disposti dell’accordo.</p>
<p class="absatz ">In tal modo la nota dell’Ambasciata e la presente risposta costituiscono, conformemente all’articolo 1 paragrafo 3 della Convenzione del 28 settembre 1960<sup><a href="#fn-d7e218" id="fnbck-d7e218">4</a></sup>, l’intesa fra i due Governi, confermante l’accordo relativo all’istituzione a Châtelard (Vallese), su territorio svizzero, di un ufficio a controlli nazionali abbinati. Il presente accordo entra in vigore il 1° dicembre 1971.</p>
<p class="absatz ">Il Ministero approfitta dell’occasione per rinnovare all’Ambasciata di Svizzera l’assicurazione della sua alta considerazione.</p>
<div class="footnotes">
<p id="fn-d7e201"><sup><a href="#fnbck-d7e201">3</a></sup><sup></sup> [<a href="https://fedlex.data.admin.ch/eli/oc/1970/1423_1420_1420" target="_blank">RU <b>1970</b> 1420</a>]</p>
<p id="fn-d7e218"><sup><a href="#fnbck-d7e218">4</a></sup><sup></sup> <a href="https://fedlex.data.admin.ch/eli/cc/1961/569_574_590" target="_blank">RS <b>0.631.252.934.95</b></a></p>
</div>
</div></article></main>
</div></body>
</html>
