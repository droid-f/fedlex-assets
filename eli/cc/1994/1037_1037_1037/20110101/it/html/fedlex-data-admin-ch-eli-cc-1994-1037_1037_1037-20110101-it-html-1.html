<!DOCTYPE html>
<!-- Generated by Aspose.Words for Java 21.2.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1994-1037_1037_1037-20110101-it-docx-1</title>
</head>
<body><div id="lawcontent">
<div id="preface">
<!--822.14 --><p class="srnummer">822.14 </p>
<h1 class="erlasstitel">Legge federale<br>sull’informazione e la consultazione<br>dei lavoratori nelle imprese</h1>
<h2 class="erlasskurztitel">(Legge sulla partecipazione)</h2>
<?del-struct abstand18pt><p>del 17 dicembre 1993 (Stato 1° gennaio 2011)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 34<sup>ter</sup> capoverso 1 lettera b della Costituzione federale<sup><a href="#fn-d1365e29">1</a></sup>;<br>visto il messaggio del Consiglio federale del 24 febbraio 1993<sup><a href="#fn-d1365e41">2</a></sup>,</p>
<p>decreta:</p>
<div class="footnotes">
<p id="fn-d1365e29"><sup>1</sup><sup> </sup>[CS <b>1</b> 3]</p>
<p id="fn-d1365e41"><sup>2</sup><sup> </sup><a href="https://fedlex.data.admin.ch/eli/fga/1993/1_638_609_493">FF <b>1993 </b>I 609</a></p>
</div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali </a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Campo d’applicazione </a>
</h6>
<div class="collapseable"> <p>La presente legge si applica a tutte le imprese private che, in Svizzera, occupano abitualmente lavoratori.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Deroghe </a>
</h6>
<div class="collapseable"> <p>Sono ammissibili deroghe alla presente legge, se favorevoli ai lavoratori. Deroghe sfavorevoli ai lavoratori sono ammesse soltanto mediante contratto collettivo di lavoro; sono comunque escluse riguardo agli articoli 3, 6, 9, 10, 12 e 14 capoverso 2 lettera b.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Diritto di essere rappresentati </a>
</h6>
<div class="collapseable"> <p>Nelle imprese che occupano almeno cinquanta lavoratori, questi possono designare, tra di loro, uno o più organi che li rappresentino.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Partecipazione nelle imprese in cui non vi è una rappresentanza dei lavoratori </a>
</h6>
<div class="collapseable"> <br><p>Nelle imprese o parti d’impresa nelle quali non vi è una rappresentanza dei lavora­tori, questi hanno la facoltà di esercitare direttamente il diritto all’informazione e il diritto alla partecipazione previsti dagli articoli 9 e 10.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Rappresentanza dei lavoratori </a>
</h1>
<div class="collapseable">
<article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Prima elezione </a>
</h6>
<div class="collapseable"> <p><sup>1</sup> Se un quinto dei lavoratori ne fa richiesta, si stabilisce, mediante voto se­greto, se la maggioranza dei votanti auspica la formazione di un organo che rappresenti i la­vo­ratori. Nelle imprese con più di 500 lavoratori, è sufficiente che la votazione sia richiesta da cento lavoratori.</p>
<p><sup>2</sup> L’elezione è organizzata se la maggioranza dei votanti si pronuncia in favore della formazione di una simile rappresentanza.</p>
<p><sup>3</sup> Il datore di lavoro e i lavoratori organizzano in comune la votazione e l’elezione.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Principi dell’elezione </a>
</h6>
<div class="collapseable"> <p>I rappresentanti dei lavoratori sono designati da un’elezione generale e libera. Essa si svolge a voto segreto, se un quinto dei lavoratori che vi partecipano ne fa richie­sta.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Numero dei rappresentanti </a>
</h6>
<div class="collapseable"> <p><sup>1</sup> Il datore di lavoro e i lavoratori determinano congiuntamente il numero dei com­ponenti della rappresentanza dei lavoratori. La dimensione e la struttura dell’impresa devono essere adeguatamente tenute in considerazione.</p>
<p><sup>2</sup> La rappresentanza dei lavoratori è composta di tre membri almeno.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Mandato </a>
</h6>
<div class="collapseable"> <p>La rappresentanza dei lavoratori difende, nei confronti del datore di lavoro, gli inte­ressi comuni dei lavoratori. Essa li informa regolarmente sulla sua attività.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Diritti di partecipazione </a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Diritto all’informazione </a>
</h6>
<div class="collapseable"> <p><sup>1</sup> La rappresentanza dei lavoratori ha diritto di essere informata in tempo utile e in modo completo su tutti gli affari la cui conoscenza le è necessaria per svolgere ade­guatamente i suoi compiti.</p>
<p><sup>2</sup> Il datore di lavoro è tenuto ad informare, almeno una volta all’anno, la rappresen­tanza dei lavoratori sulle conseguenze, per l’impiego e per i lavoratori stessi, del corso degli affari.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Speciali diritti di partecipazione </a>
</h6>
<div class="collapseable"> <p>La rappresentanza dei lavoratori, giusta la pertinente normativa, ha diritti di parteci­pazione negli ambiti seguenti:</p>
<dl>
<dt>a.<sup><a href="#fn-d1365e207">3</a></sup> </dt>
<dd>sicurezza durante il lavoro ai sensi dell’articolo 82 della legge del 20 marzo 1981<sup><a href="#fn-d1365e226">4</a></sup> sull’assicu­razione contro gli infortuni e protezione del lavoratore ai sensi dell’articolo 48 della legge del 13 marzo 1964<sup><a href="#fn-d1365e235">5</a></sup> sul lavoro;</dd>
<dt>b. </dt>
<dd>trasferimento dell’impresa ai sensi degli articoli 333 e 333<i>a</i> del Codice delle obbligazioni<sup><a href="#fn-d1365e252">6</a></sup>;</dd>
<dt>c. </dt>
<dd>licenziamenti collettivi ai sensi degli articoli 335<i>d</i>–335<i>g </i>del Codice delle obbli­gazioni;</dd>
<dt>d.<sup><a href="#fn-d1365e276">7</a></sup> </dt>
<dd>affiliazione a un’istituzione della previdenza professionale e scioglimento di un contratto d’affiliazione.</dd>
</dl>
<div class="footnotes">
<p id="fn-d1365e207"><sup>3</sup> Nuovo testo giusta l’art. 64 della LF del 13 mar. 1964 nel testo della LF del 20 mar. 1998, in vigore dal 1° ago. 2000 (<a href="https://fedlex.data.admin.ch/eli/oc/2000/242">RU <b>2000 </b>1569</a>: <i>FF <b>1998</b> 978</i>).</p>
<p id="fn-d1365e226"><sup>4</sup> <a href="https://fedlex.data.admin.ch/eli/cc/1982/1676_1676_1676/20200101">RS <b>832.20</b></a></p>
<p id="fn-d1365e235"><sup>5</sup> <a href="https://fedlex.data.admin.ch/eli/cc/1966/57_57_57/20181209">RS <b>822.11</b></a></p>
<p id="fn-d1365e252"><sup>6</sup><sup></sup> <a href="https://fedlex.data.admin.ch/eli/cc/27/317_321_377/20200101">RS <b>220</b></a></p>
<p id="fn-d1365e276"><sup>7</sup> Introdotta dall’all. n. 5 della LF del 3 ott. 2003 (1<sup>a</sup> revisione della LPP), in vigore dal 1° apr. 2004 (<a href="https://fedlex.data.admin.ch/eli/oc/2004/207">RU <b>2004</b> 1677</a>; <a href="https://fedlex.data.admin.ch/eli/fga/2000/555">FF <b>2000</b> 2341</a>).</p>
</div>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Collaborazione </a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Principio </a>
</h6>
<div class="collapseable"> <p><sup>1</sup> Il datore di lavoro e la rappresentanza dei lavoratori collaborano negli affari con­cernenti l’esercizio dell’impresa, rispettando il principio della buona fede.</p>
<p><sup>2</sup> Il datore di lavoro è tenuto ad aiutare la rappresentanza dei lavoratori nell’esercizio della sua attività e a mettere a disposizione i locali, i mezzi materiali e i servizi am­ministrativi necessari.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Tutela dei rappresentanti dei lavoratori </a>
</h6>
<div class="collapseable"> <p><sup>1</sup> Il datore di lavoro non ha il diritto di impedire ai rappresentanti dei lavoratori di esercitare il loro mandato.</p>
<p><sup>2</sup> Egli non deve sfavorire i rappresentanti dei lavoratori, né durante né dopo il loro mandato, a motivo dell’esercizio di questa attività. Questa protezione spetta anche ai lavoratori che si presentano candidati all’elezione in una rappresentanza dei lavora­tori.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> <b></b>Esercizio del mandato durante il tempo di lavoro </a>
</h6>
<div class="collapseable"> <p>I rappresentanti dei lavoratori possono esercitare la loro attività durante il tempo di lavoro purché il loro mandato lo esiga e il loro lavoro professionale lo consenta.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Obbligo di discrezione </a>
</h6>
<div class="collapseable"> <p><sup>1</sup> I rappresentanti dei lavoratori sono tenuti ad osservare il segreto sugli affari con­cernenti l’esercizio dell’impresa, di cui sono venuti a conoscenza nel quadro del loro mandato, nei confronti delle persone estranee all’impresa, in quanto ad esse non sia affidata la tutela degli interessi dei lavoratori.</p>
<p><sup>2 </sup>Il datore di lavoro e i rappresentanti dei lavoratori sono tenuti ad osservare il segreto nei confronti di chiunque, per quanto riguarda:</p>
<dl>
<dt>a. </dt>
<dd>gli affari per i quali ciò sia richiesto espressamente, sulla base di interessi legittimi, dal datore di lavoro o dai rappresentanti dei lavoratori;</dd>
<dt>b. </dt>
<dd>gli affari personali dei lavoratori.</dd>
</dl>
<p><sup>3</sup> I lavoratori che non hanno una propria rappresentanza nell’impresa e che, in virtù dell’articolo 4, esercitano direttamente il diritto all’informazione e il diritto d’essere consultati, nonché le persone estranee all’impresa che possono venire informate nel­l’ambito del capoverso 1 sono tenuti analogamente all’obbligo di discrezione.</p>
<p><sup>4</sup> Sono altresì tenuti all’obbligo di discrezione i lavoratori che hanno ottenuto infor­mazioni dalla rappresentanza dei lavoratori, in virtù dell’arti­colo 8.</p>
<p><sup>5</sup> L’obbligo di discrezione sussiste per i rappresentanti dei lavoratori anche dopo la cessazione del mandato.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Contenzioso </a>
</h1>
<div class="collapseable"><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> </a>
</h6>
<div class="collapseable">
<p><sup>1</sup> Le controversie derivanti dall’applicazione della presente legge o di un disciplina­mento contrattuale in materia di partecipazione sottostanno alla giurisdizione delle autorità competenti per statuire sulle controversie derivanti da rapporti di lavoro, fatta salva la competenza accordata ad organi contrattuali di conciliazione e d’arbi­trato.</p>
<p><sup>2</sup> Sono legittimati ad agire i datori di lavoro, i lavoratori interessati e le loro asso­cia­zioni. In quest’ultimo caso, è ammissibile unicamente l’azione di accertamento.</p>
<p><sup>3</sup> ...<sup><a href="#fn-d1365e412">8</a></sup></p>
<div class="footnotes"><p id="fn-d1365e412"><sup>8</sup> Nuovo testo giusta l'all. 1 n. II 27 del codice di procedura civile del 19 dic. 2008,  in vigore dal 1° gen. 2011 (<a href="https://fedlex.data.admin.ch/eli/oc/2010/262">RU <b>2010</b> 1739</a>; <a href="https://fedlex.data.admin.ch/eli/fga/2006/914">FF <b>2006</b> 6593</a>).</p></div>
</div></article></div></section><section id="sec_6"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_6">Sezione 6: Disposizioni finali </a>
</h1>
<div class="collapseable"><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> </a>
</h6>
<div class="collapseable">
<p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° maggio 1994<sup><a href="#fn-d1365e448">9</a></sup></p>
<p></p>
<div class="footnotes"><p id="fn-d1365e448"><sup>9</sup><sup> </sup>DCF dell’8 apr. 1994</p></div>
</div></article></div></section></main>
</div></body>
</html>
