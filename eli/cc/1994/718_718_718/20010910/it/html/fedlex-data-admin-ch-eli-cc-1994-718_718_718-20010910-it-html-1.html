<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1994-718_718_718-20010910-it-docx</title>
</head>
<body><div id="lawcontent">
<div id="preface">
<!--0.192.110.35--><p class="srnummer ">0.192.110.35</p>
<p> RU <b>1994</b> 718 </p>
<p class=" man-font-style-italic ">Traduzione</p>
<h1 class="erlasstitel botschafttitel ">Quinto Protocollo addizionale<br>all’Accordo generale sui Privilegi e le Immunità<br>del Consiglio d’Europa</h1>
<p>Concluso a Strasburgo il 18 giugno 1990</p>
<p>Firmato dalla Svizzera il 15 dicembre 1993<sup><a href="#fn-d6e24" id="fnbck-d6e24">1</a></sup></p>
<p>Entrato in vigore per la Svizzera il 1° aprile 1994</p>
<p> (Stato 10  settembre 2001)</p>
<div class="footnotes"><p id="fn-d6e24"><sup><a href="#fnbck-d6e24">1</a></sup> Senza riserva di ratificazione.</p></div>
</div>
<div id="preamble">
<p>Gli Stati firmatari, membri del Consiglio d’Europa,</p>
<p>Considerato che ai sensi dell’articolo 59 della Convenzione per la salvaguardia dei diritti dell’uomo e delle libertà fondamentali, firmata a Roma il 4 novembre 1950<sup><a href="#fn-d6e37" id="fnbck-d6e37">2</a></sup> (dappresso: «Convenzione»), i membri della Commissione europea dei diritti dell’uomo (dappresso: «Commissione») e la Corte europea dei diritti dell’uomo (dappresso: «Corte») godono, nell’esercizio delle loro funzioni, dei privilegi e delle immunità previsti nell’articolo 40 dello Statuto del Consiglio d’Europa<sup><a href="#fn-d6e45" id="fnbck-d6e45">3</a></sup> e negli Accordi conclusi in virtù di questo articolo;</p>
<p>Considerato che tali privilegi e immunità sono stati definiti e precisati nel secondo e quarto Protocollo, firmati a Parigi rispettivamente il 15 dicembre 1956<sup><a href="#fn-d6e55" id="fnbck-d6e55">4</a></sup> e il 16 dicembre 1961<sup><a href="#fn-d6e63" id="fnbck-d6e63">5</a></sup>, addizionali all’Accordo Generale sui privilegi e le Immunità del Consiglio d’Europa, firmato a Parigi il 2 settembre 1949<sup><a href="#fn-d6e71" id="fnbck-d6e71">6</a></sup>,</p>
<p>Considerata l’importanza di completare l’Accordo generale mediante un altro Protocollo, alla luce dei mutamenti intercorsi nel funzionamento del meccanismo del controllo della Convenzione,</p>
<p>hanno convenuto quanto segue:</p>
<div class="footnotes">
<p id="fn-d6e37"><sup><a href="#fnbck-d6e37">2</a></sup> <a href="https://fedlex.data.admin.ch/eli/cc/1974/2151_2151_2151" target="_blank">RS <b>0.101</b></a></p>
<p id="fn-d6e45"><sup><a href="#fnbck-d6e45">3</a></sup> <a href="https://fedlex.data.admin.ch/eli/cc/1963/772_769_797" target="_blank">RS <b>0.192.030</b></a></p>
<p id="fn-d6e55"><sup><a href="#fnbck-d6e55">4</a></sup> <a href="https://fedlex.data.admin.ch/eli/cc/1966/789_814_805" target="_blank">RS <b>0.192.110.32</b></a></p>
<p id="fn-d6e63"><sup><a href="#fnbck-d6e63">5</a></sup> <a href="https://fedlex.data.admin.ch/eli/cc/1966/792_817_807" target="_blank">RS <b>0.192.110.34</b></a></p>
<p id="fn-d6e71"><sup><a href="#fnbck-d6e71">6</a></sup> <a href="https://fedlex.data.admin.ch/eli/cc/1966/779_805_797" target="_blank">RS <b>0.192.110.3</b></a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>1.  I membri della Commissione e i membri della Corte godono dell’esenzione dell’imposta sui redditi, emolumenti e indennità devoluti loro dal Consiglio d’Europa.</p>
<p>2.  L’espressione «membri della Commissione e membri della Corte: indica i membri che, seppure sostituiti, continuano ad occuparsi delle cause di cui sono già investiti nonché ogni giudice ad hoc designato in virtù delle disposizioni della Convenzione.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>1.  Il presente Protocollo è aperto alla firma degli Stati membri del Consiglio d’Europa che possono esprimere il consenso ad esservi vincolati mediante:</p>
<dl>
<dt>a. </dt>
<dd>la firma senza riserva di ratificazione, accettazione o approvazione, oppure</dd>
<dt>b. </dt>
<dd>la firma con riserva di ratificazione, accettazione o approvazione, seguita da ratificazione, accettazione o approvazione.</dd>
</dl>
<p>2.  Nessun Stato membro del Consiglio d’Europa potrà firmare senza riserva di ratificazione, ratificare, accettare o approvare il presente Protocollo, qualora non abbia ancora ratificato o non ratifichi contemporaneamente l’Accordo generale sui Privilegi e le Immunità del Consiglio d’Europa<sup><a href="#fn-d6e109" id="fnbck-d6e109">7</a></sup>.</p>
<p>3.  Gli strumenti di ratificazione, accettazione o approvazione saranno depositati presso il Segretario Generale del Consiglio d’Europa.</p>
<div class="footnotes"><p id="fn-d6e109"><sup><a href="#fnbck-d6e109">7</a></sup> <a href="https://fedlex.data.admin.ch/eli/cc/1966/792_817_807" target="_blank">RS <b>0.192.110.34</b></a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>1.  Il presente Protocollo entrerà in vigore il primo giorno del mese successivo allo scadere di un periodo di tre mesi dalla data alla quale tre Stati membri del Consiglio d’Europa avranno espresso il consenso ad esservi vincolati in conformità delle disposizioni dell’articolo 2.</p>
<p>2.  Per ogni membro che lo accetterà ulteriormente, il presente Protocollo entrerà in vigore il primo giorno del mese successivo allo scadere di un periodo di tre mesi dalla data della firma o del deposito dello strumento di ratificazione, accettazione o approvazione.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable"><p>In attesa dell’entrata in vigore del presente Protocollo alle condizioni di cui ai paragrafi 1 e 2 dell’articolo 3, i firmatari convengono di applicarlo provvisoriamente alla data della firma, in conformità delle rispettive norme costituzionali.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p>Il Segretario generale del Consiglio d’Europa notificherà agli Stati membri del Consiglio:</p>
<dl>
<dt>a. </dt>
<dd>le firme;</dd>
<dt>b. </dt>
<dd>il deposito degli strumenti di ratificazione, accettazione o approvazione;</dd>
<dt>c. </dt>
<dd>la data dell’entrata in vigore del presente Protocollo in conformità dell’articolo 3;</dd>
<dt>d. </dt>
<dd>qualsiasi atto, notificazione o comunicazione concernente il presente Protocollo.</dd>
</dl>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che,</i> i sottoscritti, debitamente autorizzati, hanno firmato il presente Protocollo.</p>
<p>Fatto a Strasburgo il 18 giugno 1990 in francese e in inglese, i due testi facenti parimenti fede, in un unico esemplare che sarà depositato presso gli Archivi del Consiglio d’Europa. Il Segretario Generale del Consiglio d’Europa ne comunicherà una copia certificata conforme a ciascuno degli Stati membri del Consiglio d’Europa.</p>
<?del-struct abstand18pt><p class=" man-font-style-italic ">(Seguono le firme)</p>
<?del-struct abstand18pt><?del-struct abstand18pt>
</div></section></main><div id="annex"><section id="lvl_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u1">Campo d’applicazione del Quinto Protocollo addizionale <br><br>il 10 settembre 2001</a>
</h1>
<div class="collapseable">
<p></p>
<div class="table"><table border="1">
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p>Stati partecipanti</p></th>
<th class=" man-text-align-left ">
<p>Ratificazione</p>
<p>Firma senza riserva<br>di ratificazione (F)</p>
</th>
<th class=" man-text-align-left "><p></p></th>
<th class=" man-text-align-left "><p>Entrata in vigore</p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
<th class=" man-text-align-left "><p></p></th>
</tr>
<tr>
<td><p>Albania</p></td>
<td><p>  4 giugno</p></td>
<td><p>1998 F</p></td>
<td><p>1° ottobre</p></td>
<td><p>1998</p></td>
</tr>
<tr>
<td><p>Austria</p></td>
<td><p>26 marzo</p></td>
<td><p>1992 F</p></td>
<td><p>1° luglio</p></td>
<td><p>1992</p></td>
</tr>
<tr>
<td><p>Ceca, Repubblica </p></td>
<td><p>30 maggio</p></td>
<td><p>1995</p></td>
<td><p>1° settembre</p></td>
<td><p>1995</p></td>
</tr>
<tr>
<td><p>Croazia</p></td>
<td><p>11 ottobre</p></td>
<td><p>1997</p></td>
<td><p>1° febbraio</p></td>
<td><p>1998</p></td>
</tr>
<tr>
<td><p>Danimarca</p></td>
<td><p>18 giugno</p></td>
<td><p>1990 F</p></td>
<td><p>1° novembre</p></td>
<td><p>1991</p></td>
</tr>
<tr>
<td><p>Finlandia</p></td>
<td><p>23 novembre</p></td>
<td><p>1990</p></td>
<td><p>1° novembre</p></td>
<td><p>1991</p></td>
</tr>
<tr>
<td><p>Germania</p></td>
<td><p>14 settembre</p></td>
<td><p>1994</p></td>
<td><p>1° gennaio</p></td>
<td><p>1995</p></td>
</tr>
<tr>
<td><p>Gran Bretagna</p></td>
<td><p>19 luglio</p></td>
<td><p>1991</p></td>
<td><p>1° novembre</p></td>
<td><p>1991</p></td>
</tr>
<tr>
<td><p>Grecia</p></td>
<td><p>15 giugno</p></td>
<td><p>1993</p></td>
<td><p>1° ottobre</p></td>
<td><p>1993</p></td>
</tr>
<tr>
<td><p>Irlanda</p></td>
<td><p>22 marzo</p></td>
<td><p>1993</p></td>
<td><p>1° luglio</p></td>
<td><p>1993</p></td>
</tr>
<tr>
<td><p>Islanda</p></td>
<td><p>29 giugno</p></td>
<td><p>1995</p></td>
<td><p>1° ottobre</p></td>
<td><p>1995</p></td>
</tr>
<tr>
<td><p>Italia</p></td>
<td><p>27 gennaio</p></td>
<td><p>1995</p></td>
<td><p>1° maggio</p></td>
<td><p>1995</p></td>
</tr>
<tr>
<td><p>Lettonia</p></td>
<td><p>15 gennaio</p></td>
<td><p>1998 F</p></td>
<td><p>1° maggio</p></td>
<td><p>1998</p></td>
</tr>
<tr>
<td><p>Lussemburgo</p></td>
<td><p>16 giugno</p></td>
<td><p>1994</p></td>
<td><p>1° ottobre</p></td>
<td><p>1994</p></td>
</tr>
<tr>
<td><p>Polonia</p></td>
<td><p>22 aprile</p></td>
<td><p>1993</p></td>
<td><p>1° agosto</p></td>
<td><p>1993</p></td>
</tr>
<tr>
<td><p>Portogallo</p></td>
<td><p>12 febbraio</p></td>
<td><p>1996 F</p></td>
<td><p>1° giugno</p></td>
<td><p>1996</p></td>
</tr>
<tr>
<td><p>Romania</p></td>
<td><p>  4 ottobre</p></td>
<td><p>1994 F</p></td>
<td><p>1° febbraio</p></td>
<td><p>1995</p></td>
</tr>
<tr>
<td><p>Russia</p></td>
<td><p>28 febbraio</p></td>
<td><p>1996 F</p></td>
<td><p>1° giugno</p></td>
<td><p>1996</p></td>
</tr>
<tr>
<td><p>Slovacchia</p></td>
<td><p>15 luglio</p></td>
<td><p>1997</p></td>
<td><p>1° novembre</p></td>
<td><p>1997</p></td>
</tr>
<tr>
<td><p>Slovenia</p></td>
<td><p>  8 novembre</p></td>
<td><p>1994</p></td>
<td><p>1° marzo</p></td>
<td><p>1995</p></td>
</tr>
<tr>
<td><p>Svizzera</p></td>
<td><p>15 dicembre</p></td>
<td><p>1993 F</p></td>
<td><p>1° aprile</p></td>
<td><p>1994</p></td>
</tr>
<tr>
<td><p>Turchia</p></td>
<td><p>1° giugno</p></td>
<td><p>1994</p></td>
<td><p>1° ottobre</p></td>
<td><p>1994</p></td>
</tr>
<tr>
<td><p>Ungheria</p></td>
<td><p>12 gennaio</p></td>
<td><p>1996</p></td>
<td><p>1° maggio</p></td>
<td><p>1996</p></td>
</tr>
</table></div>
<p></p>
</div></section></div>
</div></body>
</html>
