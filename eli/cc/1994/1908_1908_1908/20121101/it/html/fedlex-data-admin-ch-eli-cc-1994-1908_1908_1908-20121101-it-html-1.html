<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1994-1908_1908_1908-20121101-it-docx</title>
</head>
<body><div id="lawcontent">
<div id="preface">
<!--431.835--><p class="srnummer ">431.835</p>
<h1 class="erlasstitel botschafttitel ">Ordinanza del DFI<br>sulle statistiche dell’assicurazione <br>contro gli infortuni<b><sup><a href="#fn-d6e15" id="fnbck-d6e15">1</a></sup></b>
</h1>
<p>del 15 agosto 1994 (Stato 1° novembre 2012)</p>
<div class="footnotes"><p id="fn-d6e15"><sup><a href="#fnbck-d6e15">1</a></sup> Nuovo testo giusta il n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div>
</div>
<div id="preamble">
<p>Il Dipartimento federale dell’interno (DFI),</p>
<p>visto l’articolo 105 dell’ordinanza del 20 dicembre 1982<sup><a href="#fn-d6e31" id="fnbck-d6e31">2</a></sup> <br>sull’assicurazione contro gli infortuni (OAINF),</p>
<p>ordina:</p>
<div class="footnotes"><p id="fn-d6e31"><sup><a href="#fnbck-d6e31">2</a></sup><sup> </sup><a href="https://fedlex.data.admin.ch/eli/cc/1983/38_38_38" target="_blank">RS <b>832.202 </b></a></p></div>
</div>
<main id="maintext"><section id="sec_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_1">Sezione 1: Disposizioni generali</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Oggetto</a>
</h6>
<div class="collapseable"> <p><sup>1</sup> Nell’ambito dell’assicurazione obbligatoria, gli assicuratori devono collaborare <br>all’allestimento delle statistiche uniformi seguenti:</p>
<dl>
<dt>a. </dt>
<dd>la statistica del numero degli infortuni e delle malattie professionali;</dd>
<dt>b. </dt>
<dd>le statistiche atte a determinare le basi attuariali;</dd>
<dt>c. </dt>
<dd>le statistiche delle prestazioni assicurative e delle masse salariali assicurate, per la base della statistica annua dei rischi;</dd>
<dt>d. </dt>
<dd>le statistiche speciali, segnatamente quelle concernenti la prevenzione degli infortuni e delle malattie professionali, la struttura delle spese sanitarie e di cura, le deduzioni e le riduzioni compiute sulle prestazioni come pure le <br>statistiche relative alle rendite;</dd>
<dt>e. </dt>
<dd>la statistica dei guadagni e della durata di lavoro dei dipendenti infortunati.</dd>
</dl>
<p><sup>2</sup> Le statistiche atte ad allestire le basi attuariali devono segnatamente riguardare:</p>
<dl>
<dt>a. </dt>
<dd>la mortalità dei beneficiari di rendite d’invalidità e per i superstiti;</dd>
<dt>b. </dt>
<dd>le modifiche delle rendite d’invalidità, di assegni per grandi invalidi e di <br>rendite complementari;</dd>
<dt>c. </dt>
<dd>i nuovi matrimoni delle vedove e dei vedovi;</dd>
<dt>d. </dt>
<dd>l’età degli orfani all’estinzione del diritto alla rendita e l’eventualità di una rendita per orfano di padre e di madre.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Base dell’elaborazione dei dati</a>
</h6>
<div class="collapseable"> <p><sup>1</sup> Le statistiche vanno approntate giusta le basi proprie alla gestione dell’assicurazione obbligatoria contro gli infortuni e alla prevenzione degli infortuni e delle<br> malattie professionali. I dati richiesti possono essere accentrati in banche di dati.</p>
<p><sup>2</sup> La statistica dei rischi va segnatamente approntata giusta la massa salariale sottoposta a contribuzione ed i premi netti per azienda o tipo d’azienda come pure, per ogni caso, giusta le prestazioni sanitarie, i rimborsi di spese, le indennità giornaliere, i capitali di rendite, le indennità per menomazione dell’integrità, le indennità in <br>capitale e i proventi del regresso.</p>
<p><sup>3</sup> La statistica della struttura delle spese sanitarie e di cura deve fondarsi sui costi annui delle relative prestazioni come pure sui tariffari medici.</p>
</div></article>
</div></section><section id="sec_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_2">Sezione 2: Organizzazione</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Organi</a>
</h6>
<div class="collapseable"> <p>Gli organi incaricati dell’allestimento delle statistiche sono:</p>
<dl>
<dt>a.<sup><a href="#fn-d6e135" id="fnbck-d6e135">3</a></sup> </dt>
<dd>il Gruppo di coordinamento delle statistiche dell’assicurazione contro gli infortuni (CSAINF);</dd>
<dt>b. </dt>
<dd>il servizio centrale delle statistiche (servizio centrale);</dd>
<dt>c. </dt>
<dd>gli assicuratori.</dd>
</dl>
<div class="footnotes"><p id="fn-d6e135"><sup><a href="#fnbck-d6e135">3</a></sup> Nuovo testo giusta il n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div>
</div></article><article id="art_3_a"><a name="a3a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3_a"><b>Art. 3</b><i>a</i></a><sup><a href="#fn-d6e156" id="fnbck-d6e156">4</a></sup><a href="#art_3_a"><i></i> <i></i> Compiti del CSAINF</a>
</h6>
<div class="collapseable">  <p>Il CSAINF ha i seguenti compiti:</p>
<dl>
<dt>a. </dt>
<dd>per quanto non risulti dallo scopo della statistica, determina il genere, la periodicità, l’epoca, l’estensione e la pubblicazione delle applicazioni statistiche;</dd>
<dt>b. </dt>
<dd>sorveglia dal profilo tecnico l’attività del servizio centrale e provvede al coordinamento con altre statistiche;</dd>
<dt>c. </dt>
<dd>approva il preventivo e il conto annuale del servizio centrale.</dd>
</dl>
<div class="footnotes"><p id="fn-d6e156"><sup><a href="#fnbck-d6e156">4</a></sup> Introdotto dal n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d6e187" id="fnbck-d6e187">5</a></sup><a href="#art_4"> Composizione e organizzazione del CSAINF</a>
</h6>
<div class="collapseable"> <p><sup>1</sup> Il Dipartimento federale dell’interno nomina i membri del CSAINF su proposta degli assicuratori. Il CSAINF si compone di:</p>
<dl>
<dt>a. </dt>
<dd>quattro rappresentanti dell’Istituto nazionale svizzero di assicurazione contro gli infortuni (INSAI);</dd>
<dt>b. </dt>
<dd>due rappresentanti dell’Associazione svizzera d’assicurazioni (ASA);</dd>
<dt>c. </dt>
<dd>un rappresentante delle casse malati;</dd>
<dt>d. </dt>
<dd>un rappresentante comune degli altri assicuratori.</dd>
</dl>
<p><sup>2</sup> Il CSAINF si costituisce autonomamente. Emana un regolamento interno.</p>
<p><sup>3</sup> Le decisioni sono prese dalla maggioranza dei membri presenti. In caso di parità dei voti, una proposta viene considerata respinta. È fatto salvo l’articolo 14.</p>
<p><sup>4</sup> L’INSAI assume la presidenza e il segretariato del CSAINF.</p>
<p><sup>5</sup> Il CSAINF è sottoposto alla vigilanza dell’Ufficio federale della sanità pubblica (UFSP).</p>
<div class="footnotes"><p id="fn-d6e187"><sup><a href="#fnbck-d6e187">5</a></sup> Nuovo testo giusta il n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div>
</div></article><article id="art_4_a"><a name="a4a"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4_a"><b>Art. 4</b><i>a</i></a><sup><a href="#fn-d6e232" id="fnbck-d6e232">6</a></sup><a href="#art_4_a">  Durata del mandato, durata complessiva della carica e   indennizzo dei membri del CSAINF</a>
</h6>
<div class="collapseable">  <br> <p><sup>1</sup> La durata del mandato dei membri del CSAINF è di quattro anni. Essa corrisponde al periodo di legislatura del Consiglio nazionale. Il mandato dei membri nominati nel corso della legislatura termina alla fine di quest’ultima.</p>
<p><sup>2</sup> La durata complessiva della carica è limitata a 12 anni; la carica si estingue al termine dell’anno civile corrispondente. In casi debitamente motivati, il Dipartimento federale dell’interno può prolungare sino a 16 anni al massimo la durata complessiva della carica.</p>
<p><sup>3</sup> Per la loro attività, i membri del CSAINF hanno diritto a una diaria. Si applica per analogia la categoria di indennizzo S1 secondo il numero 1.3 dell’allegato 2 dell’ordinanza del 25 novembre 1998<sup><a href="#fn-d6e256" id="fnbck-d6e256">7</a></sup> sull’organizzazione del Governo e dell’Amministrazione.</p>
<p><sup>4</sup> Il rimborso delle spese sostenute dai membri del CSAINF è disciplinato dalle corrispondenti disposizioni applicabili al personale federale.</p>
<div class="footnotes">
<p id="fn-d6e232"><sup><a href="#fnbck-d6e232">6</a></sup> Introdotto dal n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p>
<p id="fn-d6e256"><sup><a href="#fnbck-d6e256">7</a></sup> <a href="https://fedlex.data.admin.ch/eli/cc/1999/170" target="_blank">RS <b>172.010.1</b></a></p>
</div>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Servizio centrale</a>
</h6>
<div class="collapseable"> <p><sup>1</sup> L’INSAI gestisce il servizio centrale. Nell’adempimento dei suoi compiti, questo servizio è indipendente dall’INSAI; ne dipende invece dal lato amministrativo.</p>
<p><sup>2</sup> Il servizio centrale appronta le statistiche uniformi sulla base dei dati procurati <br>dagli assicuratori e giusta le direttive del CSAINF<sup><a href="#fn-d6e284" id="fnbck-d6e284">8</a></sup>.</p>
<p><sup>3</sup> Le spese per la creazione e la gestione del servizio centrale sono a carico degli <br>assicuratori. Esse sono sopportate per metà in proporzione alle masse salariali <br>annunciate e per metà in proporzione ai premi netti.</p>
<div class="footnotes"><p id="fn-d6e284"><sup><a href="#fnbck-d6e284">8</a></sup> Nuova espr. giusta il n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>). Di detta mod. è tenuto conto in tutto il presente testo.</p></div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Assicuratori</a>
</h6>
<div class="collapseable"> <p><sup>1</sup> Ogni assicuratore ha l’obbligo di procurare al servizio centrale i dati necessari all’allestimento delle statistiche previste all’articolo 1 capoverso 1.</p>
<p><sup>2</sup> La statistica della struttura delle spese sanitarie e di cura può, quando lo esigono le circostanze, fondarsi esclusivamente sui dati forniti dall’INSAI. Gli altri assicuratori partecipano alle spese.</p>
<p><sup>3</sup> Gli assicuratori approntano la statistica dei rischi sulla base degli stessi dati da loro forniti al servizio centrale.</p>
</div></article>
</div></section><section id="sec_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_3">Sezione 3: Trasmissione dei dati al servizio centrale</a>
</h1>
<div class="collapseable">
<article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Trasmissione da parte degli assicuratori</a>
</h6>
<div class="collapseable"> <p><sup>1</sup> Ogni assicuratore deve fornire i propri dati al servizio centrale nei termini assegnati, in modo esatto e completo e a proprie spese.</p>
<p><sup>2</sup> È responsabile della completezza e dell’esattezza dei dati che comunica.</p>
<p><sup>3</sup> Consultati gli assicuratori, il CSAINF determina il genere e l’entità dei dati da procurare al servizio centrale.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Modi di trasmissione</a>
</h6>
<div class="collapseable"> <p><sup>1</sup> Per quanto possibile, gli assicuratori trasmettono i dati senza riferimento diretto alle persone o aziende interessate. Tuttavia, se i dati sono trasmessi con tali riferimenti (segnatamente nome, indirizzo, numero AVS), questi devono essere soppressi non appena possibile.</p>
<p><sup>2</sup> In collaborazione con gli assicuratori, il servizio centrale fissa le modalità tecniche della trasmissione. In particolare bada che gli assicuratori adoperino formulari di analogo tipo e contenuto.</p>
</div></article>
</div></section><section id="sec_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_4">Sezione 4: Utilizzazione e protezione dei dati</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Obbligo di mantenere il segreto</a>
</h6>
<div class="collapseable"> <p><sup>1</sup> Le persone incaricate della trasmissione o dell’elaborazione dei dati hanno <br>l’obbligo di mantenere il segreto.</p>
<p><sup>2</sup> I dati raccolti vanno utilizzati a soli scopi statistici. Salvi gli articoli 10-15, il servizio centrale non comunica alcuna informazione ricevuta agli assicuratori od a terzi.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Informazioni agli assicuratori</a>
</h6>
<div class="collapseable"> <p>Oltre ai risultati statistici globali, ogni assicuratore riceve informazioni sui dati che ha fornito al servizio centrale. Il CSAINF determina l’entità delle comunicazioni e decide del pagamento delle spese.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b></a><sup><a href="#fn-d6e385" id="fnbck-d6e385">9</a></sup><a href="#art_11"><b></b> <b></b>Analisi, consulenze e informazioni agli organi dell’assicurazione contro gli infortuni e della prevenzione degli infortuni</a>
</h6>
<div class="collapseable"> <p><sup>1</sup> Il servizio centrale effettua per l’UFSP, per l’Ufficio federale delle assicurazioni sociali, per la Segreteria di Stato dell’economia (SECO), per l’Autorità federale di vigilanza sui mercati finanziari, per la Commissione federale di coordinamento per la sicurezza sul lavoro (CFSL) e per l’Ufficio svizzero di prevenzione degli infortuni (upi), le analisi di cui necessitano per adempiere i compiti previsti dalla legge. Inoltre, il servizio centrale offre a queste istituzioni consulenza e informazioni. Le informazioni possono essere procurate solo in forma tale da non permettere direttamente l’identificazione delle persone interessate.</p>
<p><sup>2</sup> La CFSL e l’upi assumono i costi delle analisi, delle consulenze e delle informazioni fornite dal servizio centrale. </p>
<div class="footnotes"><p id="fn-d6e385"><sup><a href="#fnbck-d6e385">9</a></sup> Nuovo testo giusta il n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b></a><sup><a href="#fn-d6e410" id="fnbck-d6e410">10</a></sup><a href="#art_12"> Prestazioni statistiche per altri organi della Confederazione</a>
</h6>
<div class="collapseable"> <p><sup>1</sup> Gli assicuratori e il servizio centrale forniscono ad altri organi della Confederazione non menzionati nell’articolo 11 le necessarie prestazioni statistiche. I dati e i risultati statistici possono essere trasmessi solo in forma tale da non permettere direttamente l’identificazione delle persone, delle aziende e degli assicuratori interessati.</p>
<p><sup>2</sup> L’organo della Confederazione che ha usufruito delle prestazioni ne assume i costi.</p>
<div class="footnotes"><p id="fn-d6e410"><sup><a href="#fnbck-d6e410">10</a></sup> Nuovo testo giusta il n. I dell’O del DFI del 7 nov. 2012, in vigore dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b></a><sup><a href="#fn-d6e432" id="fnbck-d6e432">11</a></sup>
</h6>
<div class="collapseable"><div class="footnotes"><p id="fn-d6e432"><sup><a href="#fnbck-d6e432">11</a></sup> Abrogato dal n. I dell’O del DFI del 7 nov. 2012, con effetto dal 1° nov. 2012  (<a href="https://fedlex.data.admin.ch/eli/oc/2012/697" target="_blank">RU <b>2012</b> 5955</a>).</p></div></div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> <b></b>Informazioni a terzi</a>
</h6>
<div class="collapseable"> <p>Mediante decisione presa a maggioranza dei due terzi dei membri presenti, il CSAINF può autorizzare il servizio centrale a comunicare dati a terzi che ne fanno richiesta, a condizione che:</p>
<dl>
<dt>a. </dt>
<dd>il segreto medico sia garantito e i dati che ne sottostanno siano comunicati solo in forma aggregata;</dd>
<dt>b. </dt>
<dd>i dati siano utilizzati per lavori statistici d’interesse scientifico o pubblico;</dd>
<dt>c. </dt>
<dd>i dati trasmessi non si riferiscano più direttamente alle persone, aziende o<br>assicuratori interessati;</dd>
<dt>d. </dt>
<dd>il destinatario s’impegni per scritto a non utilizzare i dati a scopo diverso da quello menzionato nella sua richiesta, a non copiare i supporti dei dati e a <br>restituirli o distruggerli quando non gli servono più;</dd>
<dt>e. </dt>
<dd>le misure di sicurezza necessarie siano state prese e sia garantita la protezione dei dati.</dd>
</dl>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> <b></b>Fatturazione delle applicazioni particolari</a>
</h6>
<div class="collapseable"> <p><sup>1</sup> Le spese derivanti da applicazioni particolari che servono unicamente ad un assicuratore, ad un gruppo di assicuratori, alla CFSL, all’upi, alla SECO o ad altri interessati sono fatturate a parte dal servizio centrale.</p>
<p><sup>2</sup> Consultati gli assicuratori, il CSAINF appronta le direttive sulle modalità di fatturazione.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> <b></b>Pubblicazione delle statistiche</a>
</h6>
<div class="collapseable"> <p>Il CSAINF s’incarica delle pubblicazioni necessarie. I risultati delle statistiche, pubblicati o resi accessibili altrimenti, devono essere stabiliti in modo tale da non rendere possibile l’identificazione delle persone, delle aziende e degli assicuratori interessati.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> <b></b>Misure di sicurezza</a>
</h6>
<div class="collapseable"> <p><sup>1</sup> Il servizio centrale prende le misure di sicurezza atte ad impedire segnatamente il furto, la perdita, come pure l’elaborazione o la consultazione non autorizzata dei dati.</p>
<p><sup>2</sup> Allorché trasmette i dati al servizio centrale, ogni assicuratore deve provvedere alla loro sicurezza.</p>
<p><sup>3</sup> I formulari ed ogni altro materiale utilizzati per la raccolta dei dati contenenti<br>informazioni che permettono di identificare persone, aziende o assicuratori devono essere distrutti non appena non sono più necessari allo spoglio.</p>
</div></article>
</div></section><section id="sec_5"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#sec_5">Sezione 5: Entrata in vigore</a>
</h1>
<div class="collapseable"><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b></a>
</h6>
<div class="collapseable"><p>La presente ordinanza entra retroattivamente in vigore il 1° agosto 1993.</p></div></article></div></section></main>
</div></body>
</html>
