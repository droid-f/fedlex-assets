<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.784.403.745 --><p class="srnummer ">0.784.403.745 </p>
<p class="ref "> RU <b>1994</b> 131</p>
<h1 class="erlasstitel botschafttitel ">Scambio di lettere <br>del 19 luglio/26 ottobre 1993 <br>tra la Svizzera e la Thailandia concernente <br>i radioamatori</h1>
<p class="erlasssubtitel ">Entrato in vigore il 10 dicembre 1993</p>
<p class="erlassdatum "> (Stato 10  dicembre 1993)</p>
</div>
<div id="preamble"><div>
<p class="absatz man-text-align-right "><i>Traduzione</i><sup><a href="#fn-d7e27" id="fnbck-d7e27">1</a></sup></p>
<p></p>
<div class="table layout-table"><table><tr>
<td><p class="man-template-tab-krpr ">Ministero<br>degli affari esteri</p></td>
<td>
<p class="man-template-tab-krpr ">Bangkok, 26 ottobre 1993</p>
<p class="man-template-tab-krpr "></p>
<p class="man-template-tab-krpr ">Sua Eccellenza<br>Blaise Godet<br>Ambasciatore di Svizzera</p>
<p class="man-template-tab-krpr ">Bangkok</p>
</td>
</tr></table></div>
<p class="absatz ">Eccellenza,</p>
<p class="absatz ">Ho l’onore di riferirmi alla lettera di Vostra Eccellenza del 19 luglio 1993, del tenore seguente:</p>
<dl>
<dt></dt>
<dd>«Ho l’onore di informarla che il Governo svizzero propone a quello del Regno di Thailandia di concludere un accordo allo scopo di permettere ai radioamatori svizzeri e thailandesi di stabilire ed esercitare nell’altro Paese le proprie stazioni radio al fine di consolidare le relazioni d’amicizia tra i due Paesi. Le condizioni di tale accordo sono le seguenti:</dd>
<dt></dt>
<dd>1.  Ogni cittadino thailandese o svizzero autorizzato a stabilire ed a esercitare una stazione di radioamatore in base a una concessione rilasciata dalla sua amministrazione può ottenere, conformemente al presente accordo, una concessione equivalente dall’amministrazione dell’altro Paese.</dd>
<dt></dt>
<dd>2.  L’amministrazione che rilascia la concessione si attiene alle leggi e alle ordinanze vigenti nel proprio Paese e ha il diritto di modificare, di revocare o di ritirare le concessioni in qualsiasi momento senza essere obbligata a motivare la sua decisione.</dd>
<dt></dt>
<dd>3.  Ciascuna delle parti contraenti informa l’amministrazione che ha rilasciato la concessione originale se il radioamatore ospite commette delle violazioni.</dd>
<dt></dt>
<dd>4.  Il presente accordo deve essere conforme alle condizioni stabilite nel Regolamento delle radiocomunicazioni dell’Unione Internazionale delle Telecomunicazioni (International Telecommunications Union: ITU)<sup><a href="#fn-d7e73" id="fnbck-d7e73">2</a></sup> e alle leggi e ordinanze in vigore in entrambi i Paesi.</dd>
<dt></dt>
<dd>5.  Se le due parti contraenti partecipano a un accordo multilaterale, le disposizioni di tale accordo prevalgono su quelle del presente accordo di reciprocità.</dd>
<dt></dt>
<dd>6.  L’accordo resta in vigore 60 giorni oltre la data in cui una delle due parti contraenti comunica per iscritto all’altra che vuole porre fine all’accordo di reciprocità.</dd>
<dt></dt>
<dd>Se il Governo del Regno di Thailandia accetta quanto precede, ho l’onore di proporre che la presente Nota e quella di risposta del Governo del Regno di Thailandia costituiscano un accordo fra i nostri due Governi che entrerà in vigore 45 giorni dopo la data della Nota di risposta.</dd>
<dt></dt>
<dd>Accolga, Eccellenza, l’espressione della mia alta considerazione.»</dd>
</dl>
<p class="absatz ">Ho l’onore di informarla che il Governo del Regno di Thailandia accetta la proposta suddetta; pertanto, la presente Nota e la sua Nota precitata costituiscono un accordo tra il Governo del Regno di Thailandia e il Governo svizzero.</p>
<p class="absatz ">Accolga, Eccellenza, l’espressione della mia alta considerazione.</p>
<p></p>
<div class="table layout-table"><table><tr>
<td><p class="unterschriftenfi1 "></p></td>
<td>
<p class="unterschriftenfi1 ">Prasong Soonsiri</p>
<p class="unterschriftenfi ">Ministro degli affari esteri</p>
</td>
</tr></table></div>
<div class="footnotes">
<p id="fn-d7e27"><sup><a href="#fnbck-d7e27">1</a></sup><sup></sup> Dal testo originale inglese.</p>
<p id="fn-d7e73"><sup><a href="#fnbck-d7e73">2</a></sup><sup></sup> <i>RS <b>0.748.403</b></i></p>
</div>
</div></div>
</div></body>
</html>
