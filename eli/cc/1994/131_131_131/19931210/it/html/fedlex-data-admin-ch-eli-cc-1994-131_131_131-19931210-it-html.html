<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1994-131_131_131-19931210-it-docx</title>
</head>
<body><div id="lawcontent">
<div id="preface">
<p xmlns:tmp="urn:com:c-moria:legi4ch:xslt:temp"> (Stato 10  giugno 1997)0.784.403.745<inl name="w:position" md="S" id="d71e78"></inl><sup><a href="#fn-d807e8">1</a></sup>ru<inl md="E" id="d71e78"></inl> </p>
<p></p>
<p></p>
<!--0.784.403.745--><p class="srnummer">0.784.403.745</p>
<h1 class="erlasstitel">Scambio di lettere<br>del 19 luglio/26 ottobre 1993<br>tra la Svizzera e la Thailandia concernente<br>i radioamatori</h1>
<?del-struct abstand18pt><p>Entrato in vigore il 10 dicembre 1993</p>
<p></p>
<div class="footnotes"><p id="fn-d807e8"><sup>1</sup> <a href="https://fedlex.data.admin.ch/eli/oc/1994/131_131_131">RU <b>1994</b> 131</a></p></div>
</div>
<div id="preamble">
<p>Traduzione<i><sup><a href="#fn-d807e41">2</a></sup></i></p>
<p></p>
<div class="table"><table border="1">
<tr>
<td><p>Ministero<br>degli affari esteri</p></td>
<td><p>Bangkok, 26 ottobre 1993</p></td>
</tr>
<tr>
<td><p></p></td>
<td><p></p></td>
</tr>
<tr>
<td><p></p></td>
<td><p>Sua Eccellenza</p></td>
</tr>
<tr>
<td><p></p></td>
<td><p>Blaise Godet</p></td>
</tr>
<tr>
<td><p></p></td>
<td><p>Ambasciatore di Svizzera</p></td>
</tr>
<tr>
<td><p></p></td>
<td><p>Bangkok</p></td>
</tr>
</table></div>
<p>Eccellenza,</p>
<p>Ho l’onore di riferirmi alla lettera di Vostra Eccellenza del 19 luglio 1993, del tenore seguente:</p>
<dl>
<dt>«Ho l’onore di informarla che il Governo svizzero propone a quello del Regno di Thailandia di concludere un accordo allo scopo di permettere ai radioamatori svizzeri e thailandesi di stabilire ed esercitare nell’altro Paese le proprie stazioni radio al fine di consolidare le relazioni d’amicizia tra i due Paesi. Le condizioni di tale accordo sono le seguenti:</dt>
<dd></dd>
<dt>1.  Ogni cittadino thailandese o svizzero autorizzato a stabilire ed a esercitare una stazione di radioamatore in base a una concessione rilasciata dalla sua amministrazione può ottenere, conformemente al presente accordo, una concessione equivalente dall’amministrazione dell’altro Paese.</dt>
<dd></dd>
<dt>2.  L’amministrazione che rilascia la concessione si attiene alle leggi e alle ordinanze vigenti nel proprio Paese e ha il diritto di modificare, di revocare o di ritirare le concessioni in qualsiasi momento senza essere obbligata a motivare la sua decisione.</dt>
<dd></dd>
<dt>3.  Ciascuna delle parti contraenti informa l’amministrazione che ha rilasciato la concessione originale se il radioamatore ospite commette delle violazioni.</dt>
<dd></dd>
<dt>4.  Il presente accordo deve essere conforme alle condizioni stabilite nel Regolamento delle radiocomunicazioni dell’Unione Internazionale delle Telecomunicazioni (International Telecommunications Union: ITU) e alle leggi e ordinanze in vigore in entrambi i Paesi.</dt>
<dd></dd>
<dt>5.  Se le due parti contraenti partecipano a un accordo multilaterale, le disposizioni di tale accordo prevalgono su quelle del presente accordo di reciprocità.</dt>
<dd></dd>
<dt>6.  L’accordo resta in vigore 60 giorni oltre la data in cui una delle due parti contraenti comunica per iscritto all’altra che vuole porre fine all’accordo di reciprocità.</dt>
<dd></dd>
<dt>Se il Governo del Regno di Thailandia accetta quanto precede, ho l’onore di proporre che la presente Nota e quella di risposta del Governo del Regno di Thailandia costituiscano un accordo fra i nostri due Governi che entrerà in vigore 45 giorni dopo la data della Nota di risposta.</dt>
<dd></dd>
<dt>Accolga, Eccellenza, l’espressione della mia alta considerazione.»</dt>
<dd></dd>
</dl>
<p>Ho l’onore di informarla che il Governo del Regno di Thailandia accetta la proposta suddetta; pertanto, la presente Nota e la sua Nota precitata costituiscono un accordo tra il Governo del Regno di Thailandia e il Governo svizzero.</p>
<p>Accolga, Eccellenza, l’espressione della mia alta considerazione.</p>
<p></p>
<div class="table"><table border="1">
<tr>
<td><p></p></td>
<td><p>Prasong Soonsiri</p></td>
</tr>
<tr>
<td><p></p></td>
<td><p>Ministro degli affari esteri</p></td>
</tr>
</table></div>
<p></p>
<div class="footnotes"><p id="fn-d807e41"><sup>2</sup> Dal testo originale inglese.</p></div>
</div>
</div></body>
</html>
