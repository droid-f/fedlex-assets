<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1968-1274_1323_1239-19680902-it-docx</title>
</head>
<body><div id="lawcontent">
<div id="preface">
<p>0.631.252.913.697.7 (Stato 5  novembre 1999)Nicht löschen bitte "<sup><a href="#fn-d6e6" id="fnbck-d6e6">1</a></sup> " !! </p>
<!--0.631.252.913.697.7--><p class="srnummer ">0.631.252.913.697.7</p>
<p class=" man-font-style-italic ">Traduzione<i><sup><a href="#fn-d6e21" id="fnbck-d6e21">2</a></sup></i></p>
<h1 class="erlasstitel botschafttitel ">Accordo<br>tra la Confederazione Svizzera e la Repubblica federale di Germania concernente l’istituzione di uffici a controlli nazionali abbinati <br>a Merishausen/Wiechs‑Schlauch<b><sup><a href="#fn-d6e33" id="fnbck-d6e33">3</a></sup></b>
</h1>
<p>Conchiuso il 25 aprile 1968<br>Entrato in vigore con scambio di note il 2 settembre 1968</p>
<p></p>
<div class="footnotes">
<p id="fn-d6e6"><sup><a href="#fnbck-d6e6">1</a></sup> <a href="https://fedlex.data.admin.ch/eli/oc/1968/1274_1323_1239" target="_blank">RU <b>1968</b> 1239</a></p>
<p id="fn-d6e21"><sup><a href="#fnbck-d6e21">2</a></sup> Il testo originale è pubblicato sotto lo stesso numero nell’ediz. ted. della presente Raccolta.</p>
<p id="fn-d6e33"><sup><a href="#fnbck-d6e33">3</a></sup> Ai sensi dell’art. 4, n. 1 della Conv. germano‑svizzera del 1° giu. 1961 (<a href="https://fedlex.data.admin.ch/eli/cc/1964/391_387_387" target="_blank">RS <b>0.631.252.913.690</b></a>), la zona sita in territorio germanico in conformità al presente accordo, è attribuita al Comune di Merishausen.</p>
</div>
</div>
<div id="preamble"></div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p>(1)  Uffici a controlli nazionali abbinati sono istituiti, sul territorio germanico, al varco di Merishausen/Wiechs‑Schlauch.</p>
<p>(2)  Negli uffici suindicati sono svolti i controlli svizzero e germanico.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p>La zona comprende:</p>
<dl>
<dt>a. </dt>
<dd>i locali riservati all’uso, esclusivo o comune, degli agenti svizzeri in funzione;</dd>
<dt>b.  </dt>
<dd>la parte dell’area ufficiale che circonda l’edificio di servizio;</dd>
<dt>c. </dt>
<dd>un tratto della strada (alte Landstrasse) da Merishausen a Bargen, partendo dalla frontiera comune vicino al cippo 653 sino alla frontiera comune presso il cippo 645;</dd>
<dt>d. </dt>
<dd>una sezione della strada per Wiechs, partendo dal raccordo con la strada indicata in c sino a un punto sito 10 m all’est dell’edificio di servizio.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p>(1)  La Direzione circondariale delle dogane, a Sciaffusa, e la Direzione superiore delle finanze, a Friburgo in Brisgovia, stabiliscono di comune accordo le questioni particolari; ove occorra esse si avvalgono della collaborazione delle autorità svizzere di polizia e del competente ufficio germanico di polizia confinaria.</p>
<p>(2)  I capi dei due uffici di controllo prendono, di comune intesa, i necessari provvedimenti temporanei.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p>(1)  Il presente accordo è confermato e messo in vigore, mediante uno scambio di note diplomatiche, conformemente all’articolo 1, numero 4, della convenzione del 1° giugno 1961<sup><a href="#fn-d6e93" id="fnbck-d6e93">4</a></sup>.</p>
<p>(2)  Il presente accordo può essere disdetto, per via diplomatica, il 1° giorno di ogni mese, mediante preavviso di sei mesi.</p>
<div class="footnotes"><p id="fn-d6e93"><sup><a href="#fnbck-d6e93">4</a></sup> <a href="https://fedlex.data.admin.ch/eli/cc/1964/391_387_387" target="_blank">RS<b> 0.631.252.913.690</b></a></p></div>
</div></article></main>
</div></body>
</html>
