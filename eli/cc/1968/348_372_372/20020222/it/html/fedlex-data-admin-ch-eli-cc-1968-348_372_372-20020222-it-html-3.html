<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.672.977.25--><p class="srnummer ">0.672.977.25</p>
<p class="ref "> RU <b>1968</b> 372</p>
<h1 class="erlasstitel botschafttitel ">Scambio di note <br>del 18 gennaio 1968 tra la Svizzera e l’Unione delle <br>Repubbliche socialiste sovietiche concernente l’imposizione delle imprese di navigazione marittima o aerea<b><sup><sup><a href="#fn-d7e20" id="fnbck-d7e20">1</a></sup></sup></b>
</h1>
<p class="erlasssubtitel ">Entrato in vigore il 18 gennaio 1968</p>
<p class="erlassdatum "> (Stato 17  dicembre 2002)</p>
<div class="footnotes"><p id="fn-d7e20"><sup><a href="#fnbck-d7e20">1</a></sup><sup></sup> Questa Conv. è stata abrogata, per quello che riguarda i rapporti con la Russia,  dall’art. 27 n. 3 let. b della Conv. del 15 nov. 1995 tra la Confederazione svizzera e la  Federazione russa per evitare le doppie imposizioni in materia di imposte sul reddito e sul patrimonio (<a href="https://fedlex.data.admin.ch/eli/cc/1998/762_762_762" target="_blank">RS <b>0.672.966.51</b></a>)<sup>¶</sup> e per quello che concerne le relazioni fra la Svizzera  e l’Ucraina, dall’art. 28 n. 2 lett. b della Conv. del 30 ott. 2000 tra il Consiglio federale svizzero e il Governo dell’Ucraina per evitare le doppie imposizioni in materia di imposte sul reddito e sul patrimonio (<a href="https://fedlex.data.admin.ch/eli/cc/2002/658" target="_blank">RS <b>0.672.976.71</b></a>).</p></div>
</div>
<div id="preamble"><div>
<p class="absatz ">Il 18 gennaio 1968, l’Ambasciata svizzera nell’URSS e il Ministero sovietico degli Affari esteri hanno proceduto ad uno scambio di note concernente l’imposizione delle imprese di navigazione marittima o aerea. Il testo delle due note è il seguente:</p>
<?del-struct abstand18pt><p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e46" id="fnbck-d7e46">2</a></sup></i></p>
<?del-struct abstand4pt><?del-struct abstand4pt><div class="footnotes"><p id="fn-d7e46"><sup><a href="#fnbck-d7e46">2</a></sup><sup></sup> Il testo originale è pubblicato sotto lo stesso numero nell’ediz. franc. della presente Raccolta.</p></div>
</div></div>
<div id="annex">
<section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Nota Svizzera</a>
</h1>
<div class="collapseable">
<p class="absatz ">L’Ambasciata svizzera presenta i suoi complimenti al Ministero sovietico degli Affari esteri e, dando seguito all’accordo conchiuso fra i due Paesi circa l’esenzione da ogni forma d’imposta delle imprese di navigazione marittima o aerea, ha l’onore, in seguito alle istruzioni del suo Governo, di portare a conoscenza del Ministero sovietico degli affari esteri quanto segue:</p>
<p class="absatz ">1.  Il Consiglio federale svizzero, conformemente al decreto federale del 1° ottobre 1952<sup><a href="#fn-d7e60" id="fnbck-d7e60">3</a></sup> che lo autorizza a procedere allo scambio di dichiarazioni di reciprocità sull’imposizione delle imprese di navigazione marittima, interna o aerea, dichiara, con riserva di reciprocità, che le imprese sovietiche di navigazione marittima o aerea sono, in Svizzera, esenti da ogni forma d’imposta (federale, cantonale e comunale) sugli utili e sui redditi provenienti dall’esercizio della navigazione marittima o aerea; l’esenzione è parimenti estesa alle imposte (federali, cantonali e comunali) sui beni mobili, compresi i battelli e gli aeromobili utilizzati da dette imprese.</p>
<p class="absatz ">2.  L’esenzione prevista al numero 1 è applicabile alle imposte riscosse in Svizzera durante gli anni civili che seguono il 31 dicembre 1966.</p>
<p class="absatz ">3.  Il Consiglio federale svizzero si riserva il diritto di revocare la presente dichiarazione per la fine d’un anno civile, mediante una notificazione scritta data almeno sei mesi prima; in tal caso, l’esenzione sarà applicata, l’ultima volta, alle imposte svizzere riscosse per quest’ultimo anno civile.</p>
<p class="absatz ">L’Ambasciata svizzera approfitta dell’occasione per rinnovare al Ministero sovietico degli Affari esteri l’assicurazione della sua alta considerazione.</p>
<p class="absatz ">Mosca, 18 gennaio 1968.</p>
<div class="footnotes"><p id="fn-d7e60"><sup><a href="#fnbck-d7e60">3</a></sup><sup></sup> <a href="https://fedlex.data.admin.ch/eli/cc/1953/1_1_1" target="_blank">RS <b>672.1</b></a></p></div>
</div></section><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Traduzione dal testo originale russo</a>
</h1>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Nota sovietica</a>
</h2>
<div class="collapseable">
<p class="absatz ">Il Ministero degli Affari esteri dell’Unione delle Repubbliche socialiste sovietiche presenta i suoi complimenti all’Ambasciata svizzera e, dando seguito all’accordo conchiuso fra i due Paesi circa l’esenzione da ogni forma d’imposta delle imprese di navigazione marittima o aerea, ha l’onore di portare a conoscenza dell’Ambasciata svizzera quanto segue:</p>
<p class="absatz ">1.  Il Governo sovietico dichiara, con riserva di reciprocità, che le imprese svizzere di navigazione marittima o aerea sono, nell’URSS, esenti da ogni forma d’imposta sugli utili e sui redditi provenienti dall’esercizio della navigazione marittima o aerea; l’esenzione è parimenti estesa alle imposte sui beni mobili, compresi i battelli e gli aeromobili utilizzati da dette imprese.</p>
<p class="absatz ">2.  L’esenzione prevista al numero 1 è applicabile alle imposte riscosse nell’URSS durante gli anni civili che seguono il 31 dicembre 1966.</p>
<p class="absatz ">3.  Il Governo sovietico si riserva il diritto di revocare la presente dichiarazione per la fine d’un anno civile, mediante una notificazione scritta data almeno sei mesi prima; in tal caso l’esenzione sarà applicata, l’ultima volta, alle imposte sovietiche riscosse per quest’ultimo anno civile.</p>
<p class="absatz ">Il Ministero coglie l’occasione per rinnovare all’Ambasciata svizzera l’assicurazione della sua alta considerazione.</p>
<p class="absatz ">Mosca, 18 gennaio 1968.</p>
<p class="abstand1seite "></p>
</div></section></div></section>
</div>
</div></body>
</html>
