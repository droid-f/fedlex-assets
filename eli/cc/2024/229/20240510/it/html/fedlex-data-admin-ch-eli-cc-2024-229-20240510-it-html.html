<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.362.381.028 --><p class="srnummer ">0.362.381.028 </p>
<p class="ref "><sup> </sup>RU <b>2024</b> 229 </p>
<h1 class="erlasstitel botschafttitel ">Scambio di note del 10 maggio 2024<br>tra la Svizzera e l’Unione europea concernente il recepimento della decisione di esecuzione (UE) 2024/1231 che abroga la decisione di esecuzione (UE) 2022/2459 relativa all’applicazione di un aumento dei diritti per i visti nei confronti della Gambia <br>(Sviluppo dell’acquis di Schengen)</h1>
<p class="erlasssubtitel ">Entrato in vigore il 10 maggio 2024</p>
<p class="erlassdatum "> (Stato 10 maggio 2024)</p>
</div>
<div id="preamble">
<p class="man-template-tab-krpr-r-kurs man-font-style-italic ">Traduzione</p>
<p></p>
<div class="table"><table border="1"><tr>
<td><p class="man-template-tab-krpr ">Missione della Svizzera <br>presso l’Unione europea</p></td>
<td>
<p class="man-template-tab-krpr ">Bruxelles, 10 maggio 2024</p>
<p class="man-template-tab-krpr "></p>
<p class="man-template-tab-krpr ">Segretariato generale del Consiglio dell’Unione europea<br>Direzione generale <br>Giustizia e affari interni</p>
<p class="man-template-tab-krpr ">Bruxelles</p>
</td>
</tr></table></div>
<p class="absatz ">La Missione della Svizzera presso l’Unione europea porge i complimenti al Segretariato generale del Consiglio dell’Unione europea e ha l’onore di accusare ricezione della notifica del Consiglio del 12 aprile 2024, emessa in virtù dell’articolo 7 paragrafo 2 lettera a primo periodo dell’Accordo tra la Confederazione Svizzera, l’Unione europea e la Comunità europea, firmato a Lussemburgo il 26 ottobre 2004<sup><a href="#fn-d7e48" id="fnbck-d7e48">1</a></sup>, riguardante l’associazione della Svizzera all’attuazione, all’applicazione e allo sviluppo dell’acquis di Schengen (qui di seguito Accordo di associazione), del tenore seguente:</p>
<p class="absatz ">«Conformemente all’articolo 7 paragrafo 2 lettera a primo periodo in combinato disposto con l’articolo 14 paragrafo 1 dell’Accordo riguardante l’associazione della Svizzera all’acquis di Schengen, l’adozione dell’atto seguente è notificata alla Svizzera:</p>
<dl>
<dt>– </dt>
<dd>Decisione die esecuzione del Consiglio che abroga la decisione di esecuzione (UE) 2022/2459 relativa all’applicazione di un aumento dei diritti per i visti nei confronti della Gambia</dd>
<dt>– </dt>
<dd>Documento del Consiglio: 16980/23 + COR 1</dd>
<dt>– </dt>
<dd>Data di adozione: 12 aprile 2024»<sup><a href="#fn-d7e70" id="fnbck-d7e70">2</a></sup>
</dd>
</dl>
<p class="absatz ">Conformemente all’articolo 7 paragrafo 2 lettera a secondo periodo dell’Accordo di associazione, la Missione della Svizzera presso l’Unione europea informa il Segretariato generale del Consiglio dell’Unione europea che la Svizzera accetta il contenuto dell’atto annesso alla notifica del Consiglio. L’atto in questione costituisce parte integrante della presente nota di risposta.</p>
<p class="absatz ">Conformemente all’articolo 7 paragrafo 3 dell’Accordo di associazione, la notifica del Consiglio dell’Unione europea del 12 aprile 2024 e la presente nota di risposta instaurano diritti e obblighi tra la Svizzera e l’Unione europea e costituiscono pertanto un Accordo tra la Svizzera e l’Unione europea.</p>
<p class="absatz ">Il presente Accordo entrerà in vigore alla data della presente nota di risposta e potrà essere estinto alle condizioni contenute negli articoli 7 e 17 dell’Accordo di associazione.</p>
<p class="absatz ">Con l’entrata in vigore del presente Accordo, lo scambio di note dell’11 gennaio 2023<sup><a href="#fn-d7e86" id="fnbck-d7e86">3</a></sup> tra la Svizzera e l’Unione europea concernente il recepimento della decisione di esecuzione (UE) 2022/2459 relativa all’applicazione di un aumento dei diritti per i visti nei confronti della Gambia sarà estinto. </p>
<p class="absatz ">Una copia della presente nota è trasmessa alla Commissione europea, Segretariato generale, SG.B.2, Bruxelles.</p>
<p class="absatz ">La Missione della Svizzera presso l’Unione europea coglie l’occasione per rinnovare al Segretariato generale del Consiglio dell’Unione europea le assicurazioni della più alta considerazione.</p>
<div class="footnotes">
<p id="fn-d7e48"><sup><a href="#fnbck-d7e48">1</a></sup><sup></sup> <a href="https://fedlex.data.admin.ch/eli/cc/2008/113" target="_blank">RS <b>0.362.31</b></a></p>
<p id="fn-d7e70"><sup><a href="#fnbck-d7e70">2</a></sup><sup></sup> Decisione di esecuzione (UE) 2024/1231 del Consiglio, del 12 aprile 2024, che abroga la decisione di esecuzione (UE) 2022/2459 relativa all’applicazione di un aumento dei diritti per i visti nei confronti della Gambia, versione della GU L, 2024/1231, <i>25.04.2024</i>.</p>
<p id="fn-d7e86"><sup><a href="#fnbck-d7e86">3</a></sup><sup></sup> [<a href="https://fedlex.data.admin.ch/eli/oc/2023/49" target="_blank">RU <b>2023</b> 49</a>]</p>
</div>
</div>
</div></body>
</html>
