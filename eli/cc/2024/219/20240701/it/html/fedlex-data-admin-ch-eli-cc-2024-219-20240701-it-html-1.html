<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--811.225 --><p class="srnummer ">811.225 </p>
<h1 class="erlasstitel botschafttitel ">Ordinanza <br>sulla promozione della formazione in cure infermieristiche</h1>
<p class="erlassdatum ">dell’8 maggio 2024  (Stato 1° luglio 2024)</p>
</div>
<div id="preamble">
<p class="man-template-autor ">Il Consiglio federale svizzero,</p>
<p class="ingress ">visto l’articolo 8 capoversi 3 e 4 della legge federale del 16 dicembre 2022<sup><a href="#fn-d7e19" id="fnbck-d7e19">1</a></sup> sulla promozione della formazione in cure infermieristiche,</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/2024/212" target="_blank">RS <b>811.22</b></a></p></div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1:  Disposizioni generali</a>
</h1>
<div class="collapseable"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz "><sup>1</sup> La presente ordinanza disciplina la concessione di contributi federali ai Cantoni per l’adempimento dei loro compiti di cui agli articoli 5–7 della legge federale sulla promozione della formazione in cure infermieristiche.</p>
<p class="absatz "><sup>2</sup> Non sussiste alcun diritto ai contributi federali. </p>
</div></article></div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2:  Contributi federali nel campo della formazione pratica e contributi federali ai contributi di formazione cantonali</a>
</h1>
<div class="collapseable">
<section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1:  Contributi federali nel campo della formazione pratica degli infermieri</a>
</h2>
<div class="collapseable">
<article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Condizioni</a>
</h6>
<div class="collapseable">
<p class="absatz "><sup>1</sup> I contributi federali sono accordati per le spese sostenute dai Cantoni nel campo della formazione pratica degli infermieri di cui all’articolo 5 della legge federale sulla promozione della formazione in cure infermieristiche per le prestazioni degli enti di formazione, in particolare per:</p>
<dl>
<dt>a. </dt>
<dd>la promozione e la garanzia di posti di formazione pratica;</dd>
<dt>b. </dt>
<dd>il miglioramento della qualità della formazione pratica.</dd>
</dl>
<p class="absatz "><sup>2</sup> Agli ospedali sono computabili come spese cantonali solo le spese che non vengono già remunerate secondo l’articolo 49<i>a</i> della legge federale del 18 marzo 1994<sup><a href="#fn-d7e69" id="fnbck-d7e69">2</a></sup> sull’assicurazione malattie (LAMal). </p>
<div class="footnotes"><p id="fn-d7e69"><sup><a href="#fnbck-d7e69">2</a></sup><sup></sup>  <a href="https://fedlex.data.admin.ch/eli/cc/1995/1328_1328_1328" target="_blank">RS <b>832.10</b></a></p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Calcolo</a>
</h6>
<div class="collapseable">
<p class="absatz "><sup>1</sup> I contributi federali ammontano alla metà dei contributi accordati dai Cantoni.</p>
<p class="absatz "><sup>2</sup> I contributi federali accordati a partire dal 1° gennaio 2030 si riducono ogni anno di 5 punti percentuali.</p>
<p class="absatz "><sup>3</sup> I capoversi 1 e 2 si applicano solo finché non è stato ancora stilato un ordine di priorità secondo l’articolo 8 capoverso 5 della legge federale sulla promozione della formazione in cure infermieristiche.</p>
</div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2:  Contributi federali ai contributi di formazione cantonali</a>
</h2>
<div class="collapseable">
<article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Condizioni</a>
</h6>
<div class="collapseable">
<p class="absatz "><sup>1</sup> I contributi federali ai contributi di formazione cantonali di cui all’articolo 7 della legge federale sulla promozione della formazione in cure infermieristiche sono accordati se:</p>
<dl>
<dt>a. </dt>
<dd>i Cantoni illustrano l’effetto atteso dei contributi di formazione, in particolare come essi consentiranno di promuovere l’accesso al ciclo di formazione delle scuole specializzate superiori (SSS) e al ciclo di studio delle scuole universitarie professionali (SUP) in cure infermieristiche; e </dd>
<dt>b. </dt>
<dd>i modelli cantonali per i contributi di formazione garantiscono che gli studenti che dipendono da un sostegno per assicurarsi il sostentamento ricevano contributi di formazione.</dd>
</dl>
<p class="absatz "><sup>2</sup> Tra le persone domiciliate in Svizzera di cui all’articolo 7 capoverso 1 lettera a della legge federale sulla promozione della formazione in cure infermieristiche rientrano in particolare anche gli stranieri titolari di un permesso di domicilio o di dimora, le persone ammesse provvisoriamente e le persone alle quali è stata concessa protezione provvisoria.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b><i></i> <i></i>Calcolo e limite massimo del contributo federale</a>
</h6>
<div class="collapseable">
<p class="absatz "><sup>1</sup> Il contributo federale ammonta alla metà del contributo cantonale, ma non supera i 20 000 franchi per persona e per anno.</p>
<p class="absatz "><sup>2</sup> I contributi federali accordati a partire dal 1° gennaio 2030 si riducono ogni anno di 5 punti percentuali.</p>
<p class="absatz "><sup>3</sup> I capoversi 1 e 2 si applicano solo finché non è stato ancora stilato un ordine di priorità secondo l’articolo 8 capoverso 5 della legge federale sulla promozione della formazione in cure infermieristiche.</p>
</div></article>
</div></section><section id="chap_2/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_3">Sezione 3:  Procedura</a>
</h2>
<div class="collapseable">
<article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Domanda</a>
</h6>
<div class="collapseable">
<p class="absatz "><sup>1</sup> Il Cantone presenta la domanda di contributi di cui alla sezione 1 e la domanda di contributi di cui alla sezione 2 all’Ufficio federale della sanità pubblica (UFSP) in una domanda globale.</p>
<p class="absatz "><sup>2</sup> La domanda globale può essere presentata una volta l’anno. L’UFSP rende noto tempestivamente il termine per la presentazione della domanda globale.</p>
<p class="absatz "><sup>3</sup> La domanda di contributi federali nel campo della formazione pratica degli infermieri deve contenere in particolare:</p>
<dl>
<dt>a. </dt>
<dd>la prova dell’adempimento delle condizioni di cui agli articoli 2–5 della legge federale sulla promozione della formazione in cure infermieristiche e all’articolo 2 della presente ordinanza;</dd>
<dt>b. </dt>
<dd>il contributo federale richiesto.</dd>
</dl>
<p class="absatz "><sup>4</sup> La domanda di contributi federali ai contributi di formazione cantonali deve contenere in particolare:</p>
<dl>
<dt>a. </dt>
<dd>la prova dell’adempimento delle condizioni di cui all’articolo 7 della legge federale sulla promozione della formazione in cure infermieristiche e all’articolo 4 della presente ordinanza;</dd>
<dt>b. </dt>
<dd>l’ammontare dei contributi di formazione e il numero stimato di studenti che necessitano di un sostegno; </dd>
<dt>c. </dt>
<dd>il contributo federale richiesto.</dd>
</dl>
<p class="absatz "><sup>5</sup> L’UFSP può definire in una guida ulteriori dettagli in merito alla presentazione della domanda. Mette a disposizione dei Cantoni moduli di domanda.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b><b></b> <b></b>Contratto</a>
</h6>
<div class="collapseable">
<p class="absatz "><sup>1</sup> L’UFSP accorda i contributi federali sulla base di un contratto di diritto pubblico secondo l’articolo 16 capoverso 2 della legge del 5 ottobre 1990<sup><a href="#fn-d7e187" id="fnbck-d7e187">3</a></sup> sui sussidi (LSu). </p>
<p class="absatz "><sup>2</sup> Il contratto disciplina in particolare: </p>
<dl>
<dt>a. </dt>
<dd>le prestazioni cantonali da adempiere;</dd>
<dt>b. </dt>
<dd>l’ammontare della partecipazione finanziaria della Confederazione;</dd>
<dt>c. </dt>
<dd>le modalità di pagamento; </dd>
<dt>d. </dt>
<dd>le conseguenze dell’inadempienza totale o parziale delle prestazioni da parte del Cantone; e</dd>
<dt>e. </dt>
<dd>la presentazione di rendiconti annuali all’UFSP da parte dei Cantoni.</dd>
</dl>
<p class="absatz "><sup>3</sup> La procedura per la concessione di contributi federali è retta dalle disposizioni della LSu.</p>
<p class="absatz "><sup>4</sup> La procedura in caso di inadempienza totale o parziale delle prestazioni cantonali è retta per analogia dall’articolo 28 LSu. </p>
<div class="footnotes"><p id="fn-d7e187"><sup><a href="#fnbck-d7e187">3</a></sup><sup></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b><b></b> <b></b>Rendiconto</a>
</h6>
<div class="collapseable">
<p class="absatz "><sup>1</sup> I Cantoni presentano annualmente all’UFSP un rendiconto in merito all’utilizzazione dei contributi federali. L’UFSP mette a loro disposizione un apposito modulo.</p>
<p class="absatz "><sup>2</sup> L’UFSP pubblica i rendiconti in forma adeguata su Internet.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b><b></b> <b></b>Comunicazione di modifiche</a>
</h6>
<div class="collapseable"><p class="absatz ">I Cantoni informano immediatamente l’UFSP in merito a modifiche sostanziali delle spese cantonali su cui si basano i contributi federali o delle prestazioni concordate degli enti di formazione.</p></div></article>
</div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3:  Contributi federali ai Cantoni per aumentare il numero di diplomati in cure infermieristiche nelle scuole specializzate superiori</a>
</h1>
<div class="collapseable">
<article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b><b></b> <b></b>Misure cantonali</a>
</h6>
<div class="collapseable">
<p class="absatz "><sup>1</sup> Sulla base della loro pianificazione del fabbisogno ai sensi dell’articolo 2 della legge federale sulla promozione della formazione in cure infermieristiche, i Cantoni sono responsabili dello sviluppo di misure volte ad aumentare il numero di diplomi in cure infermieristiche rilasciati nelle loro SSS.</p>
<p class="absatz "><sup>2</sup> Le prestazioni finanziate dalla Confederazione di cui all’articolo 53 capoverso 2 lettera a della legge federale del 13 dicembre 2002<sup><a href="#fn-d7e264" id="fnbck-d7e264">4</a></sup> sulla formazione professionale non sono considerate misure ai sensi del capoverso 1.</p>
<div class="footnotes"><p id="fn-d7e264"><sup><a href="#fnbck-d7e264">4</a></sup><sup></sup> <a href="https://fedlex.data.admin.ch/eli/cc/2003/674" target="_blank">RS <b>412.10</b></a></p></div>
</div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Calcolo</a>
</h6>
<div class="collapseable">
<p class="absatz "><sup>1</sup> La Segreteria di Stato per la formazione, la ricerca e l’innovazione (SEFRI) calcola l’importo spettante a ciascun Cantone per l’intero periodo di sussidio sulla base della necessità di posti di formazione nelle SSS indicata nelle pianificazioni cantonali del fabbisogno.</p>
<p class="absatz "><sup>2</sup> I contributi federali ammontano alla metà dei contributi accordati dai Cantoni alle SSS.</p>
</div></article><article id="art_12"><a name="a12"></a><h6 class="heading " role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Domanda</a>
</h6>
<div class="collapseable">
<p class="absatz "><sup>1</sup> Il Cantone può presentare la domanda di contributi federali in qualsiasi momento. Tuttavia, queste domande devono essere presentate al più tardi un anno prima della scadenza della presente ordinanza.</p>
<p class="absatz "><sup>2</sup> Diversi Cantoni possono presentare una domanda congiunta.</p>
<p class="absatz "><sup>3</sup> Ogni domanda deve contenere in particolare: </p>
<dl>
<dt>a. </dt>
<dd>la prova dell’adempimento delle condizioni di cui all’articolo 6 della legge sulla promozione della formazione in cure infermieristiche e dell’esistenza delle misure di cui all’articolo 10 capoverso 1 della presente ordinanza;</dd>
<dt>b. </dt>
<dd>il contributo federale richiesto.</dd>
</dl>
<p class="absatz "><sup>4</sup> La SEFRI può definire in una guida ulteriori dettagli in merito alla presentazione della domanda. Mette a disposizione dei Cantoni appositi moduli.</p>
</div></article><article id="art_13"><a name="a13"></a><h6 class="heading " role="heading">
<span class="display-icon"></span><span class="external-link-icon"></span><a href="#art_13"><b>Art. 13</b><b></b> <b></b>Contratto</a>
</h6>
<div class="collapseable">
<p class="absatz "><sup>1</sup> La SEFRI accorda i contributi federali sulla base di un contratto di diritto pubblico secondo l’articolo 16 capoverso 2 LSu<sup><a href="#fn-d7e322" id="fnbck-d7e322">5</a></sup>.</p>
<p class="absatz "><sup>2</sup> Il contratto disciplina in particolare:</p>
<dl>
<dt>a. </dt>
<dd>le prestazioni cantonali da adempire, segnatamente le misure da attuare e i relativi indicatori delle prestazioni;</dd>
<dt>b. </dt>
<dd>l’ammontare della partecipazione finanziaria della Confederazione;</dd>
<dt>c. </dt>
<dd>la durata del contratto;</dd>
<dt>d. </dt>
<dd>le modalità di pagamento; </dd>
<dt>e. </dt>
<dd>le conseguenze dell’inadempienza totale o parziale delle prestazioni da parte del Cantone;</dd>
<dt>f. </dt>
<dd>la presentazione dei rendiconti all’attenzione della SEFRI. </dd>
</dl>
<p class="absatz "><sup>3</sup> Il contratto ha una durata limitata. Può essere adeguato e prorogato di comune accordo al massimo fino alla scadenza della legge sulla promozione della formazione in cure infermieristiche. </p>
<p class="absatz "><sup>4</sup> La procedura per la concessione dei contributi federali è retta dalle disposizioni della LSu.</p>
<p class="absatz "><sup>5</sup> La procedura in caso di inadempienza totale o parziale delle prestazioni cantonali è retta per analogia dall’articolo 28 LSu.</p>
<div class="footnotes"><p id="fn-d7e322"><sup><a href="#fnbck-d7e322">5</a></sup><sup></sup>  <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_14"><a name="a14"></a><h6 class="heading " role="heading">
<span class="display-icon"></span><span class="external-link-icon"></span><a href="#art_14"><b>Art. 14</b><b></b> <b></b>Funzione di interlocutore cantonale</a>
</h6>
<div class="collapseable">
<p class="absatz "><sup>1</sup> Ogni Cantone designa un interlocutore cantonale per la SEFRI.</p>
<p class="absatz "><sup>2</sup> Se più Cantoni si consorziano, designano un unico interlocutore.</p>
</div></article><article id="art_15"><a name="a15"></a><h6 class="heading " role="heading">
<span class="display-icon"></span><span class="external-link-icon"></span><a href="#art_15"><b>Art. 15</b><b></b> <b></b>Rendiconto</a>
</h6>
<div class="collapseable">
<p class="absatz "><sup>1</sup> I Cantoni presentano annualmente alla SEFRI un rendiconto in merito all’utilizzazione dei contributi federali. La SEFRI mette a loro disposizione un apposito modulo.</p>
<p class="absatz "><sup>2</sup> La SEFRI pubblica i rendiconti in forma adeguata su Internet.</p>
</div></article><article id="art_16"><a name="a16"></a><h6 class="heading " role="heading">
<span class="display-icon"></span><span class="external-link-icon"></span><a href="#art_16"><b>Art. 16</b><b></b> <b></b>Comunicazione di modifiche</a>
</h6>
<div class="collapseable"><p class="absatz ">I Cantoni informano immediatamente la SEFRI in merito a modifiche sostanziali delle misure e dei progetti cantonali su cui si basano i contributi federali. </p></div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capitolo 4:  Disposizioni finali</a>
</h1>
<div class="collapseable">
<article id="art_17"><a name="a17"></a><h6 class="heading " role="heading">
<span class="display-icon"></span><span class="external-link-icon"></span><a href="#art_17"><b>Art. 17</b><b></b> <b></b>Modifica di un altro atto normativo</a>
</h6>
<div class="collapseable">
<p class="absatz ">...<sup><a href="#fn-d7e416" id="fnbck-d7e416">6</a></sup></p>
<div class="footnotes"><p id="fn-d7e416"><sup><a href="#fnbck-d7e416">6</a></sup><sup></sup> La mod. può essere consultata alla <a href="https://fedlex.data.admin.ch/eli/oc/2024/219" target="_blank">RU <b>2024 </b>219</a>.</p></div>
</div></article><article id="art_18"><a name="a18"></a><h6 class="heading " role="heading">
<span class="display-icon"></span><span class="external-link-icon"></span><a href="#art_18"><b>Art. 18</b><b></b> <b></b>Entrata in vigore e durata di validità</a>
</h6>
<div class="collapseable"><p class="absatz ">La presente ordinanza entra in vigore il 1° luglio 2024 con effetto sino al 30 giugno 2032.</p></div></article>
</div></section></main>
</div></body>
</html>
