<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--172.211.41 --><p class="srnummer ">172.211.41 </p>
<h1 class="erlasstitel botschafttitel ">Ordinanza<br>sul gruppo di lavoro per il programma nazionale per l’Ucraina</h1>
<p class="erlassdatum ">del 28 agosto 2024 (Stato 1° ottobre 2024)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visti gli articoli 47 capoverso 2 e 56 della legge federale del 21 marzo 1997<sup><a href="#fn-d7e19" id="fnbck-d7e19">1</a></sup> <br>sull’organizzazione del Governo e dell’Amministrazione (LOGA),</p>
<p class="man-template-verb ">ordina:</p>
<div class="footnotes"><p id="fn-d7e19"><sup><a href="#fnbck-d7e19">1</a></sup><sup></sup> <a href="https://fedlex.data.admin.ch/eli/cc/1997/2022_2022_2022" target="_blank">RS <b>172.010</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Gruppo di lavoro</a>
</h6>
<div class="collapseable">
<p class="absatz "><sup>1</sup> Per sviluppare e attuare il programma nazionale per l’Ucraina è costituito un gruppo di lavoro interdipartimentale.</p>
<p class="absatz "><sup>2</sup> Il gruppo di lavoro si avvale dei processi e delle strutture esistenti e delle conoscenze delle seguenti unità amministrative: </p>
<dl>
<dt>a. </dt>
<dd>Direzione dello sviluppo e della cooperazione (DSC); </dd>
<dt>b. </dt>
<dd>Divisione Pace e diritti umani in seno alla Segreteria di Stato del Dipartimento federale degli affari esteri (DPDU); </dd>
<dt>c. </dt>
<dd>Segreteria di Stato dell’economia (SECO).</dd>
</dl>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Gruppo direttivo</a>
</h6>
<div class="collapseable">
<p class="absatz "><sup>1</sup> Il gruppo direttivo è il massimo organo di direzione strategica del gruppo di lavoro.</p>
<p class="absatz "><sup>2</sup> È composto dai capi del Dipartimento federale degli affari esteri (DFAE) e del Dipartimento federale dell’economia, della formazione e della ricerca (DEFR). In caso di disaccordo decide il Consiglio federale.</p>
<p class="absatz "><sup>3</sup> Le seguenti persone partecipano con voce consultiva alle riunioni del gruppo direttivo: </p>
<dl>
<dt>a. </dt>
<dd>il segretario di Stato della SECO;</dd>
<dt>b. </dt>
<dd>i segretari generali del DFAE e del DEFR; </dd>
<dt>c. </dt>
<dd>il direttore della DSC; </dd>
<dt>d. </dt>
<dd>il capodivisione della DPDU; </dd>
<dt>e. </dt>
<dd>il delegato del Consiglio federale per l’Ucraina. </dd>
</dl>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Delegato</a>
</h6>
<div class="collapseable">
<p class="absatz "><sup>1</sup> Il gruppo di lavoro è guidato dal delegato del Consiglio federale per l’Ucraina. </p>
<p class="absatz "><sup>2</sup> Il delegato è direttamente subordinato ai capi del DFAE e del DEFR. </p>
<p class="absatz "><sup>3</sup> Ha accesso a tutte le informazioni con classificazione «confidenziale» o «segreto» riguardanti l’Ucraina.</p>
<p class="absatz "><sup>4</sup> Amministrativamente è aggregato alla Segreteria generale del DFAE. Il Consiglio federale è competente per costituire, modificare e risolvere il rapporto di lavoro del delegato.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Organo consultivo</a>
</h6>
<div class="collapseable">
<p class="absatz "><sup>1</sup> Un organo consultivo, composto da personale dell’Amministrazione federale e da persone esterne, assiste il gruppo direttivo e il delegato nello sviluppo e nell’attuazione del programma nazionale per l’Ucraina.</p>
<p class="absatz "><sup>2</sup> I capi del DFAE e del DEFR ne determinano la composizione. In caso di disaccordo decide il Consiglio federale.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Collaborazione</a>
</h6>
<div class="collapseable">
<p class="absatz "><sup>1</sup> Il delegato, su incarico del Consiglio federale, può rappresentare la Svizzera nell’ambito di conferenze internazionali che riguardano il sostegno all’Ucraina.</p>
<p class="absatz "><sup>2</sup> Può rappresentare il Consiglio federale nelle commissioni parlamentari, nei rapporti con le autorità cantonali e di fronte all’opinione pubblica in merito al sostegno all’Ucraina.</p>
<p class="absatz "><sup>3</sup> È responsabile, insieme alla SECO, del coordinamento con il settore privato svizzero.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b><b></b> <b></b>Personale</a>
</h6>
<div class="collapseable">
<p class="absatz "><sup>1</sup> I servizi competenti della SECO, della DSC e della DPDU mettono a disposizione del gruppo di lavoro il personale necessario per lo sviluppo e l’attuazione del programma nazionale per l’Ucraina. </p>
<p class="absatz "><sup>2</sup> I collaboratori messi a disposizione del gruppo di lavoro sono subordinati al delegato sotto il profilo tecnico per tutte le attività relative al programma nazionale per l’Ucraina. </p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Finanziamento</a>
</h6>
<div class="collapseable">
<p class="absatz "><sup>1</sup> Il delegato dispone dei fondi della SECO e del DFAE destinati all’Ucraina nel quadro dei crediti a preventivo e dei crediti d’impegno approvati dall’Assemblea federale. Chiede in precedenza il loro consenso.</p>
<p class="absatz "><sup>2</sup> I trasferimenti di credito tra le linee di credito specifiche dei dipartimenti si basano sui rispettivi decreti federali sul preventivo.</p>
<p class="absatz "><sup>3</sup> Il delegato può autorizzare progetti per un valore massimo di dieci milioni di franchi. Sono fatti salvi i requisiti della legge del 7 ottobre 2005<sup><a href="#fn-d7e161" id="fnbck-d7e161">2</a></sup> sulle finanze della Confederazione e dell’ordinanza del 5 aprile 2006<sup><a href="#fn-d7e170" id="fnbck-d7e170">3</a></sup> sulle finanze della Confederazione.</p>
<p class="absatz "><sup>4</sup> Per i progetti superiori a dieci milioni di franchi si applicano le disposizioni degli allegati 1 e 2 dell’ordinanza del 12 dicembre 1977<sup><a href="#fn-d7e182" id="fnbck-d7e182">4</a></sup> su la cooperazione allo sviluppo e l’aiuto umanitario internazionali, ad eccezione del fatto che non è richiesta l’approvazione del Dipartimento federale delle finanze.</p>
<div class="footnotes">
<p id="fn-d7e161"><sup><a href="#fnbck-d7e161">2</a></sup><sup></sup> <a href="https://fedlex.data.admin.ch/eli/cc/2006/227" target="_blank">RS <b>611.0</b></a></p>
<p id="fn-d7e170"><sup><a href="#fnbck-d7e170">3</a></sup><sup></sup> <a href="https://fedlex.data.admin.ch/eli/cc/2006/228" target="_blank">RS <b>611.01</b></a></p>
<p id="fn-d7e182"><sup><a href="#fnbck-d7e182">4</a></sup><sup></sup> <a href="https://fedlex.data.admin.ch/eli/cc/1978/25_25_25" target="_blank">RS <b>974.01</b></a></p>
</div>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Rapporto</a>
</h6>
<div class="collapseable">
<p class="absatz "><sup>1</sup> Il delegato riferisce annualmente al Consiglio federale sullo sviluppo e sull’attuazione del programma nazionale per l’Ucraina.</p>
<p class="absatz "><sup>2</sup> Dopo otto anni, illustra al Consiglio federale le modalità di transizione dal gruppo di lavoro alle strutture ordinarie.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Entrata in vigore e durata di validità</a>
</h6>
<div class="collapseable">
<p class="absatz ">La presente ordinanza entra in vigore il 1° ottobre 2024 con effetto sino al 30 settembre 2036. </p>
<p class="abstand1seite "></p>
</div></article></main>
</div></body>
</html>
