<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--974.4 --><p class="srnummer ">974.4 </p>
<h1 class="erlasstitel botschafttitel ">Legge federale <br>sulla società finanziaria di sviluppo SIFEM</h1>
<h2 class="erlasskurztitel ">(Legge SIFEM)</h2>
<p class="erlassdatum ">del 14 giugno 2024 (Stato 1° gennaio 2025)</p>
</div>
<div id="preamble"><div>
<p class="man-template-autor ">L’Assemblea federale della Confederazione Svizzera,</p>
<p class="ingress ">visto l’articolo 54 della Costituzione federale<sup><a href="#fn-d7e21" id="fnbck-d7e21">1</a></sup>;<br>visto il messaggio del Consiglio federale del 16 dicembre 2022<sup><a href="#fn-d7e31" id="fnbck-d7e31">2</a></sup>,</p>
<p class="man-template-verb ">decreta:</p>
<p class="titolo1 ">Sezione 1: Società, scopo e principi</p>
<p class="titolo9 "><b>Art. 1</b> Società finanziaria della Confederazione per lo sviluppo</p>
<p class="absatz "><sup>1</sup> La SIFEM (<i>Swiss Investment Fund for Emerging Markets</i>) è la società finanziaria della Confederazione per lo sviluppo. </p>
<p class="absatz "><sup>2</sup> È subordinata al Dipartimento federale dell’economia, della formazione e della ricerca.</p>
<p class="titolo9 "><b>Art. 2</b> Forma giuridica e ragione sociale</p>
<p class="absatz "><sup>1</sup> La SIFEM è una società anonima di diritto privato.</p>
<p class="absatz "><sup>2</sup> È iscritta nel registro di commercio con la ragione sociale «SIFEM SA».</p>
<p class="titolo9 "><b>Art. 3</b> Scopo</p>
<p class="absatz "><sup>1</sup> La SIFEM sostiene le organizzazioni private dei Paesi in sviluppo e dei Paesi emergenti che rispettano i principi e perseguono gli obiettivi della legge federale del 19 marzo 1976<sup><a href="#fn-d7e71" id="fnbck-d7e71">3</a></sup> sulla cooperazione allo sviluppo e l’aiuto umanitario internazionali.</p>
<p class="absatz "><sup>2</sup> Finanzia tali organizzazioni, fornisce loro consulenza e promuove l’impiego di ulteriori fondi dell’economia privata.</p>
<p class="absatz "><sup>3</sup> Contribuisce a favorire in questi Paesi una crescita economica sostenibile e inclusiva, a creare e preservare posti di lavoro dignitosi, a combattere la povertà nonché a proteggere le risorse naturali e a garantirne l’utilizzo sostenibile. In particolare, affronta le cause del cambiamento climatico e l’adattamento alle sue conseguenze.</p>
<p class="titolo9 "><b>Art. 4</b> Principi dell’attività commerciale</p>
<p class="absatz ">La SIFEM svolge la sua attività nel rispetto dei principi di sostenibilità e addizionalità e dei principi riconosciuti della cooperazione allo sviluppo. Persegue una politica di investimento responsabile, tenendo conto delle migliori pratiche del settore.</p>
<p class="titolo1 ">Sezione 2: Compiti e collaborazione</p>
<p class="titolo9 "><b>Art. 5</b> Compiti</p>
<p class="absatz "><sup>1</sup> La SIFEM effettua investimenti a lungo termine nei Paesi in sviluppo e nei Paesi emergenti a favore di piccole e medie imprese aventi scopo di lucro e di imprese in rapida crescita aventi scopo di lucro. Può svolgere tutte le operazioni necessarie e impiegare strumenti finanziari in tutte le forme di partecipazione, capitale di terzi e garanzie utili all’adempimento dei suoi compiti.</p>
<p class="absatz "><sup>2</sup> Al fine di raggiungere i suoi obiettivi mobilita capitali privati<i>.</i></p>
<p class="absatz "><sup>3</sup> Può sostenere la Confederazione in altri compiti, per quanto le sue conoscenze specifiche siano necessarie e tale sostegno non pregiudichi il suo mandato ai sensi della presente legge.</p>
<p class="titolo9 "><b>Art. 6</b> Collaborazione</p>
<p class="absatz ">Al fine di raggiungere gli obiettivi fissati nell’ambito della cooperazione allo sviluppo, la SIFEM collabora con i competenti servizi della Confederazione. Per adempiere i suoi compiti la SIFEM può collaborare con altre organizzazioni pubbliche o private e con istituzioni, organizzazioni e associazioni internazionali.</p>
<p class="titolo1 ">Sezione 3: Capitale azionario, azionisti e obiettivi strategici</p>
<p class="titolo9 "><b>Art. 7</b> Capitale azionario</p>
<p class="absatz ">L’ammontare del capitale azionario nonché il numero, il valore nominale e il tipo di titoli di partecipazione sono stabiliti nello statuto.</p>
<p class="titolo9 "><b>Art. 8</b> Azionisti</p>
<p class="absatz ">La Confederazione è la principale azionista della SIFEM. Detiene almeno due terzi dei diritti di voto e del capitale sociale.</p>
<p class="titolo9 "><b>Art. 9</b> Obiettivi strategici</p>
<p class="absatz "><sup>1</sup> Il Consiglio federale fissa ogni quattro anni gli obiettivi strategici della SIFEM; a tal fine si basa sui principi riconosciuti in materia di cooperazione allo sviluppo e sui principi di sostenibilità e addizionalità.</p>
<p class="absatz "><sup>2</sup> Il consiglio d’amministrazione della SIFEM provvede al perseguimento degli obiettivi strategici. Presenta ogni anno al Consiglio federale un rapporto sul raggiungimento degli obiettivi e fornisce le informazioni necessarie a scopo di verifica.</p>
<p class="titolo1 ">Sezione 4: Consiglio d’amministrazione e condizioni d’impiego</p>
<p class="titolo9 "><b>Art. 10</b> Composizione ed elezione del consiglio d’amministrazione</p>
<p class="absatz "><sup>1</sup> Il consiglio d’amministrazione si compone di un minimo di 7 a un massimo di 9 membri qualificati e indipendenti.</p>
<p class="absatz "><sup>2</sup> L’assemblea generale della SIFEM elegge i membri del consiglio d’amministrazione e ne designa il presidente. Il mandato ha una durata di tre anni al massimo. I membri del consiglio d’amministrazione possono essere rieletti; la durata complessiva del mandato è tuttavia limitata a 12 anni. L’assemblea generale può destituire in qualsiasi momento i membri del consiglio d’amministrazione per motivi gravi.</p>
<p class="titolo9 "><b>Art. 11</b> Relazioni d’interesse del consiglio d’amministrazione</p>
<p class="absatz "><sup>1</sup> I candidati all’elezione nel consiglio d’amministrazione devono dichiarare al Consiglio federale le loro relazioni d’interesse.</p>
<p class="absatz "><sup>2</sup> I membri del consiglio d’amministrazione dichiarano a quest’ultimo le loro relazioni d’interesse e gli comunicano immediatamente eventuali cambiamenti. Il consiglio d’amministrazione ne informa il Consiglio federale nel suo rapporto di gestione annuale. Se una relazione d’interesse è incompatibile con l’appartenenza al consiglio d’amministrazione e il membro in questione persiste nel mantenerla, il consiglio d’amministrazione propone all’assemblea generale di destituirlo.</p>
<p class="absatz "><sup>3</sup> I membri del consiglio d’amministrazione non possono far parte della direzione.</p>
<p class="titolo9 "><b>Art. 12</b> Remunerazione</p>
<p class="absatz ">Il Consiglio federale provvede affinché le disposizioni dell’articolo 6<i>a</i> capoversi 1–5 della legge del 24 marzo 2000<sup><a href="#fn-d7e163" id="fnbck-d7e163">4</a></sup> sul personale federale siano applicate per analogia all’interno della SIFEM:</p>
<dl>
<dt>a. </dt>
<dd>ai membri del consiglio d’amministrazione;</dd>
<dt>b. </dt>
<dd>al personale di terzi incaricati della gestione del portafoglio e della società;</dd>
<dt>c. </dt>
<dd>al personale remunerato in modo comparabile.</dd>
</dl>
<p class="titolo9 "><b>Art. 13</b> Condizioni d’impiego</p>
<p class="absatz "><sup>1</sup> I rapporti di lavoro del personale della SIFEM sono retti dal diritto privato.</p>
<p class="absatz "><sup>2</sup> Il consiglio d’amministrazione della SIFEM e i terzi da essa incaricati della gestione del portafoglio e della società promuovono la diversità e le pari opportunità tra i collaboratori.</p>
<p class="titolo1 ">Sezione 5: Finanziamento e tesoreria</p>
<p class="titolo9 "><b>Art. 14</b> Finanziamento</p>
<p class="absatz "><sup>1</sup> La SIFEM si autofinanzia attraverso le proprie attività.</p>
<p class="absatz "><sup>2</sup> La Confederazione provvede affinché la società sia dotata di sufficiente capitale.</p>
<p class="titolo9 "><b>Art. 15</b> Fondi di terzi</p>
<p class="absatz ">La SIFEM può accettare prestazioni pecuniarie da terzi, purché siano compatibili con il suo scopo, i suoi obiettivi e i suoi compiti.</p>
<p class="titolo9 "><b>Art. 16</b> Tesoreria</p>
<p class="absatz "><sup>1</sup> L’Amministrazione federale delle finanze gestisce le liquidità della SIFEM nell’ambito della sua tesoreria centrale. Disciplina i dettagli in un contratto di diritto pubblico.</p>
<p class="absatz "><sup>2</sup> Al fine di coprire il fabbisogno di liquidità necessario per le sue attività d’investimento, la SIFEM detiene adeguate riserve di liquidità presso una banca, in conformità alla legge dell’8 novembre 1934<sup><a href="#fn-d7e216" id="fnbck-d7e216">5</a></sup> sulle banche.</p>
<p class="titolo1 ">Sezione 6: Referendum ed entrata in vigore</p>
<p class="titolo9 "><b>Art. 17</b></p>
<p class="absatz "><sup>1</sup> La presente legge sottostà a referendum facoltativo.</p>
<p class="absatz "><sup>2</sup> Il Consiglio federale ne determina l’entrata in vigore.</p>
<p class="inkrafttreten ">Data dell’entrata in vigore: 1° gennaio 2025<sup><a href="#fn-d7e237" id="fnbck-d7e237">6</a></sup></p>
<div class="footnotes">
<p id="fn-d7e21"><sup><a href="#fnbck-d7e21">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d7e31"><sup><a href="#fnbck-d7e31">2</a></sup> <a href="https://fedlex.data.admin.ch/eli/fga/2023/55" target="_blank">FF <b>2023</b> 55</a></p>
<p id="fn-d7e71"><sup><a href="#fnbck-d7e71">3</a></sup> <a href="https://fedlex.data.admin.ch/eli/cc/1977/1352_1352_1352" target="_blank">RS <b>974.0</b></a></p>
<p id="fn-d7e163"><sup><a href="#fnbck-d7e163">4</a></sup> <a href="https://fedlex.data.admin.ch/eli/cc/2001/123" target="_blank">RS <b>172.220.1</b></a></p>
<p id="fn-d7e216"><sup><a href="#fnbck-d7e216">5</a></sup> <a href="https://fedlex.data.admin.ch/eli/cc/51/117_121_129" target="_blank">RS <b>952.0</b></a></p>
<p id="fn-d7e237"><sup><a href="#fnbck-d7e237">6</a></sup> DCF del 27 nov. 2024</p>
</div>
</div></div>
</div></body>
</html>
