<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2001-118-20001101-it-docx</title>
</head>
<body><div id="lawcontent">
<div id="preface">
<!--0.192.122.415.1 --><p class="srnummer">0.192.122.415.1 </p>
<p> RU <b>2001</b> 845 </p>
<p></p>
<!--0.192.122.415.1 --><p class="srnummer">0.192.122.415.1 </p>
<p> RU <b>2001</b> 845 </p>
<p>Traduzione<i><sup><a href="#fn-d1219e23">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo</h1>
<p>tra il Consiglio federale svizzero<br>e il Comitato internazionale olimpico relativo allo statuto<br>del Comitato internazionale olimpico in Svizzera</p>
<?del-struct abstand18pt><p>Concluso il 1° novembre 2000<br>Entrato in vigore il 1° novembre 2000</p>
<p> (Stato 1° novembre 2000)</p>
<div class="footnotes"><p id="fn-d1219e23"><sup>1</sup> Dal testo originale francese.</p></div>
</div>
<div id="preamble">
<p>Il Consiglio federale svizzero,</p>
<p>da un lato,</p>
<p>e</p>
<p>il Comitato internazionale olimpico,</p>
<p>dall’altro,</p>
<p>considerata la decisione del Consiglio federale svizzero del 23 giugno 1999 relativa allo statuto del Comitato internazionale olimpico in Svizzera,</p>
<p>constatato che, dal 1981, le attività del Comitato internazionale olimpico si sono notevolmente evolute e che, in qualità di autorità suprema del Movimento olimpico, il Comitato olimpico ha assunto una dimensione mondiale,</p>
<p>considerato che dal ruolo universale del Comitato internazionale olimpico in un settore importante delle relazioni internazionali, dalla notorietà che gli è propria in tutto il mondo e dagli accordi di cooperazione che ha concluso con alcune organiz­zazioni intergovernative risultano elementi della personalità giuridica internazionale,</p>
<p>desiderosi di confermare in un accordo lo statuto del Comitato internazionale olim­pico in Svizzera,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Capacità giuridica </a>
</h6>
<div class="collapseable"> <p>Il Consiglio federale svizzero riconosce la capacità giuridica in Svizzera del Comi­tato internazionale olimpico, denominato qui di seguito CIO.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Libertà di azione </a>
</h6>
<div class="collapseable"> <p>1.  Il Consiglio federale svizzero garantisce l’indipendenza e la libertà di azione del CIO.</p>
<p>2.  Esso gli riconosce una libertà assoluta di riunione, che comporta la libertà di discussione, di decisione e di pubblicazione sul territorio svizzero.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Regime fiscale </a>
</h6>
<div class="collapseable"> <p>1.  Il Consiglio federale svizzero esonera il CIO dall’imposta federale diretta con­formemente all’articolo 56 lettera g della legge federale del 14 dicembre 1990<sup><a href="#fn-d1219e100">2</a></sup> sul­l’imposta federale diretta.</p>
<p>2.  Esso esonera la Fondazione Museo olimpico, la Fondazione olimpica e la Fonda­zione internazionale della tregua olimpica dall’imposta federale diretta conforme­mente all’articolo 56 lettera g della legge federale del 14 dicembre 1990 sull’im­posta federale diretta.</p>
<p>3.  La Cassa pensioni del CIO è esonerata dalle imposte dirette federali, cantonali e comunali sulle successioni e donazioni conformemente all’articolo 80 capoverso 2 della legge federale del 25 giugno 1982<sup><a href="#fn-d1219e112">3</a></sup> sulla previdenza professionale per la vec­chiaia, i superstiti e l’invalidità (LPP) nella misura in cui i suoi redditi e gli elementi del suo patrimonio siano destinati esclusivamente alla previdenza professionale.</p>
<div class="footnotes">
<p id="fn-d1219e100"><sup>2</sup> <a href="https://fedlex.data.admin.ch/eli/cc/1991/1184_1184_1184/20200101">RS <b>642.11</b></a></p>
<p id="fn-d1219e112"><sup>3</sup> <a href="https://fedlex.data.admin.ch/eli/cc/1983/797_797_797/20200101">RS <b>831.40</b></a></p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Regime doganale </a>
</h6>
<div class="collapseable"> <p>Il Consiglio federale svizzero si impegna ad accelerare le formalità relative al tratta­mento doganale degli invii destinati all’uso ufficiale del CIO.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Libera disposizione dei fondi </a>
</h6>
<div class="collapseable"> <p>Il CIO può ricevere, detenere, convertire e trasferire tutti i tipi di fondi, tutte le divise, il numerario, l’oro e altri valori mobiliari, nonché disporne liberamente sia in Svizzera sia nelle sue relazioni con l’estero.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Simbolo olimpico </a>
</h6>
<div class="collapseable"> <p>Il simbolo olimpico, formato da cinque anelli che si intersecano: blu, giallo, nero, verde e rosso, collocati in questo ordine da destra a sinistra, è protetto conforme­mente all’ordine giuridico svizzero e alle convenzioni internazionali applicabili.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Personale straniero </a>
</h6>
<div class="collapseable"> <p>1.  Il Consiglio federale svizzero esonera il CIO dall’applicazione della legislazione che limita l’effettivo degli stranieri (O del 6 ott. 1986<sup><a href="#fn-d1219e162">4</a></sup> che limita l’effet­tivo degli stranieri, OLS).</p>
<p>2.  Esso esonera la Fondazione Museo olimpico, la Fondazione olimpica e la Fonda­zione internazionale della tregua olimpica dall’applicazione della legislazione che limita l’effettivo degli stranieri (O del 6 ott. 1986 che limita l’effettivo degli stra­nieri, OLS).</p>
<p>3.  Esso si adopererà affinché, in caso di perdita dell’impiego, il personale straniero del CIO, della fondazione Museo olimpico, della Fondazione olimpica e della Fon­dazione internazionale della tregua olimpica possa beneficiare di un margine di tol­leranza limitato nel tempo al fine di regolarizzare la propria situazione conforme­mente al diritto vigente.</p>
<div class="footnotes"><p id="fn-d1219e162"><sup>4</sup> <a href="https://fedlex.data.admin.ch/eli/cc/1986/1791_1791_1791/20071101">RS <b>823.21</b></a></p></div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Servizio militare dei collaboratori svizzeri </a>
</h6>
<div class="collapseable"> <p>1.  I collaboratori del CIO che hanno la cittadinanza svizzera rimangono assoggettati all’obbligo del servizio militare in Svizzera conformemente alle disposizioni del diritto svizzero in vigore.</p>
<p>2.  Ai collaboratori svizzeri del CIO che esercitano funzioni dirigenti in seno al CIO può essere accordato un numero limitato di congedi militari (congedi per l’estero).</p>
<p>3.  Per i collaboratori di nazionalità svizzera del CIO che non rientrano nella catego­ria di cui al paragrafo 2 summenzionato possono essere presentate domande di diffe­rimento del servizio di istruzione, debitamente motivate e controfirmate dall’interes­sato.</p>
<p>4.  Le domande di congedo per l’estero e le domande di differimento del servizio di istruzione sono presentate dal CIO al Dipartimento federale degli affari esteri a destinazione del Dipartimento federale della difesa, della protezione della popolazione e dello sport.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Accesso, dimora e uscita </a>
</h6>
<div class="collapseable"> <p>Le autorità svizzere prendono tutte le misure necessarie al fine di agevolare l’entrata sul territorio svizzero, l’uscita dallo stesso e la dimora a tutti i membri del CIO e, per quanto possibile, a tutte le persone chiamate in veste ufficiale presso il CIO, a prescindere dalla loro cittadinanza.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Carte di legittimazione </a>
</h6>
<div class="collapseable"> <p>1.  Il CIO può emettere, sotto la sua responsabilità, una carta di legittimazione secondo un modello sottoposto all’approvazione del Dipartimento federale degli affari esteri e consegnarla ai membri del CIO e della sua Direzione al fine di agevolare l’esecuzione del presente Accordo da parte delle autorità federali, cantonali e comunali.</p>
<p>2.  Esso comunica regolarmente al Dipartimento federale degli affari esteri l’elenco dei titolari, indicando per ciascuno di essi la data di nascita, la cittadinanza, il domi­cilio e la funzione esercitata.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Prevenzione degli abusi </a>
</h6>
<div class="collapseable"> <p>Il CIO e le autorità svizzere collaboreranno in ogni momento al fine di facilitare una buona amministrazione della giustizia, garantire il rispetto dei regolamenti di polizia e impedire abusi delle esenzioni e agevolazioni previste nel presente Accordo.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Assistenza da parte delle rappresentanze diplomatiche e consolari svizzere all’estero </a>
</h6>
<div class="collapseable"> <p>Il CIO potrà avvalersi, all’uopo, dell’assistenza delle rappresentanze diplomatiche e consolari svizzere all’estero.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Sicurezza della Svizzera </a>
</h6>
<div class="collapseable"> <p>1.  È fatta salva la competenza del Consiglio federale svizzero di prendere tutte le misure necessarie al fine di tutelare la sicurezza della Svizzera.</p>
<p>2.  Il CIO collabora con le autorità svizzere per evitare che la sua attività arrechi pre­giudizio alla sicurezza della Svizzera.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Esecuzione dell’Accordo da parte della Svizzera </a>
</h6>
<div class="collapseable"> <p>Il Dipartimento federale degli affari esteri coordina l’esecuzione del presente Accordo in seno all’Amministrazione federale.</p>
</div></article><article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Composizione delle controversie </a>
</h6>
<div class="collapseable"> <p>Le controversie fra le Parti al presente Accordo inerenti all’interpretazione o all’ap­plicazione dello stesso sono composte mediante negoziati fra le Parti.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Revisione dell’Accordo </a>
</h6>
<div class="collapseable"> <p>1.  Il presente Accordo può essere sottoposto a revisione su domanda di una delle Parti.</p>
<p>2.  In tal caso, le due Parti si concertano sulle modifiche che occorre apportare alle disposizioni del presente Accordo.</p>
</div></article><article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Denuncia dell’Accordo </a>
</h6>
<div class="collapseable"> <p>Il presente Accordo può essere denunciato da una delle Parti mediante un preavviso scritto di un anno.</p>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Entrata in vigore </a>
</h6>
<div class="collapseable"> <p>Il presente Accordo entra in vigore il giorno della sua firma.</p>
<p>Fatto a Berna il 1° novembre 2000, in duplice copia, in lingua francese.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:</p>
<p>Adolf Ogi<br>Joseph Deiss</p>
</td>
<td>
<p>Per il<br>Comitato internazionale olimpico:</p>
<p>Juan Antonio Samaranch<br>François Carrard</p>
</td>
</tr></table></div>
<p></p>
</div></article></main>
</div></body>
</html>
