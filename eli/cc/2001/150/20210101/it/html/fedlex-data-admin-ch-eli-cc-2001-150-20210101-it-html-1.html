<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2001-150-20210101-it-docx</title>
</head>
<body><div id="lawcontent">
<div id="preface">
<!--946.14 --><p class="srnummer ">946.14 </p>
<h1 class="erlasstitel botschafttitel ">Legge federale<br>sulla promozione delle esportazioni</h1>
<p>del 6 ottobre 2000 (Stato 1° gennaio 2021)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 101 capoverso 1 della Costituzione federale<sup><a href="#fn-d6e19" id="fnbck-d6e19">1</a></sup>;<br>visto il messaggio del Consiglio federale del 23 febbraio 2000<sup><a href="#fn-d6e29" id="fnbck-d6e29">2</a></sup>,</p>
<p>decreta:</p>
<div class="footnotes">
<p id="fn-d6e19"><sup><a href="#fnbck-d6e19">1</a></sup> <a href="https://fedlex.data.admin.ch/eli/cc/1999/404" target="_blank">RS <b>101</b></a></p>
<p id="fn-d6e29"><sup><a href="#fnbck-d6e29">2</a></sup> <a href="https://fedlex.data.admin.ch/eli/fga/2000/425" target="_blank">FF <b>2000 </b>1880</a></p>
</div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Principio</a>
</h6>
<div class="collapseable"> <p><sup>1</sup> La Confederazione promuove le esportazioni delle imprese svizzere, segnatamente per il tramite dei suoi servizi esterni e del versamento di aiuti finanziari e di indennità agli attori economici incaricati della promozione delle esportazioni. A tal fine tiene conto in particolare degli interessi delle piccole e medie imprese svizzere (PMI).</p>
<p><sup>2</sup> Scopo della promozione delle esportazioni, in quanto destinata a completare l’iniziativa privata, è in particolare quello di:</p>
<dl>
<dt>a. </dt>
<dd>consentire l’identificazione e lo sfruttamento di sbocchi all’estero per i prodotti svizzeri;</dd>
<dt>b. </dt>
<dd>rendere le esportazioni svizzere competitive a livello internazionale;</dd>
<dt>c. </dt>
<dd>facilitare l’accesso ai mercati esteri conformemente all’articolo 2.</dd>
</dl>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Oggetto</a>
</h6>
<div class="collapseable"> <p>La promozione delle esportazioni si prefigge segnatamente di:</p>
<dl>
<dt>a. </dt>
<dd>informare le imprese stabilite in Svizzera in merito ai mercati esteri;</dd>
<dt>b. </dt>
<dd>offrire consulenza e agevolazioni per quanto concerne contatti, opportunità e partner commerciali all’estero;</dd>
<dt>c. </dt>
<dd>fare pubblicità in generale all’estero per prodotti e servizi svizzeri, incluse la partecipazione a fiere e la trasmissione di informazioni a imprese estere in merito a ditte, marche e prodotti di fornitori in Svizzera.</dd>
</dl>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Mandato</a>
</h6>
<div class="collapseable"> <p><sup>1</sup> L’ufficio federale competente<sup><a href="#fn-d6e95" id="fnbck-d6e95">3</a></sup> (Ufficio federale) affida, tramite mandato di prestazioni, la promozione delle esportazioni a uno o più terzi (mandatario).</p>
<p><sup>1bis</sup> Il mandato di promuovere le esportazioni secondo la presente legge non è considerato una commessa pubblica ai sensi dell’articolo 9 della legge federale del 21 giugno 2019<sup><a href="#fn-d6e103" id="fnbck-d6e103">4</a></sup> sugli appalti pubblici.<sup><a href="#fn-d6e111" id="fnbck-d6e111">5</a></sup></p>
<p><sup>2</sup> Il mandato può essere conferito per quattro anni al massimo. Per la determinazione della durata l’Ufficio federale tiene conto in particolare delle esigenze di pianificazione del mandatario.</p>
<div class="footnotes">
<p id="fn-d6e95"><sup><a href="#fnbck-d6e95">3</a></sup> Segreteria di Stato dell’economia (SECO).</p>
<p id="fn-d6e103"><sup><a href="#fnbck-d6e103">4</a></sup> <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a></p>
<p id="fn-d6e111"><sup><a href="#fnbck-d6e111">5</a></sup> Introdotto dall’all. 7 n. II 8 della LF del 21 giu. 2019 sugli appalti pubblici, in vigore dal  1° gen. 2021 (<a href="https://fedlex.data.admin.ch/eli/oc/2020/126" target="_blank">RU <b>2020</b> 641</a>; <a href="https://fedlex.data.admin.ch/eli/fga/2017/417" target="_blank">FF <b>2017</b> 1587</a>).</p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Indennità e aiuti finanziari</a>
</h6>
<div class="collapseable"> <p><sup>1</sup> Indennità e aiuti finanziari vengono concessi al mandatario nei limiti dei crediti autorizzati.</p>
<p><sup>2</sup> L’Ufficio federale calcola l’importo dei contributi secondo l’importanza del mandato. A tal fine considera gli interessi della Confederazione alla promozione delle esportazioni e gli interessi del mandatario.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Obblighi del mandatario</a>
</h6>
<div class="collapseable"> <p><sup>1</sup> Il mandatario ha l’obbligo:</p>
<dl>
<dt>a. </dt>
<dd>di gestire la promozione delle esportazioni in modo adeguato, poco oneroso e con spese e lavoro amministrativi minimi;</dd>
<dt>b. </dt>
<dd>di prendere in considerazione l’offerta economicamente più vantaggiosa per la scelta del mezzo di promozione;</dd>
<dt>c.<sup><a href="#fn-d6e165" id="fnbck-d6e165">6</a></sup> </dt>
<dd>di fare in modo che i servizi esterni siano in grado di adempiere efficacemente le missioni affidate in virtù della presente legge;</dd>
<dt>d. </dt>
<dd>di garantire il coordinamento tra i servizi incaricati della promozione delle esportazioni;</dd>
<dt>e. </dt>
<dd>di prevedere un sistema di controlling;</dd>
<dt>f.<sup><a href="#fn-d6e185" id="fnbck-d6e185">7</a></sup> </dt>
<dd>di rispettare nei confronti di terzi le disposizioni della legge federale del 21 giugno 2019<sup><a href="#fn-d6e202" id="fnbck-d6e202">8</a></sup> sugli appalti pubblici e della relativa ordinanza, nella misura in cui queste siano applicabili.</dd>
</dl>
<p><sup>2</sup> L’Ufficio federale determina nel mandato tutti gli altri obblighi del mandatario.</p>
<div class="footnotes">
<p id="fn-d6e165"><sup><a href="#fnbck-d6e165">6</a></sup>  Testo rettificato dalla Commissione di redazione dell’AF [art. 33 LRC – <a href="https://fedlex.data.admin.ch/eli/oc/1974/1051_1051_1051" target="_blank">RU <b>1974</b> 1051</a>].</p>
<p id="fn-d6e185"><sup><a href="#fnbck-d6e185">7</a></sup> Introdotta dall’all. 7 n. II 8 della LF del 21 giu. 2019 sugli appalti pubblici, in vigore dal  1° gen. 2021 (<a href="https://fedlex.data.admin.ch/eli/oc/2020/126" target="_blank">RU <b>2020</b> 641</a>; <a href="https://fedlex.data.admin.ch/eli/fga/2017/417" target="_blank">FF <b>2017</b> 1587</a>).</p>
<p id="fn-d6e202"><sup><a href="#fnbck-d6e202">8</a></sup> <a href="https://fedlex.data.admin.ch/eli/cc/2020/126" target="_blank">RS <b>172.056.1</b></a></p>
</div>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Rimedi giuridici</a>
</h6>
<div class="collapseable"> <p><sup>1</sup> Il Tribunale amministrativo federale giudica su azione le controversie concernenti i mandati.<sup><a href="#fn-d6e223" id="fnbck-d6e223">9</a></sup></p>
<p><sup>2</sup> ...<sup><a href="#fn-d6e242" id="fnbck-d6e242">10</a></sup></p>
<p><sup>3</sup> Per il resto si applicano le disposizioni generali<sup> </sup>della procedura federale.</p>
<div class="footnotes">
<p id="fn-d6e223"><sup><a href="#fnbck-d6e223">9</a></sup> Nuovo testo giusta il n. 140 dell’all. alla L del 17 giu. 2005 sul Tribunale amministrativo federale, in vigore dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006</b> 2197 </a><a href="https://fedlex.data.admin.ch/eli/oc/2006/188" target="_blank">1069</a>; <a href="https://fedlex.data.admin.ch/eli/fga/2001/731" target="_blank">FF <b>2001 </b>3764</a>).</p>
<p id="fn-d6e242"><sup><a href="#fnbck-d6e242">10</a></sup> Abrogato dal n. 140 dell’all. alla L del 17 giu. 2005 sul Tribunale amministrativo federale, con effetto dal 1° gen. 2007 (<a href="https://fedlex.data.admin.ch/eli/oc/2006/352" target="_blank">RU <b>2006</b> 2197 </a><a href="https://fedlex.data.admin.ch/eli/oc/2006/188" target="_blank">1069</a>; <a href="https://fedlex.data.admin.ch/eli/fga/2001/731" target="_blank">FF <b>2001 </b>3764</a>).</p>
</div>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Finanziamento </a>
</h6>
<div class="collapseable"> <p>L’Assemblea federale stabilisce ogni quattro anni, con decreto federale semplice, l’importo massimo per la promozione delle esportazioni secondo la presente legge.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Rapporto con la legge sui sussidi</a>
</h6>
<div class="collapseable"> <p>In quanto la presente legge non disponga altrimenti, è applicabile la legge del 5 ottobre 1990<sup><a href="#fn-d6e285" id="fnbck-d6e285">11</a></sup> sui sussidi.</p>
<div class="footnotes"><p id="fn-d6e285"><sup><a href="#fnbck-d6e285">11</a></sup> <a href="https://fedlex.data.admin.ch/eli/cc/1991/857_857_857" target="_blank">RS <b>616.1</b></a></p></div>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Aiuto finanziario unico</a>
</h6>
<div class="collapseable"> <p>La Confederazione partecipa<sup> </sup>alle misure di ristrutturazione derivanti dalla presente legge con un aiuto finanziario unico.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Esecuzione</a>
</h6>
<div class="collapseable"> <p><sup>1</sup> Il Consiglio federale è incaricato dell’esecuzione della presente legge.</p>
<p><sup>2</sup> Se necessario all’esecuzione della presente legge, il Consiglio federale può concludere accordi internazionali.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Abrogazione e modifica del diritto vigente</a>
</h6>
<div class="collapseable"> <p><sup>1</sup> Sono abrogati:</p>
<dl>
<dt>a. </dt>
<dd>la legge federale del 6 ottobre 1989<sup><a href="#fn-d6e338" id="fnbck-d6e338">12</a></sup> che assegna un contributo all’Ufficio svizzero per l’espansione commerciale (USEC);</dd>
<dt>b. </dt>
<dd>il decreto federale del 31 marzo 1927<sup><a href="#fn-d6e362" id="fnbck-d6e362">13</a></sup> che accorda un sussidio all’USEC.</dd>
</dl>
<p><sup>2</sup> ...<sup><a href="#fn-d6e372" id="fnbck-d6e372">14</a></sup></p>
<div class="footnotes">
<p id="fn-d6e338"><sup><a href="#fnbck-d6e338">12</a></sup> [<a href="https://fedlex.data.admin.ch/eli/oc/1990/244_244_244" target="_blank">RU <b>1990</b> 244</a>, <b></b><a href="https://fedlex.data.admin.ch/eli/oc/1998/1822_1822_1822" target="_blank"><b>1998</b> 1822 </a>art. 17, <b></b><a href="https://fedlex.data.admin.ch/eli/oc/2000/34" target="_blank"><b>2000</b> 187 </a>art. 14]</p>
<p id="fn-d6e362"><sup><a href="#fnbck-d6e362">13</a></sup> [CS <b>10</b> 513]</p>
<p id="fn-d6e372"><sup><a href="#fnbck-d6e372">14</a></sup> Le mod. possono essere consultate alla <a href="https://fedlex.data.admin.ch/eli/oc/2001/150" target="_blank">RU<b> 2001</b> 1029</a>.</p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
</div></article><section id="lvl_u13"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_u13">Data dell’entrata in vigore: 1° marzo 2001</a><sup><a href="#fn-d6e400" id="fnbck-d6e400">15</a></sup>
</h1>
<div class="footnotes"><p id="fn-d6e400"><sup><a href="#fnbck-d6e400">15</a></sup> DCF del 4 apr. 2001.</p></div>
<div class="collapseable"></div></section></main>
</div></body>
</html>
