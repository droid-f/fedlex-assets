<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2001-433-20000701-it-docx</title>
</head>
<body><div id="lawcontent">
<div id="preface">
<p>0.631.252.916.326 (Stato 4  dicembre 2001)</p>
<!--0.631.252.916.326 --><p class="srnummer ">0.631.252.916.326 </p>
<p> RU <b>2001 </b>2893</p>
<p class=" man-font-style-italic ">Traduzione<i><sup><a href="#fn-d6e16" id="fnbck-d6e16">1</a></sup></i></p>
<h1 class="erlasstitel botschafttitel ">Accordo</h1>
<h2 class="erlasskurztitel ">tra il Consiglio federale svizzero e il Governo federale austriaco <br>concernente l’istituzione di uffici a controlli nazionali abbinati al valico di Widnau/Wiesenrain</h2>
<p>Concluso il 24 maggio 2000<br>Entrato in vigore il 1° luglio 2000</p>
<p> (Stato 4  dicembre 2001)</p>
<div class="footnotes"><p id="fn-d6e16"><sup><a href="#fnbck-d6e16">1</a></sup> Il testo originale è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>Il Consiglio federale svizzero<br>e<br>il Governo federale austriaco,</p>
<p>visto l’articolo 1 capoverso 3 della Convenzione del 2 settembre 1963<sup><a href="#fn-d6e41" id="fnbck-d6e41">2</a></sup> tra la Confederazione Svizzera e la Repubblica Austriaca relativa agli uffici a controlli nazionali abbinati e al controllo in corso di viaggio,</p>
<p>hanno convenuto quanto segue:</p>
<div class="footnotes"><p id="fn-d6e41"><sup><a href="#fnbck-d6e41">2</a></sup> <a href="https://fedlex.data.admin.ch/eli/cc/1964/1149_1149_1181" target="_blank">RS <b>0.631.252.916.320</b></a></p></div>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p><sup>1</sup> Al valico di Widnau/Wiesenrain, in territorio svizzero, sono istituiti uffici a controlli nazionali abbinati.</p>
<p><sup>2</sup> Ai sensi dell’articolo 4 capoverso 1 della Convenzione del 2 settembre 1963 l’ufficio di controllo austriaco è aggregato al Comune di Lustenau.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p><sup>1</sup> La zona prevista per i controlli comprende:</p>
<dl>
<dt>a. </dt>
<dd>le infrastrutture e i locali utilizzati in comune dagli agenti di entrambi gli Stati, ossia:<dl>
<dt>– </dt>
<dd>un settore della Rheinstrasse a partire dalla frontiera politica fino all’edificio doganale utilizzato in comune, compresa l’area ufficiale,</dd>
<dt>– </dt>
<dd>i parcheggi adiacenti l’edificio doganale,</dd>
<dt>– </dt>
<dd>la sala visite, nonché i locali per scopi sociali e sanitari,</dd>
<dt>– </dt>
<dd>nel settore parti/clienti situato nel padiglione di controllo;</dd>
</dl>
</dd>
<dt>b. </dt>
<dd>le infrastrutture e i locali riservati all’uso esclusivo degli agenti austriaci, ossia:<dl>
<dt>– </dt>
<dd>il settore situato nella parte orientale del padiglione di controllo,</dd>
<dt>– </dt>
<dd>l’ufficio situato nel settore orientale,</dd>
<dt>– </dt>
<dd>gli scantinati situati a nord.</dd>
</dl>
</dd>
</dl>
<p><sup>2</sup> Al fine di sostenersi reciprocamente nell’esercizio quotidiano, segnatamente in caso di minaccia o di pericolo per la vita degli organi che svolgono il proprio servizio, delle parti presenti o di terzi non coinvolti, gli agenti degli Stati contraenti sono autorizzati a prestarsi reciproca assistenza anche nelle infrastrutture, negli edifici e nei relativi settori che di regola sono i soli ad utilizzare.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p><sup>1</sup> Il presente accordo è sottoposto alla ratificazione conformemente alla legislazione interna degli Stati contraenti ed entra in vigore il primo giorno del secondo mese successivo al mese in cui è stata apposta la firma.</p>
<p><sup>2</sup> Il presente accordo è concluso a tempo indeterminato. Ognuna delle parti contraenti può denunciarlo, per scritto, per via diplomatica. L’accordo cessa di avere effetto sei mesi dopo che le altre Parti contraenti hanno ricevuto la denuncia.</p>
<p>Fatto a Vienna, il 24 maggio 2000, in due esemplari originali in lingua tedesca.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il<br>Governo federale austriaco:</p></td>
</tr>
<tr>
<td><p>Claudio Caratsch</p></td>
<td><p>Christian Prosl</p></td>
</tr>
</table></div>
<p></p>
</div></article></main>
</div></body>
</html>
