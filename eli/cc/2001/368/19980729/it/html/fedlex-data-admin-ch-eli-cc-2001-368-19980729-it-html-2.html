<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2001-368-19980729-it-docx-1</title>
</head>
<body><div id="lawcontent">
<div id="preface">
<!--0.741.619.598 --><p class="srnummer ">0.741.619.598 </p>
<p> RU <b>2001</b> 2490</p>
<p><i>Traduzione</i><sup><a href="#fn-d6e13" id="fnbck-d6e13">1</a></sup></p>
<h1 class="erlasstitel botschafttitel ">Accordo <br>tra il Consiglio federale svizzero <br>e il Governo del Regno di Norvegia concernente il traffico <br>transfrontaliero di persone e di merci su strada</h1>
<p>Concluso il 26 maggio 1998<br>Entrato in vigore mediante scambio di note il 29 luglio 1998</p>
<p> (Stato 29  luglio 1998)</p>
<div class="footnotes"><p id="fn-d6e13"><sup><a href="#fnbck-d6e13">1</a></sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p></div>
</div>
<div id="preamble">
<p>Il Consiglio federale svizzero<br>e<br>il Governo del Regno di Norvegia</p>
<p>(detti qui di seguito Parti contraenti),</p>
<p>animati dal desiderio di facilitare i trasporti su strada di persone e di merci tra i due Paesi e quelli in transito sul loro territorio,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione</a>
</h6>
<div class="collapseable"> <p>Le disposizioni del presente Accordo sono applicabili ai trasporti di persone e di merci, in provenienza o a destinazione del territorio di una delle Parti contraenti o in transito attraverso uno di questi territori, eseguiti per mezzo di veicoli immatricolati nel territorio dell’altra Parte contraente.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni</a>
</h6>
<div class="collapseable"> <p>Ai sensi del presente Accordo si intende per:</p>
<p>1.  «vettore» una persona fisica o giuridica che, in Svizzera oppure in Norvegia, ha il diritto di eseguire trasporti di persone e di merci su strada, conformemente alle disposizioni in vigore nel suo Paese;</p>
<p>2.  «veicolo» un veicolo stradale a propulsione meccanica, compresi eventualmente i suoi rimorchi o semirimorchi, attrezzato e immatricolato per il trasporto di:</p>
<dl>
<dt>a) </dt>
<dd>più di nove viaggiatori seduti, compreso il conducente,</dd>
<dt>b) </dt>
<dd>merci;</dd>
</dl>
<p>3.  «autorizzazione» ogni permesso, concessione o autorizzazione richiesta conformemente alle prescrizioni nazionali delle Parti contraenti.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Trasporti di persone</a>
</h6>
<div class="collapseable"> <p>1.  I trasporti occasionali di persone sono esentati dall’autorizzazione se vengono eseguiti a una delle seguenti condizioni:</p>
<dl>
<dt>a) </dt>
<dd>il trasporto delle stesse persone con lo stesso veicolo durante tutto un viaggio il cui punto di partenza e il cui punto di arrivo si trovano nello Stato in cui il veicolo è immatricolato, se durante il viaggio o a fermate fuori del territorio di questo Stato non sono caricate o deposte persone (viaggi circolari a porte chiuse);</dd>
<dt>b) </dt>
<dd>il trasporto di gruppi di persone da un luogo dello Stato in cui il veicolo è immatricolato a un luogo nel territorio dell’altra Parte contraente, se il veicolo ritorna vuoto nello Stato in cui è immatricolato; o</dd>
<dt>c) </dt>
<dd>il trasporto di gruppi di persone da un luogo nel territorio dell’altra Parte contraente a un luogo dello Stato in cui il veicolo è immatricolato, se questa prestazione di servizio è stata preceduta da un viaggio a vuoto e i viaggiatori:<dl>
<dt>– </dt>
<dd>prima dell’arrivo nel territorio in cui vengono caricati vengono riuniti in gruppi con un contratto di trasporto; o</dd>
<dt>– </dt>
<dd>prima sono stati trasportati dallo stesso vettore, alle condizioni nominate nel punto b, nel territorio dell’altra Parte contraente e ora vengono trasportati in un altro Stato; o</dd>
<dt>– </dt>
<dd>vengono invitati a recarsi nel territorio dell’altra Parte contraente e l’invitatore sostiene i costi di trasporto. I viaggiatori devono formare una cerchia omogenea di persone non soltanto per lo scopo del viaggio;</dd>
</dl>
</dd>
<dt>d) </dt>
<dd>viaggi di transito attraverso il territorio dell’altra Parte contraente.</dd>
</dl>
<p>2.  I trasporti regolari di persone sono esentati dal regime di autorizzazione se vengono eseguiti alle seguenti condizioni:</p>
<dl>
<dt>– </dt>
<dd>i viaggi pendolari con pernottamento in transito o verso il territorio dell’altra Parte contraente; nonché</dd>
<dt>– </dt>
<dd>i viaggi a vuoto eseguiti in rapporto con i viaggi pendolari.</dd>
</dl>
<p>3.  Nel caso dei trasporti di cui ai numeri 1 e 2 occorre portare con sé un documento di controllo.</p>
<p>4.  Trasporti diversi da quelli dei numeri 1 e 2 sono soggetti ad autorizzazione in conformità del diritto nazionale delle Parti contraenti. Le autorizzazioni vengono rilasciate con riserva di reciprocità.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporti di merci</a>
</h6>
<div class="collapseable"> <p>Ogni vettore di una Parte contraente ha il diritto di importare nel territorio dell’altra, provvisoriamente, un veicolo vuoto o carico per trasportare merci:</p>
<dl>
<dt>a) </dt>
<dd>tra un luogo nel territorio di una Parte contraente e un luogo qualsiasi nel territorio dell’altra; o</dd>
<dt>b) </dt>
<dd>dal territorio dell’altra Parte contraente verso uno Stato terzo o da uno Stato terzo verso il territorio dell’altra Parte contraente; o</dd>
<dt>c) </dt>
<dd>in transito attraverso il territorio dell’altra Parte contraente.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Applicazione del diritto nazionale</a>
</h6>
<div class="collapseable"> <p>Per tutte le situazioni non disciplinate dal presente Accordo, i vettori e i conducenti di una Parte contraente, nel caso di viaggi sul territorio dell’altra, devono rispettare le leggi e i regolamenti ivi validi, che non verranno applicati in modo discriminatorio.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Divieto di trasporti all’interno del Paese</a>
</h6>
<div class="collapseable"> <p>I cabotaggi di persone e merci non sono permessi. La Commissione mista prevista nell’articolo 10 può convenire in merito facilitazioni.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Infrazioni</a>
</h6>
<div class="collapseable"> <p>1.  Le autorità competenti delle Parti contraenti provvedono affinché le disposizioni del presente Accordo siano rispettate dai vettori.</p>
<p>2.  Contro vettori e conducenti i cui veicoli sono immatricolati in una delle Parti contraenti e che hanno violato disposizioni dell’Accordo sul territorio dell’altra Parte contraente o leggi e regolamenti ivi validi e in rapporto ai trasporti stradali o alla circolazione stradale, su richiesta delle autorità competenti di questo Stato, possono essere ordinati i seguenti provvedimenti che devono essere eseguiti dalle autorità dello Stato in cui il veicolo è immatricolato:</p>
<dl>
<dt>a) </dt>
<dd>ammonimento;</dd>
<dt>b) </dt>
<dd>privazione temporanea, parziale o totale, del diritto di eseguire trasporti sul territorio della Parte contraente in cui è stata commessa l’infrazione.</dd>
</dl>
<p><tmp:inl name="w:caps" md="S" id="d7e825" xmlns:tmp="urn:com:c-moria:legi4ch:xslt:temp"></tmp:inl>3.<tmp:inl md="E" id="d7e825" xmlns:tmp="urn:com:c-moria:legi4ch:xslt:temp"></tmp:inl>  <tmp:inl name="w:caps" md="S" id="d7e834" xmlns:tmp="urn:com:c-moria:legi4ch:xslt:temp"></tmp:inl>L’<tmp:inl md="E" id="d7e834" xmlns:tmp="urn:com:c-moria:legi4ch:xslt:temp"></tmp:inl>autorità che ha preso un provvedimento siffatto ne informa le autorità competenti dell’altra Parte contraente.</p>
<p>4.  Sono fatte salve sanzioni che possono essere inflitte in virtù del diritto nazionale dai tribunali o dalle autorità competenti della Parte contraente sul cui territorio siffatte infrazioni sono state commesse.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Autorità competenti</a>
</h6>
<div class="collapseable"> <p>Le Parti contraenti si comunicano reciprocamente le autorità abilitate ad eseguire il presente Accordo. Queste autorità trattano direttamente tra di loro.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Disposizioni d’esecuzione</a>
</h6>
<div class="collapseable"> <p>Le disposizioni per eseguire il presente Accordo sono convenute dalle autorità competenti delle Parti contraenti in un Protocollo<sup><a href="#fn-d6e222" id="fnbck-d6e222">2</a></sup> redatto contemporaneamente all’Accordo.</p>
<div class="footnotes"><p id="fn-d6e222"><sup><a href="#fnbck-d6e222">2</a></sup> Non pubblicato nella RU.</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Commissione mista</a>
</h6>
<div class="collapseable"> <p>1.  Le Parti contraenti istituiscono una Commissione mista per l’esecuzione del presente Accordo.</p>
<p>2.  La Commissione è competente anche per la modifica o il completamento del Protocollo menzionato nell’articolo 9.</p>
<p>3.  Le autorità competenti di una Parte contraente possono chiedere la convocazione di questa Commissione mista; la stessa si riunisce alternativamente sul territorio di ogni Parte contraente.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Applicazione al Principato del Liechtenstein</a>
</h6>
<div class="collapseable"> <p>Conformemente al desiderio formale del Liechtenstein, l’Accordo si estende anche al Principato del Liechtenstein per tutto il tempo in cui lo stesso è legato alla Svizzera da un Trattato di unione doganale e per quanto non siano applicabili disposizioni dello SEE nei rapporti tra il Principato e la Norvegia.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> <b></b>Entrata in vigore e durata di validità</a>
</h6>
<div class="collapseable"> <p>1.  Ogni Parte contraente informerà l’altra per scritto, per via diplomatica, che le disposizioni giuridiche determinanti per la conclusione e la messa in vigore dei trattati internazionali sono state rispettate. Il presente Accordo entra in vigore il giorno della data dell’ultima di dette notificazioni.</p>
<p>2.  L’Accordo può essere denunziato per scritto per la fine di un anno civile da ogni Parte contraente, osservando un termine di denunzia di tre mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i sottoscritti, debitamente autorizzati dai loro Governi, hanno firmato il presente Accordo.</p>
<p>Fatto a Copenhagen, il 26 maggio 1998, in due originali nelle lingue tedesca e norvegese, i due testi facenti parimenti fede.</p>
<p></p>
<div class="table"><table border="1"><tr>
<td>
<p>Per il<br>Consiglio federale svizzero:</p>
<p>Moritz Leuenberger</p>
</td>
<td>
<p>Per il <br>Governo del Regno di Norvegia:</p>
<p>Odd Einar Dørum</p>
</td>
</tr></table></div>
<?del-struct abstand4pt>
</div></section></main>
</div></body>
</html>
