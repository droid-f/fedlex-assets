<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-2001-82-19990423-it-docx</title>
</head>
<body><div id="lawcontent">
<div id="preface">
<!--0.975.264.5 --><p class="srnummer">0.975.264.5 </p>
<p> RU <b>2001 </b>438</p>
<p>Traduzione<i><sup><a href="#fn-d1034e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo<br>tra la Confederazione Svizzera e la Repubblica delle Filippine concernente la promozione e la protezione reciproche degli investimenti</h1>
<?del-struct abstand18pt><p>Concluso il 31 marzo 1997</p>
<p>Entrato in vigore mediante scambio di note il 23 aprile 1999</p>
<p>(Stato 23  aprile 1999)</p>
<div class="footnotes"><p id="fn-d1034e15"><sup>1</sup> Dal testo originale francese.</p></div>
</div>
<div id="preamble">
<h5>Preambolo</h5>
<?del-struct abstand4pt><?del-struct abstand4pt><p>Il Consiglio federale svizzero<br>e<br>il Governo della Repubblica delle Filippine,</p>
<p>animati dal desiderio di rafforzare la cooperazione economica nel reciproco interesse dei due Stati,</p>
<p>nell’intento di creare e mantenere condizioni favorevoli agli investimenti effettuati da investitori di una Parte contraente sul territorio dell’altra Parte,</p>
<p>consapevoli della necessità di incoraggiare e proteggere gli investimenti esteri allo scopo di promuovere la prosperità economica dei due Stati,</p>
<p>hanno convenuto quanto segue:</p>
</div>
<main id="maintext"><article id="art_I"><a name="aI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I"><b>Art. I</b> Definizioni </a>
</h6>
<div class="collapseable"> <p>Ai fini del presente Accordo:</p>
<p>1.  Il termine «investitore» designa:</p>
<dl>
<dt>(a)</dt>
<dd>per quanto concerne la Confederazione Svizzera:<dl>
<dt>(i)</dt>
<dd>le persone fisiche che, secondo la legislazione svizzera, hanno la citta­dinanza della medesima,</dd>
<dt>(ii)</dt>
<dd>le società, compresi società registrate, partenariati, associazioni o altre organizzazioni costituiti o organizzati altrimenti conformemente alla legislazione svizzera, come anche le società non costituite conforme­mente alla legislazione svizzera ma effettivamente controllate da citta­dini svizzeri o da società costituite conformemente alla legislazione svizzera;</dd>
</dl>
</dd>
<dt>(b)</dt>
<dd>per quanto concerne la Repubblica delle Filippine:<dl>
<dt>(i)</dt>
<dd>le persone fisiche aventi la cittadinanza filippina ai sensi della costitu­zione delle Filippine,</dd>
<dt>(ii)</dt>
<dd>le società registrate, i partenariati e le altre associazioni, incorporati o costituiti che esercitano effettivamente il commercio conformemente alle leggi in vigore su qualsiasi parte del territorio delle Filippine, e che vi possiedono una sede effettiva.</dd>
</dl>
</dd>
</dl>
<p>2.  Il termine «investimenti» include ogni tipo di averi e in particolare:</p>
<dl>
<dt>(a)</dt>
<dd>la proprietà di beni mobili e immobili, come anche qualsiasi altro diritto reale, come oneri fondiari, pegni immobiliari e mobiliari, usufrutti e diritti simili;</dd>
<dt>(b)</dt>
<dd>le azioni, quote sociali e altre forme di partecipazione a società;</dd>
<dt>(c)</dt>
<dd>i crediti monetari e i diritti a qualsiasi prestazione con un valore economico;</dd>
<dt>(d)</dt>
<dd>i diritti d’autore, i diritti di proprietà industriale (quali brevetti di inven­zione, modelli d’utilità, disegni o modelli industriali, marchi di fabbrica o di commercio, marchi di servizio, nomi commerciali, indicazioni di prove­nienza), il know-how e la clientela;</dd>
<dt>(e)</dt>
<dd>le concessioni, comprese le concessioni di prospezione, estrazione o sfrut­tamento di risorse naturali, nonché altri diritti conferiti per legge, per con­tratto o per decisione dell’autorità conformemente alla legge.</dd>
</dl>
<p>3.  Il termine «redditi» designa gli importi provenienti da un investimento e ingloba in particolare gli utili, gli interessi, i profitti in capitale, i dividendi, i canoni e gli onorari.</p>
<p>4.  Il termine «territorio» si riferisce al territorio dello Stato interessato quale defi­nito dalle rispettive costituzioni nonché da ogni altro diritto pertinente.</p>
</div></article><article id="art_I_I"><a name="aII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I_I"><b>Art. II</b> Campo d’applicazione </a>
</h6>
<div class="collapseable"> <p>Il presente Accordo si applica agli investimenti effettuati sul territorio di una Parte contraente, conformemente alle sue leggi e ai suoi regolamenti, da investitori dell’al­tra Parte contraente, prima o dopo l’entrata in vigore dello stesso.</p>
</div></article><article id="art_II_I"><a name="aIII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_II_I"><b>Art. III</b> Promozione, autorizzazione </a>
</h6>
<div class="collapseable"> <p>1.  Nei limiti del possibile, ciascuna Parte contraente promuove gli investimenti effettuati sul proprio territorio da investitori dell’altra Parte contraente e autorizza tali investimenti in conformità delle proprie leggi e regolamenti.</p>
<p>2.  Dopo aver autorizzato un investimento sul proprio territorio, ciascuna Parte con­traente rilascia, in conformità delle proprie leggi e regolamenti, le necessarie auto­rizzazioni in relazione a tale investimento, comprese quelle per l’esecuzione di con­tratti di licenza, d’assistenza tecnica, commerciale o amministrativa. Ogniqualvolta risulti necessario, ogni Parte contraente si adopera per rilasciare le autorizzazioni richieste per le attività di consulenti o di altre persone qualificate di cittadinanza straniera.</p>
</div></article><article id="art_I_V"><a name="aIV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I_V"><b>Art. IV</b> Protezione, trattamento </a>
</h6>
<div class="collapseable"> <p>1.  Gli investimenti e i redditi degli investitori di ciascuna Parte contraente fruiscono in qualsiasi momento di un trattamento giusto ed equo e beneficiano di una prote­zione e di una sicurezza integrali sul territorio dell’altra Parte contraente. Nessuna delle Parti contraenti ostacola in qualsivoglia maniera, con provvedimenti ingiustifi­cati o discriminatori, la gestione, il mantenimento, l’uso, il godimento, l’estensione o l’alienazione di tali investimenti.</p>
<p>2.  Ciascuna Parte contraente accorda sul proprio territorio agli investimenti e ai red­diti degli investitori dell’altra Parte contraente un trattamento non meno favorevole di quello ch’essa accorda agli investimenti e ai redditi dei suoi propri investitori o agli investimenti e ai redditi degli investitori di un qualunque Stato terzo, conside­rato che è determinante il trattamento più favorevole per l’investitore interessato.</p>
<p>3.  Ciascuna Parte contraente accorda sul proprio territorio agli investimenti dell’al­tra Parte contraente, per quanto concerne la gestione, il mantenimento, l’uso, il godimento, l’estensione o l’alienazione dei loro investimenti un trattamento non meno favorevole di quello ch’essa accorda ai suoi propri investitori o agli investitori di un qualunque Stato terzo, considerato che è determinante il trattamento più favorevole per l’investitore interessato.</p>
<p>4.  Il trattamento della nazione più favorita ai sensi del presente articolo non dev’es­sere interpretato in modo da costringere una Parte contraente ad estendere agli inve­stitori dell’altra Parte contraente il vantaggio di un trattamento, di una preferenza o di un privilegio risultante da:</p>
<dl>
<dt>(a)</dt>
<dd>qualsiasi accordo esistente o futuro istitutivo di una zona di libero scambio, un’unione doganale, un mercato comune, un’unione economica o un’or­ganizzazione economica regionale analoga di cui ciascuna Parte contraente è o potrebbe diventare membro;</dd>
<dt>(b)</dt>
<dd>qualsiasi accordo internazionale di carattere esclusivamente o principal­mente fiscale.</dd>
</dl>
</div></article><article id="art_V"><a name="aV"></a><h6 class="heading" role="heading">
<span class="display-icon"></span><span class="external-link-icon"></span><a href="#art_V"><b>Art. V</b> Libero trasferimento </a>
</h6>
<div class="collapseable"> <p>1.  Ciascuna Parte contraente garantisce agli investitori dell’altra Parte contraente il trasferimento, senza indugio e in moneta liberamente convertibile, degli importi relativi a un investimento, segnatamente:</p>
<dl>
<dt>(a)</dt>
<dd>dei redditi;</dd>
<dt>(b)</dt>
<dd>degli importi risultanti da prestiti o da altri obblighi contrattuali legati all’investimento; </dd>
<dt>(c)</dt>
<dd>dei canoni e degli altri pagamenti derivanti dai diritti di cui all’articolo I paragrafo 2 lettere c, d ed e del presente Accordo;</dd>
<dt>(d)</dt>
<dd>dei conferimenti supplementari di capitali necessari al mantenimento o allo sviluppo degli investimenti;</dd>
<dt>(e)</dt>
<dd>dei proventi della vendita o della liquidazione parziale o totale di un inve­stimento, compresi gli eventuali plusvalori.</dd>
</dl>
<p>2.  I trasferimenti di moneta sono effettuati al tasso di cambio di mercato applicato il giorno del trasferimento.</p>
</div></article><article id="art_V_I"><a name="aVI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_V_I"><b>Art. VI</b> Espropriazione, indennizzo </a>
</h6>
<div class="collapseable"> <p>1.  Nessuna Parte contraente prende, direttamente o indirettamente, provvedimenti di espropriazione, di nazionalizzazione, né provvedimenti analoghi o equivalenti nei confronti degli investimenti di investitori dell’altra Parte contraente, tranne che per ragioni di interesse pubblico e a condizione ch’essi non siano discriminatori, che siano conformi alle prescrizioni legali e implichino un indennizzo effettivo e ade­guato. Tale indennizzo ammonta al valore di mercato dell’investimento espropriato immediatamente prima che venga effettuato o reso pubblico, considerato che è determinante il primo di questi fatti. L’ammontare dell’indennizzo comprende gli inte­ressi a decorrere dalla data dell’espropriazione fino al pagamento dell’inden­nizzo, è versato senza indugio al­l’avente diritto in una valuta liberamente converti­bile, indi­pendentemente dal suo luogo di domicilio o di sede.</p>
<p>2.  Gli investitori di una Parte contraente i cui investimenti abbiano subìto perdite a seguito di una guerra o di qualsiasi altro conflitto armato, rivoluzione, stato di emer­genza o rivolta sopraggiunti sul territorio dell’altra Parte contraente fruiscono, da parte di quest’ultima, di un trattamento conforme all’articolo IV del presente Accordo per quanto riguarda la restituzione, l’indennizzo, la compensazione o altro regolamento.</p>
</div></article><article id="art_VI_I"><a name="aVII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VI_I"><b>Art. VII</b> Principio di surrogazione </a>
</h6>
<div class="collapseable"> <p>Se una Parte contraente corrisponde un indennizzo a uno dei propri investitori a titolo di garanzia contro i rischi non commerciali in relazione a un investimento effettuato sul territorio dell’altra Parte contraente, quest’ultima riconosce la surroga­zione della prima Parte contraente nei diritti o titoli dell’investitore.</p>
</div></article><article id="art_VII_I"><a name="aVIII"></a><h6 class="heading" role="heading">
<span class="display-icon"></span><span class="external-link-icon"></span><a href="#art_VII_I"><b>Art. VIII</b> Controversie tra una Parte contraente e un investitore dell’altra Parte contraente </a>
</h6>
<div class="collapseable"> <p>1.  Al fine di trovare una soluzione alle controversie relative agli investimenti tra una Parte contraente e un investitore dell’altra Parte contraente e impregiudicato l’arti­colo IX del presente Accordo (Controversie tra le Parti contraenti), le parti interes­sate procedono a consultazioni.</p>
<p>2.  Se tali consultazioni non giungono ad alcuna soluzione entro sei mesi dalla domanda della loro apertura, l’investitore può sottoporre la controversia alla giurisdi­zione nazionale della Parte contraente sul cui territorio è stato effettuato l’investi­mento o all’arbitrato internazionale. In quest’ultimo caso può scegliere tra:</p>
<dl>
<dt>(a)</dt>
<dd>l’Ufficio internazionale per la composizione delle controversie relative agli investimenti, istituito dalla Convenzione per la composizione delle contro­versie relative agli investimenti fra Stati e cittadini d’altri Stati, aperta alla firma a Washington il 18 marzo 1965<sup><a href="#fn-d1034e211">2</a></sup>;</dd>
<dt>(b)</dt>
<dd>un tribunale arbitrale ad hoc, salvo accordo contrario delle parti in causa, costituito secondo le norme d’arbitrato della Commissione delle Nazioni Unite per il Diritto Commerciale Internazionale (UNCITRAL).</dd>
</dl>
<p>3.  Una società che è stata incorporata o costituita conformemente alle leggi in vigore sul territorio della Parte contraente e che, prima dell’insorgere della controversia, era controllata da investitori dell’altra Parte contraente, è considerata, ai sensi della Convenzione di Washington e conformemente al suo articolo 25 paragrafo 2 lettera b, come una società dell’altra Parte contraente.</p>
<p>4.  La Parte contraente che è parte alla controversia non può, in nessun momento della procedura, avvalersi della propria immunità o eccepire il fatto che l’investitore ha ottenuto, in virtù di un contratto di assicurazione, un indennizzo a copertura to­tale o parziale della perdita o del danno subìto.</p>
<p>5.  Nessuna delle Parti contraenti intenta un’azione per via diplomatica per una con­troversia sottoposta all’arbitrato internazionale, salvo che l’altra Parte contraente rifiuti di conformarsi alla sentenza arbitrale.</p>
<p>6.  La sentenza arbitrale è definitiva e vincolante per le parti alla controversia; è ese­guita conformemente alla legislazione nazionale.</p>
<div class="footnotes"><p id="fn-d1034e211"><sup>2</sup> <a href="https://fedlex.data.admin.ch/eli/cc/1968/982_1022_938/20180709">RS <b>0.975.2</b></a></p></div>
</div></article><article id="art_I_X"><a name="aIX"></a><h6 class="heading" role="heading">
<span class="display-icon"></span><span class="external-link-icon"></span><a href="#art_I_X"><b>Art. IX</b> Controversie tra le Parti contraenti </a>
</h6>
<div class="collapseable"> <p>1.  Le controversie tra le Parti contraenti in merito all’interpretazione o all’applica­zione delle disposizioni del presente Accordo sono composte per via diplomatica.</p>
<p>2.  Se le due Parti contraenti non giungono a una composizione entro sei mesi dal­l’insorgere della controversia, quest’ultima è sottoposta, a richiesta dell’una o dell’altra Parte, a un tribunale arbitrale di tre membri. Ciascuna Parte contraente designa un arbitro. I due arbitri così designati nominano un presidente, che deve essere cittadino di uno Stato terzo.</p>
<p>3.  Se una Parte contraente non ha designato il proprio arbitro e non ha dato seguito all’invito rivoltole dall’altra Parte di procedere entro due mesi a tale designazione, l’arbitro è nominato, a richiesta di quest’ultima Parte, dal Presidente della Corte Internazionale di Giustizia.</p>
<p>4.  Se i due arbitri non giungono a un accordo sulla scelta del presidente nei due mesi successivi alla loro designazione, quest’ultimo è nominato, a richiesta dell’una o dell’altra Parte, dal Presidente della Corte Internazionale di Giustizia.</p>
<p>5.  Se, nei casi previsti nei paragrafi 3 e 4 del presente articolo, il Presidente della Corte Internazionale di Giustizia è impedito di esercitare questo mandato o è citta­dino di una Parte contraente, le nomine sono fatte dal Vicepresidente o, se quest’ul­timo fosse impedito o fosse cittadino di una Parte contraente, dal membro più anziano della Corte che non sia cittadino di una Parte contraente.</p>
<p>6.  Salvo disposizione contraria delle Parti contraenti, il tribunale stabilisce la propria procedura.</p>
<p>7.  Ciascuna Parte contraente assume le spese del proprio membro del tribunale non­ché quelle della sua rappresentanza nella procedura arbitrale. Le spese del presidente e le rimanenti spese sono suddivise in parti uguali tra le Parti contraenti. Il tribunale può tuttavia decidere nella sua sentenza che una delle Parti contraenti debba assu­mere una parte superiore delle spese.</p>
<p>8.  Le decisioni del tribunale sono definitive e vincolanti per le Parti contraenti.</p>
</div></article><article id="art_X"><a name="aX"></a><h6 class="heading" role="heading">
<span class="display-icon"></span><span class="external-link-icon"></span><a href="#art_X"><b>Art. X</b> Altri obblighi </a>
</h6>
<div class="collapseable"> <p>1.  Se disposizioni legislative di una Parte contraente o norme di diritto internazio­nale accordano agli investimenti degli investitori dell’altra Parte contraente un trat­tamento più favorevole di quello previsto dal presente Accordo, esse prevalgono su quest’ultimo nella misura in cui siano più favorevoli.</p>
<p>2.  Ogni Parte contraente si conforma a tutti gli obblighi assunti nei confronti di un investimento effettuato sul proprio territorio da un investitore dell’altra Parte con­traente.</p>
</div></article><article id="art_X_I"><a name="aXI"></a><h6 class="heading" role="heading">
<span class="display-icon"></span><span class="external-link-icon"></span><a href="#art_X_I"><b>Art. XI</b> Disposizioni finali </a>
</h6>
<div class="collapseable"> <p>1.  Il presente Accordo entra in vigore il giorno in cui i due Governi si sono recipro­camente notificati l’adempimento delle formalità legali richieste per la messa in vigore di accordi internazionali; esso rimane in vigore per un periodo di dieci anni. Se non è denunciato per scritto con preavviso di sei mesi prima della scadenza di tale periodo, è considerato rinnovato, di volta in volta, per una durata di cinque anni alle stesse condizioni.</p>
<p>2.  In caso di denuncia, le disposizioni degli articoli I–X del presente Accordo si applicano ancora per una durata di dieci anni agli investimenti effettuati prima della denuncia.</p>
<p>Fatto a Manila, il 31 marzo 1997, in due originali, ciascuno dei quali in lingua inglese e francese, ogni testo facente parimenti fede. In caso di divergenze di inter­pretazione, prevale il testo inglese.</p>
<p></p>
<div class="table"><table border="1"><tr>
<td>
<p>Per il Consiglio federale svizzero:</p>
<p>Jean-Pascal Delamuraz</p>
</td>
<td>
<p>Per il Governo<br>della Repubblica delle Filippine:</p>
<p>Cesar Bautista</p>
</td>
</tr></table></div>
</div></article></main>
</div></body>
</html>
