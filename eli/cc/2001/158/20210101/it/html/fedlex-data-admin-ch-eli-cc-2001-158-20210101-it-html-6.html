<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--642.141--><p class="srnummer ">642.141</p>
<h1 class="erlasstitel botschafttitel ">Ordinanza<br>sull’applicazione della legge federale sull’armonizzazione<br>delle imposte dirette nei rapporti intercantonali</h1>
<p class="erlassdatum ">del 9 marzo 2001 (Stato 1° gennaio 2021)</p>
</div>
<div id="preamble"><div>
<p class="man-template-autor ">Il Consiglio federale svizzero,</p>
<p class="ingress ">visto l’articolo 74 della legge federale del 14 dicembre 1990<sup><a href="#fn-d7e21" id="fnbck-d7e21">1</a></sup> sull’armonizzazione delle imposte dirette dei Cantoni e dei Comuni (LAID),</p>
<p class="man-template-verb ">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1991/1256_1256_1256" target="_blank">RS <b>642.14</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a><sup><a href="#fn-d7e36" id="fnbck-d7e36">2</a></sup>
</h6>
<div class="collapseable"><div class="footnotes"><p id="fn-d7e36"><sup><a href="#fnbck-d7e36">2</a></sup><sup></sup> Abrogato dal n. II 3 dell’all. all’O del 14 ago. 2013 sulle basi temporali dell’imposta federale diretta, con effetto dal 1° gen. 2014 (<a href="https://fedlex.data.admin.ch/eli/oc/2013/569" target="_blank">RU <b>2013</b> 2773</a>).</p></div></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Contribuenti assoggettati all’imposta in parecchi Cantoni</a>
</h6>
<div class="collapseable">
<p class="absatz "><sup>1</sup><b> </b>Se, per ragioni di appartenenza economica, sussiste un obbligo fiscale non soltanto nel Cantone di domicilio o di sede, bensì anche in altri Cantoni, la procedura di tassazione si svolge anche in questi altri Cantoni.</p>
<p class="absatz "><sup>2</sup> Il contribuente assoggettato all’imposta in parecchi Cantoni può adempiere il suo obbligo di allestire la dichiarazione fiscale mediante la presentazione di una copia della dichiarazione d’imposta del Cantone di domicilio o di sede.<sup><a href="#fn-d7e61" id="fnbck-d7e61">3</a></sup></p>
<p class="absatz "><sup>3</sup> L’autorità fiscale del Cantone di domicilio o di sede comunica gratuitamente alle autorità fiscali degli altri Cantoni la sua tassazione, comprese la ripartizione intercantonale ed eventuali modifiche della dichiarazione d’imposta.</p>
<p class="absatz "><sup>4</sup> La procedura è retta dal diritto procedurale cantonale.</p>
<div class="footnotes"><p id="fn-d7e61"><sup><a href="#fnbck-d7e61">3</a></sup><sup></sup> Nuovo testo giusta il n. II 3 dell’all. all’O del 14 ago. 2013 sulle basi temporali dell’imposta federale diretta, in vigore dal 1° gen. 2014 (<a href="https://fedlex.data.admin.ch/eli/oc/2013/569" target="_blank">RU <b>2013</b> 2773</a>).</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Competenza in casi particolari</a>
</h6>
<div class="collapseable">
<p class="absatz ">È considerato Cantone di domicilio o di sede ai sensi dell’articolo 2 anche:</p>
<dl>
<dt>a. </dt>
<dd>il Cantone in cui si trova la maggior parte degli elementi imponibili più importanti del contribuente che non ha domicilio, dimora o sede fiscale in Svizzera e in virtù dell’appartenenza economica è assoggettato all’imposta in diversi Cantoni;</dd>
<dt>b. </dt>
<dd>il Cantone in cui si trova la sede fiscale della persona giuridica alla fine del periodo fiscale, a causa del trasferimento da un Cantone all’altro durante questo periodo (art. 22 cpv. 1 LAID);</dd>
<dt>c.<sup><a href="#fn-d7e95" id="fnbck-d7e95">4</a></sup> </dt>
<dd>...</dd>
</dl>
<div class="footnotes"><p id="fn-d7e95"><sup><a href="#fnbck-d7e95">4</a></sup><sup></sup> Abrogata dal n. II 3 dell’all. all’O del 14 ago. 2013 sulle basi temporali dell’imposta federale diretta, con effetto dal 1° gen. 2014 (<a href="https://fedlex.data.admin.ch/eli/oc/2013/569" target="_blank">RU <b>2013</b> 2773</a>).</p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a><sup><a href="#fn-d7e110" id="fnbck-d7e110">5</a></sup>
</h6>
<div class="collapseable"><div class="footnotes"><p id="fn-d7e110"><sup><a href="#fnbck-d7e110">5</a></sup><sup></sup> Abrogato dal n. I 3 dell’O dell’11 apr. 2018 sull’adeguamento di ordinanze alla revisione dell’imposizione alla fonte del reddito da attività lucrativa, con effetto dal 1° gen. 2021 (<a href="https://fedlex.data.admin.ch/eli/oc/2018/273" target="_blank">RU <b>2018</b> 1827</a>).</p></div></div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Obblighi di procedura in caso di acquisto di fondi sostitutivi a livello intercantonale</a>
</h6>
<div class="collapseable">
<p class="absatz "><sup>1</sup> In caso di acquisto di fondi sostitutivi secondo gli articoli 8 capoverso 4, 12 capoverso 3 lettere d ed e e 24 capoverso 4 LAID in un altro Cantone, il contribuente deve fornire alle autorità di tassazione di ciascuno dei Cantoni interessati le informazioni e le pezze giustificative concernenti l’operazione di acquisto nel suo insieme.</p>
<p class="absatz "><sup>2</sup> Il Cantone che concede l’acquisto di fondi sostitutivi comunica la sua decisione all’autorità di tassazione del Cantone in cui si trova il fondo sostitutivo.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Entrata in vigore</a>
</h6>
<div class="collapseable"><p class="absatz ">La presente ordinanza entra retroattivamente in vigore il 1° gennaio 2001.</p></div></article></main>
</div></body>
</html>
