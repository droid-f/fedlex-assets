<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<p>0.142.115.632 (Stato 9  ottobre 2001)</p>
<!--0.142.115.632 --><p class="srnummer ">0.142.115.632 </p>
<p class="ref "> RU <b>2001</b> 2436</p>
<h1 class="erlasstitel botschafttitel ">Scambio di note del 16 dicembre 1993/<br>20 gennaio 1994<br>fra la Svizzera e il Messico sulla soppressione reciproca<br>dell’obbligo del visto per i titolari di un passaporto diplomatico,<br>ufficiale o di servizio</h1>
<p class="erlasssubtitel ">Entrato in vigore il 1° febbraio 1994</p>
<p class="erlassdatum "> (Stato 9  ottobre 2001)</p>
</div>
<div id="preamble"><div>
<p class="man-template-tab-krpr-r-kurs man-font-style-italic ">Traduzione<i><sup><a href="#fn-d7e32" id="fnbck-d7e32">1</a></sup></i></p>
<?del-struct abstand4pt><?del-struct abstand4pt><p></p>
<div class="table"><table border="1">
<tr>
<td><p class="absatz ">Ambasciata di Svizzera in Messico</p></td>
<td><p class="absatz ">Messico, D.F., 16 dicembre 1993</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Direzione generale del Protocollo</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Segretariato per le relazioni esterne</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Messico, D.F.</p></td>
</tr>
</table></div>
<?del-struct abstand18pt><p class="absatz ">L’Ambasciata di Svizzera presenta i suoi complimenti al Segretariato per le relazioni esterne e si permette di attirare la sua attenzione su quanto segue:</p>
<p class="absatz ">L’Ambasciata è stata messa al corrente per via informale che non esiste alcun accordo fra i Governi di Svizzera e Messico sulla soppressione reciproca dell’obbligo del visto per i titolari di un passaporto diplomatico, ufficiale o di servizio che desiderano recarsi nell’altro Stato per un periodo di tre mesi al massimo senza esercitare un’attività lucrativa.</p>
<p class="absatz ">L’Ambasciata tiene a informare il Segretariato che la Svizzera ha, dal canto suo, soppresso l’obbligo del visto per i cittadini messicani titolari di un passaporto diplomatico, ufficiale o di servizio alle condizioni sovraesposte.</p>
<p class="absatz ">Considerato quanto precede e sulla base della reciprocità nonché delle buone relazioni esistenti fra i due Stati, l’Ambasciata si permette di invitare il Ministero a sopprimere l’obbligo del visto per i cittadini svizzeri titolari di un passaporto diplomatico, ufficiale o di servizio che si recano in Messico alle medesime condizioni.</p>
<p class="absatz ">L’Ambasciata di Svizzera ringrazia il Segretariato per le relazioni esterne dell’attenzione che dedicherà alla presente nota e coglie l’occasione per esprimergli la sua massima considerazione.</p>
<div class="footnotes"><p id="fn-d7e32"><sup><a href="#fnbck-d7e32">1</a></sup><sup></sup> Dal testo originale spagnolo</p></div>
</div></div>
<div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Traduzione</a><sup><a href="#fn-d7e86" id="fnbck-d7e86">2</a></sup>
</h1>
<div class="footnotes"><p id="fn-d7e86"><sup><a href="#fnbck-d7e86">2</a></sup><sup></sup> Dal testo originale spagnolo</p></div>
<div class="collapseable">
<p></p>
<div class="table"><table border="1">
<tr>
<td><p class="man-template-tab-krpr ">Direzione generale<br>delle questioni consolari<br>Segretariato per le relazioni esterne<br>Messico (D.F.)</p></td>
<td><p class="man-template-tab-krpr ">Tlatelolco (D.F.), 20 gennaio 1994</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr "></p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">Ambasciata di Svizzera</p></td>
</tr>
<tr>
<td><p class="man-template-tab-krpr "></p></td>
<td><p class="man-template-tab-krpr ">in Messico</p></td>
</tr>
</table></div>
<p class="absatz ">Il Segretariato per le relazioni esterne – Direzione generale delle questioni consolari – presenta i suoi complimenti all’Ambasciata di Svizzera e si onora di rispondere alla nota del 16 dicembre 1993.</p>
<p class="absatz ">Il Segretariato ha preso atto del fatto che il Governo svizzero ha soppresso l’obbligo del visto per i cittadini messicani titolari di un passaporto diplomatico o ufficiale che si recano in Svizzera per motivi non lucrativi per un periodo di tre mesi al massimo e ha l’onore di informare l’Ambasciata che anche il Messico, a titolo di reciprocità, sopprimerà, a partire dal 1° febbraio 1994, l’obbligo del visto per i cittadini svizzeri titolari di un passaporto diplomatico, ufficiale o di servizio che si recano in Messico a scopo turistico per un periodo di tre mesi al massimo.</p>
<p class="absatz ">Il Segretariato per le relazioni esterne coglie l’occasione per esprimere all’Ambasciata di Svizzera la sua alta considerazione.</p>
</div></section></div>
</div></body>
</html>
