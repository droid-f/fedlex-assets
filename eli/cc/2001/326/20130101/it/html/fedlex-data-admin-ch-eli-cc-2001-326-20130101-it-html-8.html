<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--837.023.3 --><p class="srnummer ">837.023.3 </p>
<h1 class="erlasstitel botschafttitel ">Ordinanza<br>concernente l’indennizzo dei Cantoni per l’esecuzione della legge sull’assicurazione contro la disoccupazione</h1>
<h2 class="erlasskurztitel ">(Ordinanza sull’indennizzo delle spese d’esecuzione della LADI)</h2>
<p class="erlassdatum ">del 29 giugno 2001 (Stato 1° gennaio 2013)</p>
</div>
<div id="preamble"><div>
<p class="man-template-autor ">Il Dipartimento federale dell’economia, della formazione e della ricerca<span class="man-font-style-normal"><sup><a href="#fn-d7e20" id="fnbck-d7e20">1</a></sup></span>,</p>
<p class="ingress ">visti gli articoli 122<i>a</i> e 122<i>b</i> dell’ordinanza del 31 agosto 1983<sup><a href="#fn-d7e36" id="fnbck-d7e36">2</a></sup> <br>sull’assicurazione contro la disoccupazione (OADI),</p>
<p class="man-template-verb ">ordina:</p>
<div class="footnotes">
<p id="fn-d7e20"><sup><a href="#fnbck-d7e20">1</a></sup><sup></sup> La designazione dell’unità amministrativa è stata adattata in applicazione dell’art. 16 cpv. 3 dell’O del 17 nov. 2004 sulle pubblicazioni ufficiali (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>), con effetto dal 1° gen. 2013. </p>
<p id="fn-d7e36"><sup><a href="#fnbck-d7e36">2</a></sup><sup></sup> <a href="https://fedlex.data.admin.ch/eli/cc/1983/1205_1205_1205" target="_blank">RS <b>837.02</b></a></p>
</div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Diritto alle indennità</a>
</h6>
<div class="collapseable">
<p class="absatz ">Per le spese d’esecuzione ai sensi degli articoli 17 capoverso 5 e 92 capoverso 7 della legge federale del 25 giugno 1982<sup><a href="#fn-d7e58" id="fnbck-d7e58">3</a></sup> sull’assicurazione contro la disoccupazione (LADI) sono accordate ai Cantoni indennità per lo svolgimento dei seguenti compiti:</p>
<dl>
<dt>a. </dt>
<dd>i compiti di cui all’articolo 85 capoverso 1 lettere d, e nonché g–k LADI;</dd>
<dt>b. </dt>
<dd>la gestione degli uffici regionali di collocamento URC (art. 85<i>b</i> LADI);</dd>
<dt>c. </dt>
<dd>la gestione dei servizi di logistica dei provvedimenti inerenti al mercato del lavoro, LPML (art. 119<i>d</i> OADI);</dd>
<dt>d. </dt>
<dd>le consultazioni specializzate (art. 17 cpv. 5 LADI);</dd>
<dt>e. </dt>
<dd>le spese delle commissioni tripartite (art. 85<i>c</i> LADI);</dd>
<dt>f. </dt>
<dd>il mantenimento della struttura minima indispensabile (art. 122<i>a</i> cpv. 3 OADI).</dd>
</dl>
<div class="footnotes"><p id="fn-d7e58"><sup><a href="#fnbck-d7e58">3</a></sup><sup></sup> <a href="https://fedlex.data.admin.ch/eli/cc/1982/2184_2184_2184" target="_blank">RS <b>837.0</b></a></p></div>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Entità delle indennità</a>
</h6>
<div class="collapseable"><p class="absatz ">Le indennità per l’esecuzione dei compiti di cui all’articolo 1 sono calcolate in base ai costi d’esercizio e d’investimento computabili, dedotti eventuali introiti.</p></div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Base di calcolo e periodo di calcolo</a>
</h6>
<div class="collapseable">
<p class="absatz "><sup>1</sup> La base di calcolo delle spese d’esecuzione è costituita dal numero medio di persone in cerca d’impiego iscritte in un Cantone durante il periodo di calcolo.</p>
<p class="absatz "><sup>2</sup> Il periodo di calcolo è:</p>
<dl>
<dt>a. </dt>
<dd>l’anno contabile; o</dd>
<dt>b. </dt>
<dd>l’anno che precede l’anno contabile.</dd>
</dl>
<p class="absatz "><sup>3</sup> Se il numero medio delle persone in cerca d’impiego determinato in base al capoverso 1 per l’anno contabile è inferiore di più del 12 per cento del valore del conteggio dell’anno precedente, l’aliquota dei costi d’esercizio è calcolata prendendo quale tasso delle persone in cerca d’impiego la cifra dell’anno precedente ridotta del 12 per cento almeno.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Calcolo dell’indennità versata per i costi d’esercizio</a>
</h6>
<div class="collapseable">
<p class="absatz "><sup>1</sup> L’indennità per i costi d’esercizio si ottiene moltiplicando la base di calcolo (art. 3 cpv. 1) per l’aliquota dei costi d’esercizio che a sua volta dipende dal tasso cantonale di persone in cerca d’impiego nel periodo di calcolo scelto. L’aliquota dei costi è calcolata secondo la formula seguente:</p>
<dl>
<dt>a. </dt>
<dd>tasso di persone in cerca d’impiego tra l’1,2 e il 4 per cento incluso:<br>3650 franchi – (tasso di persone in cerca d’impiego × 285 franchi);</dd>
<dt>b. </dt>
<dd>tasso di persone in cerca d’impiego tra il 4 e il 10 per cento incluso:<br>3182 franchi – (tasso di persone in cerca d’impiego × 168 franchi).</dd>
</dl>
<p class="absatz "><sup>2</sup> Se il tasso di persone in cerca d’impiego è inferiore all’1,2 per cento o superiore al 10 per cento, l’indennità versata per i costi d’esercizio è calcolata in base a un tasso di persone in cerca d’impiego dell’1,2 per cento o del 10 per cento.</p>
<p class="absatz "><sup>3</sup> Sono rimborsati i costi d’esercizio computabili effettivamente sostenuti.</p>
<p class="absatz "><sup>4</sup> Il saldo non utilizzato del credito per i costi d’esercizio non può essere riportato sull’anno contabile successivo.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Calcolo dei costi d’investimento</a>
</h6>
<div class="collapseable">
<p class="absatz "><sup>1</sup> L’indennità versata per i costi d’investimento si ottiene moltiplicando la base di calcolo per l’aliquota dei costi d’investimento; tale aliquota ammonta a 60 franchi.</p>
<p class="absatz "><sup>2</sup> L’ufficio di compensazione tiene un conto d’investimento per ogni Cantone. Può accordare anticipi sui costi d’investimento.</p>
<p class="absatz "><sup>3</sup> Sono rimborsati i costi d’investimento computabili effettivamente sostenuti.</p>
<p class="absatz "><sup>4</sup> Se durante un anno contabile un Cantone non utilizza completamente il credito d’investimento accordatogli in base al capoverso 1, il saldo è accreditato sul suo conto d’investimento.</p>
<p class="absatz "><sup>5</sup> Gli investimenti effettuati a carico del fondo d’investimento restano proprietà dell’assicurazione contro la disoccupazione.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Adeguamento delle aliquote</a>
</h6>
<div class="collapseable">
<p class="absatz " msg:wcstyle02-2="loose pPr/keepLines" xmlns:msg="urn:com:c-moria:legi4ch:xslt:message"><sup>1</sup> Se, secondo le previsioni, si attende per l’anno contabile seguente un tasso di persone in cerca d’impiego superiore al 6 per cento a livello nazionale, la commissione di sorveglianza può, su proposta dell’ufficio di compensazione, adeguare le aliquote fissate agli articoli 4 capoverso 1 e 5 capoverso 1.</p>
<p class="absatz "><sup>2</sup> Le aliquote fissate agli articoli 4 capoverso 1 e 5 capoverso 1 sono adeguate annualmente al rincaro nella misura in cui quest’ultimo superi il 2 per cento dall’ultimo adeguamento.</p>
</div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Situazioni speciali</a>
</h6>
<div class="collapseable"><p class="absatz ">In situazioni speciali, l’ufficio di compensazione può indennizzare i costi che superano il credito massimo accordato per i costi d’esercizio computabili (art. 4 cpv. 1–3) o il credito massimo accordato per i costi d’investimento computabili (art. 5 cpv. 1), se tali costi sono indispensabili per una sana gestione finanziaria. L’ufficio di compensazione informa annualmente la commissione di sorveglianza su questi costi speciali.</p></div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Contabilità e revisione</a>
</h6>
<div class="collapseable">
<p class="absatz "><sup>1</sup> I Cantoni tengono una contabilità regolare dei costi sostenuti.</p>
<p class="absatz "><sup>2</sup> L’ufficio di compensazione controlla se la contabilità e i conteggi sono corretti e completi; può affidare questo compito a una società di revisione esterna.</p>
</div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Istruzioni dell’ufficio di compensazione</a>
</h6>
<div class="collapseable">
<p class="absatz ">L’ufficio di compensazione può emanare istruzioni concernenti:</p>
<dl>
<dt>a. </dt>
<dd>la distinzione tra costi d’investimento e costi d’esercizio;</dd>
<dt>b. </dt>
<dd>la computabilità dei costi;</dd>
<dt>c. </dt>
<dd>i tassi di ammortamento degli investimenti;</dd>
<dt>d. </dt>
<dd>il riporto e gli anticipi previsti all’articolo 5;</dd>
<dt>e. </dt>
<dd>l’organizzazione della contabilità, in particolare la sua forma, il suo contenuto e il programma informatico utilizzato.</dd>
</dl>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Pagamento</a>
</h6>
<div class="collapseable"><p class="absatz ">Il destinatario dell’indennità per le spese d’esecuzione è il Cantone. La procedura di pagamento è retta dall’articolo 122<i>a</i> OADI.</p></div></article><article id="art_11"><a name="a11"></a><h6 class="heading " role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Entrata in vigore</a>
</h6>
<div class="collapseable">
<p class="absatz ">La presente ordinanza entra in vigore il 1° gennaio 2002.</p>
<p class="abstand1seite "></p>
</div></article></main>
</div></body>
</html>
