<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--742.104.1 --><p class="srnummer">742.104.1 </p>
<h1 class="erlasstitel botschafttitel">Ordinanza <br>sulla costruzione di una ferrovia transalpina</h1>
<h2 class="erlasskurztitel man-space-before-4">(Ordinanza sul transito alpino, OTrAl)</h2>
<p class="erlassdatum man-space-before-3">del 28 febbraio 2001 (Stato 1° marzo 2001)</p>
</div>
<div id="preamble"><div>
<p class="man-template-autor man-space-before-10">Il Consiglio federale svizzero,</p>
<p class="ingress man-space-before-3">visti gli articoli 17 capoverso 2 e 21 del decreto federale del 4 ottobre 1991<sup><a href="#fn-d7e21" id="fnbck-d7e21">1</a></sup> concernente la costruzione di una ferrovia transalpina (decreto sul transito alpino),</p>
<p class="man-template-verb man-space-before-3 man-space-after-18">ordina:</p>
<div class="footnotes"><p id="fn-d7e21"><sup><a href="#fnbck-d7e21">1</a></sup><sup></sup> <a href="https://fedlex.data.admin.ch/eli/cc/1993/47_47_47" target="_blank">RS <b>742.104</b></a></p></div>
</div></div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capitolo 1:  Organizzazione e compiti</a>
</h1>
<div class="collapseable">
<section id="chap_1/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_1">Sezione 1:  Costruttori</a>
</h2>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Competenze</a>
</h6>
<div class="collapseable">
<p class="absatz man-space-before-4"><sup>1</sup> I progetti della NFTA conformemente all’articolo 5<sup>bis</sup> del decreto sul transito alpino sono realizzati dalle seguenti imprese (costruttori):</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">
<i>asse del San Gottardo:</i> Ferrovie federali svizzere (FFS), mentre la progettazione e l’esecuzione dell’opera sono assegnate a un’organizzazione di progetto.</dd>
<dt class="man-space-before-4">b. </dt>
<dd class="man-space-before-4">
<i>asse del Lötschberg:</i> BLS Ferrovia del Lötschberg SA (BLS), mentre la progettazione e l’esecuzione dell’opera sono assegnate a un’organizzazione di progetto.</dd>
<dt class="man-space-before-4">c. </dt>
<dd class="man-space-before-4">
<i>raccordo della Svizzera orientale (galleria di base dello Zimmerberg e collegamento tra la linea che costeggia la riva sinistra del lago di Zurigo e la linea del San Gottardo)</i><i>:</i> FFS, mentre la progettazione e l’esecuzione dell’opera o parti di essa sono assegnate a un’organizzazione di progetto conformemente alla lettera a.</dd>
<dt class="man-space-before-4">d. </dt>
<dd class="man-space-before-4">
<i>ampliamento della tratta San Gallo–Arth-Goldau:</i> FFS, Ferrovie del Sud-Est (SOB) e Ferrovie Lago di Costanza-Toggenburgo (BT).</dd>
<dt class="man-space-before-4">e. </dt>
<dd class="man-space-before-4">
<i>sistemazione Surselva:</i> Ferrovie retiche (RhB) e Ferrovia Furka-Oberalp (FO).</dd>
</dl>
<p class="absatz man-space-before-4"><sup>2</sup> Le FFS e la BLS eseguono inoltre l’adattamento al resto della rete ferroviaria conformemente all’articolo 9 del decreto sul transito alpino.</p>
<p class="absatz man-space-before-4"><sup>3</sup> I costruttori attuano le istruzioni e gli obiettivi delle autorità federali e tengono conto degli interessi dei futuri gestori.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Utilizzazione dei crediti</a>
</h6>
<div class="collapseable">
<p class="absatz man-space-before-4"><sup>1</sup> Nella pianificazione e nell’esecuzione dei progetti della NFTA, i costruttori impiegano con parsimonia i mezzi finanziari stanziati dalla Confederazione.</p>
<p class="absatz man-space-before-4"><sup>2</sup> I costruttori devono controllare costantemente i provvedimenti volti a rispettare i vari crediti d’opera conformemente al decreto dell’8 dicembre 1999<sup><a href="#fn-d7e100" id="fnbck-d7e100">2</a></sup> sul finanziamento del transito alpino e applicarli fatta salva una modifica di progetto subordinata ad autorizzazione. I lavori corrispondenti devono essere documentati.</p>
<p class="absatz man-space-before-4"><sup>3</sup> Se si prevede che detti crediti d’opera non possono essere rispettati, i costruttori sono tenuti a sottoporre provvedimenti compensativi all’Ufficio federale dei trasporti (Ufficio federale). In particolare, illustrano le conseguenze sull’ordinazione della Confederazione. </p>
<div class="footnotes"><p id="fn-d7e100"><sup><a href="#fnbck-d7e100">2</a></sup><sup></sup> <a href="https://fedlex.data.admin.ch/eli/fga/2000/48" target="_blank">FF <b>2000</b> 136</a></p></div>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Contabilità</a>
</h6>
<div class="collapseable">
<p class="absatz man-space-before-4"><sup>1</sup> Ogni costruttore tiene una contabilità propria per la progettazione e l’esecuzione dei progetti di cui all’articolo 1 capoverso 1 lettere a–c.</p>
<p class="absatz man-space-before-4"><sup>2</sup> Salvo disposizione contraria delle istruzioni di cui all’articolo 9 o di altri atti emanati in virtù della legge federale del 20 dicembre 1957<sup><a href="#fn-d7e127" id="fnbck-d7e127">3</a></sup> sulle ferrovie o della legge federale del 20 marzo 1998<sup><a href="#fn-d7e138" id="fnbck-d7e138">4</a></sup> sulle Ferrovie federali svizzere, la contabilità è disciplinata dal Codice delle obbligazioni<sup><a href="#fn-d7e149" id="fnbck-d7e149">5</a></sup>.</p>
<div class="footnotes">
<p id="fn-d7e127"><sup><a href="#fnbck-d7e127">3</a></sup><sup></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
<p id="fn-d7e138"><sup><a href="#fnbck-d7e138">4</a></sup><sup></sup> <a href="https://fedlex.data.admin.ch/eli/cc/1998/2847_2847_2847" target="_blank">RS <b>742.31</b></a></p>
<p id="fn-d7e149"><sup><a href="#fnbck-d7e149">5</a></sup><sup></sup> <a href="https://fedlex.data.admin.ch/eli/cc/27/317_321_377" target="_blank">RS <b>220</b> </a></p>
</div>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Acquisti pubblici</a>
</h6>
<div class="collapseable"><p class="absatz man-space-before-4">L’aggiudicazione da parte dei costruttori di commesse di forniture, di servizi e di costruzioni nell’ambito del decreto sul transito alpino è retta, analogamente ai rispettivi acquisti delle FFS, dalla normativa federale sugli acquisti pubblici.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Accesso ai documenti e rilascio di informazioni; obbligo di notifica</a>
</h6>
<div class="collapseable">
<p class="absatz man-space-before-4"><sup>1</sup> I costruttori consentono alle autorità di vigilanza federali di accedere a tutti i documenti e le informano in modo completo. Previa autorizzazione della rispettiva autorità di vigilanza, hanno accesso ai documenti e alle informazioni anche i consulenti e i periti di cui agli articoli 10 e 14.</p>
<p class="absatz man-space-before-4"><sup>2</sup> In caso di eventi con ripercussioni notevoli sulle prestazioni, sui costi e sulle scadenze, i costruttori informano senza indugio l’Ufficio federale e gli comunicano i provvedimenti adottati o previsti. I dettagli sono disciplinati nelle istruzioni di cui all’articolo 9.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Informazione</a>
</h6>
<div class="collapseable">
<p class="absatz man-space-before-4"><sup>1</sup> Nell’ambito della progettazione e dell’esecuzione dei singoli progetti della NFTA, i costruttori forniscono regolarmente informazioni e consulenza ai Cantoni, alle regioni e ai Comuni interessati. L’Ufficio federale e, se del caso, altri servizi federali devono essere coinvolti.</p>
<p class="absatz man-space-before-4"><sup>2</sup> Previo accordo con l’Ufficio federale, ogni costruttore provvede all’informazione e alle relazioni pubbliche relative ai progetti che gli sono stati assegnati.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> Convenzioni fra la Confederazione e i costruttori</a>
</h6>
<div class="collapseable">
<p class="absatz man-space-before-4"><sup>1</sup> La Confederazione disciplina mediante convenzioni i rapporti con i costruttori.</p>
<p class="absatz man-space-before-4"><sup>2</sup> Le convenzioni comprendono in particolare le ordinazioni della Confederazione per i progetti di cui all’articolo 1.</p>
<p class="absatz man-space-before-4"><sup>3</sup> Le convenzioni devono essere approvate dal Consiglio federale.</p>
</div></article>
</div></section><section id="chap_1/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_2">Sezione 2: Dipartimento federale dell’ambiente, dei trasporti, dell’energia e delle comunicazioni</a>
</h2>
<div class="collapseable">
<article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Compiti</a>
</h6>
<div class="collapseable">
<p class="absatz man-space-before-4">Il Dipartimento federale dell’ambiente, dei trasporti, dell’energia e delle comunicazioni (Dipartimento) ha in particolare i seguenti compiti:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">rappresenta gli interessi della Confederazione in quanto committente dei progetti della NFTA;</dd>
<dt class="man-space-before-4">b. </dt>
<dd class="man-space-before-4">emana istruzioni relative alla sorveglianza e alla direzione dei progetti, nonché al rendiconto;</dd>
<dt class="man-space-before-4">c. </dt>
<dd class="man-space-before-4">con la partecipazione degli uffici interessati, conduce le trattative volte alla conclusione delle convenzioni fra la Confederazione e i costruttori, sempreché non deleghi tale compito all’Ufficio federale.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Istruzioni del Dipartimento</a>
</h6>
<div class="collapseable">
<p class="absatz man-space-before-4"><sup>1</sup> Le istruzioni del Dipartimento relative alla sorveglianza e alla direzione dei progetti nonché al rendiconto riguardano in particolare:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">la struttura uniforme e trasparente del programma NFTA;</dd>
<dt class="man-space-before-4">b. </dt>
<dd class="man-space-before-4">la struttura e la tenuta della contabilità;</dd>
<dt class="man-space-before-4">c. </dt>
<dd class="man-space-before-4">la forma, il contenuto e la periodicità del rendiconto.</dd>
</dl>
<p class="absatz man-space-before-4"><sup>2</sup> D’intesa con il Dipartimento, l’Ufficio federale può ridurre in modo adeguato, in casi motivati, le esigenze relative alle istruzioni per i progetti di cui all’articolo 1 capoverso 1 lettere d ed e.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> Organo consultivo e commissioni</a>
</h6>
<div class="collapseable">
<p class="absatz man-space-before-4"><sup>1</sup> Per svolgere i propri compiti e preparare decisioni importanti, il Dipartimento può istituire un organo consultivo.</p>
<p class="absatz man-space-before-4"><sup>2</sup> Può istituire commissioni conformemente all’ordinanza del 3 giugno 1996<sup><a href="#fn-d7e274" id="fnbck-d7e274">6</a></sup> sulle commissioni.</p>
<div class="footnotes"><p id="fn-d7e274"><sup><a href="#fnbck-d7e274">6</a></sup><sup></sup> <a href="https://fedlex.data.admin.ch/eli/cc/1996/1651_1651_1651" target="_blank">RS <b>172.31</b></a></p></div>
</div></article>
</div></section><section id="chap_1/sec_3"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_3">Sezione 3:  Ufficio federale dei trasporti</a>
</h2>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Compiti</a>
</h6>
<div class="collapseable">
<p class="absatz man-space-before-4"><sup>1</sup> L’Ufficio federale assume tutti i compiti della Confederazione connessi con la realizzazione dei progetti della NFTA nell’ambito della direzione e sorveglianza dei progetti e del rendiconto conformemente al decreto sul transito alpino, se altri servizi federali non sono competenti in materia.</p>
<p class="absatz man-space-before-4"><sup>2</sup> In particolare si occupa di:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">applicare le istruzioni del Dipartimento relative alla direzione e alla sorveglianza dei progetti, nonché al rendiconto;</dd>
<dt class="man-space-before-4">b. </dt>
<dd class="man-space-before-4">gestire e controllare i crediti approvati dal Parlamento a destinazione del Consiglio federale, compresa l’assegnazione dei mezzi finanziari nell’ambito dei crediti d’opera conformemente al decreto dell’8 dicembre 1999<sup><a href="#fn-d7e310" id="fnbck-d7e310">7</a></sup> sul finanziamento del transito alpino;</dd>
<dt class="man-space-before-4">c. </dt>
<dd class="man-space-before-4">amministrare il fondo per i grandi progetti ferroviari conformemente al relativo regolamento del 9 ottobre 1998<sup><a href="#fn-d7e327" id="fnbck-d7e327">8</a></sup>, in particolare preparare le proposte annue di prelievo dal fondo che il Consiglio federale sottopone al Parlamento;</dd>
<dt class="man-space-before-4">d. </dt>
<dd class="man-space-before-4">determinare l’indice del rincaro conformemente all’articolo 12;</dd>
<dt class="man-space-before-4">e. </dt>
<dd class="man-space-before-4">rendere conto alla delegazione di vigilanza della NFTA (art. 20 cpv. 3 e 4 del decreto sul transito alpino) e ad altre commissioni parlamentari;</dd>
<dt class="man-space-before-4">f. </dt>
<dd class="man-space-before-4">decidere dell’applicazione di provvedimenti compensativi;</dd>
<dt class="man-space-before-4">g. </dt>
<dd class="man-space-before-4">istruire le procedure d’approvazione relative al piano settoriale e al progetto preliminare nonché, su incarico del Dipartimento, ai progetti messi in consultazione;</dd>
<dt class="man-space-before-4">h. </dt>
<dd class="man-space-before-4">coordinare i costruttori;</dd>
<dt class="man-space-before-4">i. </dt>
<dd class="man-space-before-4">coordinare i progetti della NFTA con i compiti di altri servizi federali.</dd>
</dl>
<p class="absatz man-space-before-4"><sup>3</sup> Per il resto, nell’ambito della realizzazione dei progetti della NFTA, l’Ufficio federale svolge l’attività di sorveglianza che gli compete conformemente alla normativa in materia ferroviaria.</p>
<div class="footnotes">
<p id="fn-d7e310"><sup><a href="#fnbck-d7e310">7</a></sup><sup></sup> <a href="https://fedlex.data.admin.ch/eli/fga/2000/48" target="_blank">FF <b>2000</b> 136</a></p>
<p id="fn-d7e327"><sup><a href="#fnbck-d7e327">8</a></sup><sup></sup> <a href="https://fedlex.data.admin.ch/eli/cc/2015/107" target="_blank">RS <b>742.140</b></a></p>
</div>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Rincaro</a>
</h6>
<div class="collapseable">
<p class="absatz man-space-before-4"><sup>1</sup> L’Ufficio federale determina l’indice del rincaro dopo aver sentito i costruttori e d’intesa con l’Amministrazione federale delle finanze.</p>
<p class="absatz man-space-before-4"><sup>2</sup> In caso di commesse di costruzioni e di servizi, al momento dell’esecuzione occorre tenere conto del rincaro effettivo rispetto alla base di calcolo stipulata nel contratto.</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13</b> Informazioni e relazioni pubbliche</a>
</h6>
<div class="collapseable">
<p class="absatz man-space-before-4"><sup>1</sup> L’Ufficio federale informa e consulta regolarmente i Governi dei Cantoni interessati.</p>
<p class="absatz man-space-before-4"><sup>2</sup> Provvede in modo appropriato all’informazione e alle relazioni pubbliche nell’ambito della NFTA; in caso di necessità si accorda con il Dipartimento.</p>
</div></article><article id="art_14"><a name="a14"></a><h6 class="heading" role="heading">
<span class="display-icon"></span><span class="external-link-icon"></span><a href="#art_14"><b>Art. 14</b> Sostegno esterno</a>
</h6>
<div class="collapseable"><p class="absatz man-space-before-4">Per lo svolgimento dei propri compiti, l’Ufficio federale può istituire gruppi di lavoro e gruppi peritali e, se del caso, avvalersi di ulteriori sostegni esterni.</p></div></article>
</div></section><section id="chap_1/sec_4"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_1/sec_4">Sezione 4:  Controllo federale delle finanze</a>
</h2>
<div class="collapseable">
<article id="art_15"><a name="a15"></a><h6 class="heading" role="heading">
<span class="display-icon"></span><span class="external-link-icon"></span><a href="#art_15"><b>Art. 15</b> Coordinamento delle attività di controllo della Confederazione</a>
</h6>
<div class="collapseable">
<p class="absatz man-space-before-4"><sup>1</sup> Il Controllo federale delle finanze (CDF) decide del coordinamento fra il suo programma di controllo annuale e le attività di controllo pianificate dall’Ufficio federale.</p>
<p class="absatz man-space-before-4"><sup>2</sup> Il CDF e l’Ufficio federale si informano reciprocamente sui risultati dei controlli.</p>
</div></article><article id="art_16"><a name="a16"></a><h6 class="heading" role="heading">
<span class="display-icon"></span><span class="external-link-icon"></span><a href="#art_16"><b>Art. 16</b> Coordinamento con attività di controllo di terzi</a>
</h6>
<div class="collapseable">
<p class="absatz man-space-before-4"><sup>1</sup> Sotto la direzione del CDF, l’Ufficio federale e il CDF si adoperano per coordinare i loro controlli con quelli degli organi di revisione dei costruttori.</p>
<p class="absatz man-space-before-4"><sup>2</sup> Vi è uno scambio regolare di informazioni in merito ai risultati dei controlli.</p>
</div></article>
</div></section>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capitolo 2:  Procedura</a>
</h1>
<div class="collapseable">
<section id="chap_2/sec_1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_1">Sezione 1:  Piano settoriale AlpTransit e progetti preliminari</a>
</h2>
<div class="collapseable">
<article id="art_17"><a name="a17"></a><h6 class="heading" role="heading">
<span class="display-icon"></span><span class="external-link-icon"></span><a href="#art_17"><b>Art. 17</b> Oggetto</a>
</h6>
<div class="collapseable">
<p class="absatz man-space-before-4"><sup>1</sup> Il piano settoriale comprende i principali elementi territoriali – in particolare i tracciati – dei progetti preliminari approvati, nonché delle altre componenti del programma NFTA conformemente all’articolo 8<sup>bis</sup> del decreto sul transito alpino.</p>
<p class="absatz man-space-before-4"><sup>2</sup> Le esigenze formali e materiali del piano settoriale AlpTransit sono rette dall’articolo 15 dell’ordinanza del 28 giugno 2000<sup><a href="#fn-d7e447" id="fnbck-d7e447">9</a></sup> sulla pianificazione del territorio.</p>
<p class="absatz man-space-before-4"><sup>3</sup> Il progetto preliminare comprende:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">un rapporto tecnico che giustifichi la variante scelta nonché, nei casi di cui all’articolo 19, un raffronto delle varianti;</dd>
<dt class="man-space-before-4">b. </dt>
<dd class="man-space-before-4">un programma di costruzione;</dd>
<dt class="man-space-before-4">c. </dt>
<dd class="man-space-before-4">un piano d’insieme 1:50 000;</dd>
<dt class="man-space-before-4">d. </dt>
<dd class="man-space-before-4">i piani di situazione 1:10 000;</dd>
<dt class="man-space-before-4">e. </dt>
<dd class="man-space-before-4">i profili longitudinali 1:1000/100;</dd>
<dt class="man-space-before-4">f. </dt>
<dd class="man-space-before-4">i profili trasversali caratteristici 1:200;</dd>
<dt class="man-space-before-4">g. </dt>
<dd class="man-space-before-4">i profili trasversali normali 1:50;</dd>
<dt class="man-space-before-4">h. </dt>
<dd class="man-space-before-4">le sezioni orizzontali e i profili longitudinali geologici;</dd>
<dt class="man-space-before-4">i. </dt>
<dd class="man-space-before-4">un rapporto di pianificazione del territorio sulla compatibilità del progetto preliminare con gli obiettivi, i principi e le pianificazioni ai sensi della legge federale del 22 giugno 1979<sup><a href="#fn-d7e507" id="fnbck-d7e507">10</a></sup> sulla pianificazione del territorio;</dd>
<dt class="man-space-before-4">k. </dt>
<dd class="man-space-before-4">un rapporto relativo all’esame dell’impatto sull’ambiente, seconda fase, compreso un concetto d’utilizzazione del materiale e un capitolato d’oneri per l’esame dell’impatto sull’ambiente, terza fase (indagine principale); e</dd>
<dt class="man-space-before-4">l. </dt>
<dd class="man-space-before-4">una valutazione dei costi con una precisione di +/– 20 per cento al massimo.</dd>
</dl>
<div class="footnotes">
<p id="fn-d7e447"><sup><a href="#fnbck-d7e447">9</a></sup><sup></sup> <a href="https://fedlex.data.admin.ch/eli/cc/2000/310" target="_blank">RS <b>700.1</b></a></p>
<p id="fn-d7e507"><sup><a href="#fnbck-d7e507">10</a></sup><sup></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p>
</div>
</div></article><article id="art_18"><a name="a18"></a><h6 class="heading" role="heading">
<span class="display-icon"></span><span class="external-link-icon"></span><a href="#art_18"><b>Art. 18</b> Grado di precisione</a>
</h6>
<div class="collapseable">
<p class="absatz man-space-before-4"><sup>1</sup> Il progetto preliminare dev’essere definito con i servizi federali e con i Cantoni in modo tale da evitare che durante la procedura di approvazione dei piani si registrino divergenze di oltre 100 m rispetto al tracciato delle tratte a cielo aperto, ai raccordi principali e alle aree dei terminali. Se per i tracciati sotterranei si prevedono divergenze maggiori, queste sono indicate e giustificate.</p>
<p class="absatz man-space-before-4"><sup>2</sup> Il progetto preliminare deve essere conforme alle pertinenti disposizioni della normativa in materia ferroviaria e alle norme tecniche riconosciute.</p>
</div></article><article id="art_19"><a name="a19"></a><h6 class="heading" role="heading">
<span class="display-icon"></span><span class="external-link-icon"></span><a href="#art_19"><b>Art. 19</b> Varianti</a>
</h6>
<div class="collapseable">
<p class="absatz man-space-before-4"><sup>1</sup> D’intesa con l’Ufficio federale, i costruttori possono presentare delle varianti se il tracciato non può essere definito con i servizi federali e con i Cantoni prima dell’elaborazione del progetto preliminare.</p>
<p class="absatz man-space-before-4"><sup>2</sup> Per la stessa tratta possono essere presentate al massimo due varianti del progetto preliminare.</p>
<p class="absatz man-space-before-4"><sup>3</sup> Entrambe le varianti devono essere presentate nello stesso stato di pianificazione. I tracciati previsti devono essere raffrontati, segnatamente per quanto concerne i costi, le conseguenze a livello d’esercizio, di tecnica e di scadenzario, nonché le ripercussioni sul territorio e sull’ambiente.</p>
</div></article><article id="art_20"><a name="a20"></a><h6 class="heading" role="heading">
<span class="display-icon"></span><span class="external-link-icon"></span><a href="#art_20"><b>Art. 20</b> Procedura</a>
</h6>
<div class="collapseable">
<p class="absatz man-space-before-4"><sup>1</sup> Il progetto di piano settoriale e i documenti relativi al progetto preliminare di cui all’articolo 17 sono sottoposti alla consultazione dei Cantoni e dei Comuni e alla partecipazione della popolazione.</p>
<p class="absatz man-space-before-4"><sup>2</sup> Fatte salve le disposizioni seguenti, la procedura di approvazione del piano settoriale e del progetto preliminare è retta dalla legge del 22 giugno 1979<sup><a href="#fn-d7e567" id="fnbck-d7e567">11</a></sup> sulla pianificazione del territorio e dalla relativa ordinanza del 28 giugno 2000<sup><a href="#fn-d7e578" id="fnbck-d7e578">12</a></sup>.</p>
<div class="footnotes">
<p id="fn-d7e567"><sup><a href="#fnbck-d7e567">11</a></sup><sup></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p>
<p id="fn-d7e578"><sup><a href="#fnbck-d7e578">12</a></sup><sup></sup> <a href="https://fedlex.data.admin.ch/eli/cc/2000/310" target="_blank">RS <b>700.1</b></a></p>
</div>
</div></article><article id="art_21"><a name="a21"></a><h6 class="heading" role="heading">
<span class="display-icon"></span><span class="external-link-icon"></span><a href="#art_21"><b>Art. 21</b> Coinvolgimento dei Cantoni, dei Comuni e dei servizi federali</a>
</h6>
<div class="collapseable">
<p class="absatz man-space-before-4"><sup>1</sup> Di norma, il termine per la procedura di consultazione dei Cantoni è di tre mesi; tale termine può essere prorogato di un mese se motivi importanti lo giustificano.</p>
<p class="absatz man-space-before-4"><sup>2</sup> Il Cantone sente i Comuni e le regioni di pianificazione interessati e nel parere trasmesso all’Ufficio federale si pronuncia anche sulle loro posizioni.</p>
<p class="absatz man-space-before-4"><sup>3</sup> Il progetto di piano settoriale e i documenti relativi al progetto preliminare sono sottoposti contemporaneamente al Cantone e ai servizi federali interessati. Questi si pronunciano in merito entro un mese dalla consegna dei pareri dei Cantoni all’Ufficio federale.</p>
</div></article><article id="art_22"><a name="a22"></a><h6 class="heading" role="heading">
<span class="display-icon"></span><span class="external-link-icon"></span><a href="#art_22"><b>Art. 22</b> Partecipazione della popolazione</a>
</h6>
<div class="collapseable">
<p class="absatz man-space-before-4"><sup>1</sup> Conformemente all’articolo 4 della legge del 22 giugno 1979<sup><a href="#fn-d7e613" id="fnbck-d7e613">13</a></sup> sulla pianificazione del territorio, la popolazione ha la possibilità di partecipare alla procedura di approvazione del piano settoriale e dei progetti preliminari.</p>
<p class="absatz man-space-before-4"><sup>2</sup> A tal fine, il progetto di piano settoriale e i progetti preliminari sono esposti al pubblico durante 30 giorni nei Comuni interessati.</p>
<p class="absatz man-space-before-4"><sup>3</sup> I pareri sul progetto di piano settoriale e sui progetti preliminari devono essere inoltrati all’Ufficio federale entro il termine fissato nella pubblicazione.</p>
<div class="footnotes"><p id="fn-d7e613"><sup><a href="#fnbck-d7e613">13</a></sup><sup></sup> <a href="https://fedlex.data.admin.ch/eli/cc/1979/1573_1573_1573" target="_blank">RS <b>700</b></a></p></div>
</div></article><article id="art_23"><a name="a23"></a><h6 class="heading" role="heading">
<span class="display-icon"></span><span class="external-link-icon"></span><a href="#art_23"><b>Art. 23</b> Approvazione</a>
</h6>
<div class="collapseable">
<p class="absatz man-space-before-4"><sup>1</sup> Il piano settoriale e il progetto preliminare sono sottoposti congiuntamente all’approvazione del Consiglio federale.</p>
<p class="absatz man-space-before-4"><sup>2</sup> Eccezionalmente, il Consiglio federale può approvare parti del progetto preliminare e del piano settoriale se:</p>
<dl class="man-space-after-0">
<dt class="man-space-before-4">a. </dt>
<dd class="man-space-before-4">non pregiudicano il tracciato in tratte non ancora definite; e</dd>
<dt class="man-space-before-4">b. </dt>
<dd class="man-space-before-4">la loro realizzazione costituisce una condizione indispensabile per rispettare i tempi di costruzione pianificati per le nuove linee.</dd>
</dl>
</div></article>
</div></section><section id="chap_2/sec_2"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#chap_2/sec_2">Sezione 2:  Progetti messi in consultazione</a>
</h2>
<div class="collapseable">
<article id="art_24"><a name="a24"></a><h6 class="heading" role="heading">
<span class="display-icon"></span><span class="external-link-icon"></span><a href="#art_24"><b>Art. 24</b> Vincolo del progetto preliminare</a>
</h6>
<div class="collapseable"><p class="absatz man-space-before-4">I progetti messi in consultazione devono essere elaborati nell’ambito dei progetti preliminari approvati.</p></div></article><article id="art_25"><a name="a25"></a><h6 class="heading" role="heading">
<span class="display-icon"></span><span class="external-link-icon"></span><a href="#art_25"><b>Art. 25</b> Procedura</a>
</h6>
<div class="collapseable">
<p class="absatz man-space-before-4"><sup>1</sup> La procedura di approvazione dei progetti messi in consultazione è retta dalla legge federale del 20 dicembre 1957<sup><a href="#fn-d7e672" id="fnbck-d7e672">14</a></sup> sulle ferrovie e dall’ordinanza del 2 febbraio 2000<sup><a href="#fn-d7e683" id="fnbck-d7e683">15</a></sup> sulla procedura d’approvazione dei piani di impianti ferroviari.</p>
<p class="absatz man-space-before-4"><sup>2</sup> L’approvazione dei piani di un progetto messo in consultazione presuppone l’approvazione del progetto preliminare.</p>
<div class="footnotes">
<p id="fn-d7e672"><sup><a href="#fnbck-d7e672">14</a></sup><sup></sup> <a href="https://fedlex.data.admin.ch/eli/cc/1958/335_341_347" target="_blank">RS <b>742.101</b></a></p>
<p id="fn-d7e683"><sup><a href="#fnbck-d7e683">15</a></sup><sup></sup> <a href="https://fedlex.data.admin.ch/eli/cc/2000/124" target="_blank">RS <b>742.142.1</b></a></p>
</div>
</div></article>
</div></section>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capitolo 3:  Disposizioni finali</a>
</h1>
<div class="collapseable">
<article id="art_26"><a name="a26"></a><h6 class="heading" role="heading">
<span class="display-icon"></span><span class="external-link-icon"></span><a href="#art_26"><b>Art. 26</b> Diritto previgente: abrogazione</a>
</h6>
<div class="collapseable">
<p class="absatz man-space-before-4">Le seguenti ordinanze sono abrogate:</p>
<dl class="man-space-after-0">
<dt class="man-space-before-4">1. </dt>
<dd class="man-space-before-4">l’ordinanza del 30 novembre 1992<sup><a href="#fn-d7e713" id="fnbck-d7e713">16</a></sup> sulle competenze degli organi della Confederazione e delle ferrovie incaricati dell’esecuzione dei decreti federali sul transito alpino;</dd>
<dt class="man-space-before-4">2. </dt>
<dd class="man-space-before-4">l’ordinanza del 20 gennaio 1993<sup><a href="#fn-d7e743" id="fnbck-d7e743">17</a></sup> concernente l’approvazione dei progetti secondo il decreto federale sul transito alpino; e</dd>
<dt class="man-space-before-4">3. </dt>
<dd class="man-space-before-4">l’ordinanza del 1° settembre 1993<sup><a href="#fn-d7e761" id="fnbck-d7e761">18</a></sup> sui costi speciali di costruzione della ferrovia transalpina.</dd>
</dl>
<div class="footnotes">
<p id="fn-d7e713"><sup><a href="#fnbck-d7e713">16</a></sup><sup></sup> [<a href="https://fedlex.data.admin.ch/eli/oc/1993/54_54_54" target="_blank">RU <b>1993</b> 54</a>, <b></b><a href="https://fedlex.data.admin.ch/eli/oc/1994/406_406_406" target="_blank"><b>1994</b> 406 </a><a href="https://fedlex.data.admin.ch/eli/oc/1994/_2624_2624" target="_blank">2624</a>, <b></b><a href="https://fedlex.data.admin.ch/eli/oc/1999/104" target="_blank"><b>1999</b> 704 </a>n. II 22]</p>
<p id="fn-d7e743"><sup><a href="#fnbck-d7e743">17</a></sup><sup></sup> [<a href="https://fedlex.data.admin.ch/eli/oc/1993/719_719_719" target="_blank">RU <b>1993</b> 719</a>]</p>
<p id="fn-d7e761"><sup><a href="#fnbck-d7e761">18</a></sup><sup></sup> [<a href="https://fedlex.data.admin.ch/eli/oc/1993/2527_2527_2527" target="_blank">RU <b>1993</b> 2527</a>]</p>
</div>
</div></article><article id="art_27"><a name="a27"></a><h6 class="heading" role="heading">
<span class="display-icon"></span><span class="external-link-icon"></span><a href="#art_27"><b>Art. 27</b> Entrata in vigore </a>
</h6>
<div class="collapseable"><p class="absatz man-space-before-4">La presente ordinanza entra in vigore il 1° marzo 2001.</p></div></article>
</div></section></main>
</div></body>
</html>
