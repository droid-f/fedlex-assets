<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.631.252.945.461.7 --><p class="srnummer ">0.631.252.945.461.7 </p>
<p class="ref ">RU <b>1976</b> 1146</p>
<p class="absatzkurs man-font-style-italic ">Testo originale</p>
<h1 class="erlasstitel botschafttitel ">Accordo<br>tra la Svizzera e l’Italia<br>relativo al controllo sui treni in corso di viaggio<br>sulla tratta Ponte Ribellasca–Camedo</h1>
<p class="erlasssubtitel ">Concluso il 15 dicembre 1975<br>Entrato in vigore il 15 aprile 1976</p>
<p class="erlassdatum "> (Stato 15 aprile 1976)</p>
</div>
<div id="preamble"><div>
<p class="absatz ">Il Consiglio federale svizzero e il Governo della Repubblica Italiana, in applicazione dell’articolo 2, paragrafi 2 e 3 della Convenzione tra la Svizzera e l’Italia relativa agli uffici a controlli nazionali abbinati ed al controllo in corso di viaggio, sottoscritta a Berna l’11 marzo 1961<sup><a href="#fn-d7e31" id="fnbck-d7e31">1</a></sup>, hanno deciso di concludere un accordo relativo al controllo sui treni in corso dì viaggio sulla tratta Ponte Ribellasca–Camedo e a tal fine hanno convenuto quanto segue:</p>
<div class="footnotes"><p id="fn-d7e31"><sup><a href="#fnbck-d7e31">1</a></sup><sup></sup> <a href="https://fedlex.data.admin.ch/eli/cc/1963/715_711_735" target="_blank">RS <b>0.631.252.945.460</b></a></p></div>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable">
<p class="absatz ">(1)  I controlli svizzeri ed italiani possono essere effettuati sui treni in viaggio, durante il percorso Ponte Ribellasca Stazione–Camedo Stazione e viceversa.</p>
<p class="absatz ">(2)  I controlli riguardano le persone, i bagagli che portano seco, nonché quelli registrati.</p>
</div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">(1)  Per gli agenti dello Stato limitrofo la zona comprende i treni stabiliti a norma dell’articolo 4 paragrafo 1 circolanti sui percorsi designati all’articolo 1 paragrafo 1 nonché i marciapiedi, i contigui interbinari ed i locali di cui al paragrafo 7 messi a loro disposizione.</p>
<p class="absatz ">(2)  Nelle stazioni di Ponte Ribellasca e di Camedo gli agenti dello Stato limitrofo hanno il diritto di trattenere le persone che abbiano violato le norme dello Stato limitrofo, le merci o in altri beni sequestrati nei treni, nonché i mezzi di prova.</p>
<p class="absatz ">(3)  Gli agenti in servizio fruiranno del trasporto gratuito sui percorsi ferroviari indicati all’articolo 1 paragrafo I.</p>
<p class="absatz ">(4)  Le persone arrestate, le merci o altri beni sequestrati e i mezzi di prova possono essere condotti nello Stato limitrofo coi primo treno utile, sui percorsi indicati all’articolo 1 paragrafo I.</p>
<p class="absatz ">(5)  Nel caso in cui l’utilizzazione della ferrovia non risultasse opportuna per il ritorno ai sensi del paragrafo 4 che precede, gli agenti dello Stato limitrofo possono ricondurre nel proprio Stato le persone arrestate, le merci o altri beni sequestrati e i mezzi di prova di cui al precedente paragrafo 4, seguendo il percorso stradale Ponte Ribellasca–Camedo o viceversa.</p>
<p class="absatz ">(6)  Ai sensi dell’articolo 4 paragrafo 1 della Convenzione dell’11 marzo 19611), la zona per gli agenti svizzeri è aggregata al Comune di Borgnone, quella per gli agenti italiani al Comune di Re.</p>
<p class="absatz ">(7)  La dogana svizzera mette a disposizione degli agenti italiani per gli adempimenti previsti al paragrafo 2 un locale nella stazione di Camedo. Agli stessi fini, la dogana italiana mette a disposizione degli agenti svizzeri un locale nella stazione di Ponte Ribellasca.</p>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">Agli effetti di quanto previsto al paragrafo 2 dell’articolo 7 della Convenzione dell’11 marzo 1961<sup><a href="#fn-d7e76" id="fnbck-d7e76">2</a></sup>, le operazioni di controllo dei viaggiatori e del loro bagaglio si intendono di regola terminate da parte del Paese d’uscita quando gli agenti di detto Paese abbiano abbandonato il compartimento.</p>
<div class="footnotes"><p id="fn-d7e76"><sup><a href="#fnbck-d7e76">2</a></sup><sup></sup> <a href="https://fedlex.data.admin.ch/eli/cc/1963/715_711_735" target="_blank">RS <b>0.631.252.945.460</b></a></p></div>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">(1)  La Direzione delle Dogane del IV circondario a Lugano e il Comando della Polizia del Canton Ticino a Bellinzona da un canto, e la Direzione della Circoscrizione doganale di Domodossola e l’ufficio della II Zona di Polizia di frontiera a Corno d’altro canto, designano, udite le autorità ferroviarie e secondo i bisogni e le opportunità, i treni sui quali sono effettuati i controlli in corso di viaggio regolandone i particolari.</p>
<p class="absatz ">(2)  Gli agenti di grado più elevato, in servizio in loco, sono autorizzati ad adottare, di comune accordo, le misure necessarie al momento, o per brevi periodi specialmente per eliminare le difficoltà che potessero sorgere in occasione del controllo; per converso, le decisioni di massima sono sempre concordemente adottate dalle Direzioni e dai Servizi proposti.</p>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">(1)  Il presente accordo entrerà in vigore quattro mesi dopo la data della sua firma.</p>
<p class="absatz ">(2)  Ciascuno dei due Stati potrà denunciare il presente accordo, osservando un termine di sei mesi, per il primo giorno di un mese.</p>
<p class="absatz ">Fatto in due esemplari originali in lingua italiana, a Ginevra, il 15 dicembre 1975.</p>
<p></p>
<div class="table layout-table"><table><tr>
<td>
<p class="unterschriftenfi1 ">Per il<br>Consiglio federale svizzero:</p>
<p class="unterschriftenfi ">Lenz</p>
</td>
<td>
<p class="unterschriftenfi1 ">Per il Governo<br>della Repubblica Italiana:</p>
<p class="unterschriftenfi ">Tomasone</p>
</td>
</tr></table></div>
</div></article></main>
</div></body>
</html>
