<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1976-808_808_808-19760318-it-docx</title>
</head>
<body><div id="lawcontent">
<div id="preface">
<!--0.973.224.54 --><p class="srnummer">0.973.224.54 </p>
<p> RU <b>1976</b> 808 </p>
<p>Traduzione<i><sup><a href="#fn-d923e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo di consolidamento<br>fra il Governo della Confederazione Svizzera e il Governo della Repubblica del Cile</h1>
<?del-struct abstand18pt><p>Concluso l’11 febbraio 1976</p>
<p>Entrato in vigore mediante scambio di note il 18 marzo 1976</p>
<p> (Stato 18  marzo 1976)</p>
<div class="footnotes"><p id="fn-d923e15"><sup>1</sup> Dal testo originale francese.</p></div>
</div>
<div id="preamble">
<p>Il Governo della Confederazione Svizzera<br>e<br>il Governo della Repubblica del Cile</p>
<p>agendo in virtù delle raccomandazioni adottate al momento della riunione multina­zionale del 6 maggio 1975</p>
<p>hanno designato i loro rappresentanti:</p>
<p>Il Governo della Confederazione Svizzera</p>
<p>il signor Fritz Rothenbühler, ambasciatore, Delegato agli accordi commerciali</p>
<p>Il Governo della Repubblica del Cile</p>
<p>il signor Desiderio Herrera Gonzalez, ambasciatore del Cile a Berna, che rappre­senta parimente la Cassa Autonoma d’Ammortamento del Debito Pubblico (qui di seguito: «Cassa»), incaricata nella sua Legge Organica, di agire, in questo caso, in rappresentanza e in nome del Governo del Cile e delle Corporazioni debitrici ci­lene, di concludere accordi con i creditori e di firmare i rispettivi contratti,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> </a>
</h6>
<div class="collapseable">
<p>1. Cadono sotto le disposizioni del presente Accordo i pagamenti cileni (capitale e interessi), scaduti tra il 1° gennaio 1975 e il 31 dicembre 1975, per crediti commer­ciali garantiti dalla Confederazione Svizzera, che sono stati oggetti di un contratto conchiuso innanzi il 31 dicembre 1973 e prevedono pagamenti graduati su un periodo superiore a un anno.</p>
<p>2. Il pagamento delle scadenze, di cui al numero 1 del presente articolo, avviene secondo le norme contrattuali convenute tra creditori svizzeri e debitori cileni. I pagamenti scaduti prima della data della firma del presente Accordo e non ancora tra­sferiti vanno eseguiti immediatamente dopo la sua entrata in vigore.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> </a>
</h6>
<div class="collapseable">
<p>Il Governo svizzero accorda alla Cassa, per le scadenze definite nell’articolo 1 del presente Accordo, un credito pari al 70 per cento dei pagamenti eseguiti ai creditori svizzeri. Esso accorda inoltre agevolazioni completive di tesoreria pari al 20 per cento di detti pagamenti.</p>
<p>Questi crediti non possono eccedere l’importo di 7 milioni di franchi svizzeri.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> </a>
</h6>
<div class="collapseable"><p>Il Governo cileno si obbliga a garantire il libero trasferimento dei pagamenti concer­nenti i crediti commerciali menzionati nell’articolo 1 del presente Accordo.</p></div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> </a>
</h6>
<div class="collapseable"><p>Il Governo svizzero si obbliga a mettere a disposizione della Cassa, nella misura dei pagamenti eseguiti ai creditori svizzeri, il credito previsto nell’articolo 2 del presente Accordo. A tale scopo, sarà aperto un conto «C 2» presso la Banca nazionale sviz­zera a Zurigo, in favore della Cassa.</p></div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> </a>
</h6>
<div class="collapseable"><p>La Cassa si obbliga a rimunerare l’importo del capitale iscritto nel suddetto conto di credito «C 2» al saggio del 6,5 per cento, a contare dal giorno della bonificazione. Gli interessi saranno pagati il 30 giugno e il 31 dicembre di ogni anno e per la prima volta il 30 giugno 1976.</p></div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> </a>
</h6>
<div class="collapseable">
<p>La Cassa si obbliga a rimborsare il credito accordato dal Governo svizzero, in appli­cazione dell’articolo 2 del presente Accordo, in base alle aliquote seguenti del de­bito del 1975:</p>
<dl>
<dt>10 per cento il 30 giugno 1976</dt>
<dd></dd>
<dt>10 per cento il 30 giugno 1977</dt>
<dd></dd>
<dt>70 per cento in 13 semestralità uguali, di cui la prima il 1° gennaio 1978.</dt>
<dd></dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> </a>
</h6>
<div class="collapseable"><p>Il pagamento degli interessi e degli ammortamenti avviene in franchi svizzeri liberi alla Banca nazionale svizzera, in Zurigo, che agisce per conto della Confederazione Svizzera.</p></div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> </a>
</h6>
<div class="collapseable">
<p>La Cassa si obbliga:</p>
<dl>
<dt>a.</dt>
<dd>a accordare alla Svizzera un trattamento non meno favorevole di quello che essa accorderà eventualmente a qualsiasi altro Paese creditore, per il conso­lidamento di debiti a scadenza comparabile;</dd>
<dt>b.</dt>
<dd>a informare il Governo svizzero delle disposizioni di qualsiasi accordo di consolidamento di debiti, menzionati alla lettera a, che dovesse concludere.</dd>
</dl>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> </a>
</h6>
<div class="collapseable"><p>Il Governo cileno si obbliga a pagare un interesse completivo di mora per i crediti svizzeri che cadono nell’ambito dell’accordo odierno. Detto interesse é dovuto a domanda del creditore svizzero e per il periodo intercorrente fra la scadenza con­trattuale e la data dell’estinzione del credito. L’interesse va pagato il più tardi 30 giorni dopo la bonificazione sul conto della «Cassa» presso la Banca nazionale sviz­zera, secondo l’articolo 4, del credito di consolidamento inerente al credito estinto.</p></div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> </a>
</h6>
<div class="collapseable"><p>Il presente Accordo entrerà in vigore non appena le due Parti avranno vicendevol­mente notificato la loro approvazione conformemente alla legislazione interna.</p></div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i plenipotenziari sottoscritti, debitamente autorizzati, hanno firmato il presente Accordo.</p>
<p>Fatto a Berna, l’11 febbraio 1976, in due esemplari, in lingua francese e spagnuola, i due testi facenti parimente fede.</p>
<p></p>
<div class="table"><table border="1"><tr>
<td>
<p>Per il Governo della Confederazione Svizzera:<br><br></p>
<p>Fritz Rothenbühler<br>Ambasciatore Delegato agli accordi commerciali</p>
</td>
<td>
<p>Per il Governo<br>della Repubblica del Cile e per la Cassa Autonoma d’Ammortamento del Debito Pubblico:</p>
<p>Desiderio Herrera Gonzales Ambasciatore del Cile a Berna</p>
</td>
</tr></table></div>
<p></p>
</div></section></main>
</div></body>
</html>
