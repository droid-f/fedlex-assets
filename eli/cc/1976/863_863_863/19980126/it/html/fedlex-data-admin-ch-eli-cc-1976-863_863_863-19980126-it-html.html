<!DOCTYPE HTML>
<!-- Generated by Aspose.Words for Java 20.7.0 --><html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1976-863_863_863-19980126-it-docx</title>
</head>
<body><div id="lawcontent">
<div id="preface">
<!--0.741.619.741--><p class="srnummer">0.741.619.741</p>
<p> RU <b>1976</b> 863</p>
<p>Traduzione<i><sup><a href="#fn-d3901e15">1</a></sup></i></p>
<?del-struct abstand4pt><?del-struct abstand4pt><h1 class="erlasstitel">Accordo</h1>
<p>tra il Consiglio federale svizzero<br>e il Governo della Repubblica socialista di Cecoslovacchia<br>concernente i trasporti internazionali di persone e di merci su strada<b><sup><sup><a href="#fn-d3901e31">2</a></sup></sup></b> <b><sup><sup><a href="#fn-d3901e42">3</a></sup></sup></b></p>
<?del-struct abstand18pt><p>Conchiuso il 17 dicembre 1975<br>Entrato in vigore con scambio di note il 15 gennaio 1976</p>
<p> (Stato 22  agosto 2000)</p>
<div class="footnotes">
<p id="fn-d3901e15"><sup>1</sup> Il testo originale tedesco è pubblicato sotto lo stesso numero nell’ediz. ted. della presente Raccolta.</p>
<p id="fn-d3901e31"><sup>2</sup> Effetti dell’Acc. estesi al Principato del Liechtenstein (Scambio di note del 6 feb. 1980 – <a href="https://fedlex.data.admin.ch/eli/cc/1980/248_248_248/19800206">RS <b>0.741.619.514.74</b></a>).</p>
<p id="fn-d3901e42"><sup>3</sup> La validità del presente scambio di note è stata confermata dalla Repubblica Ceca con scambio di lettera del 24 feb. 1994 e dalla Slovacchia con scambio di note del 13 ott./25 nov. 1994 tra i due governi. A partire dal 26 gen. 1998 cessa per la Slovacchia la validità del presente Acc., l’art 12 cpv. 2 dell’Acc. del 3 nov. 1997 (<a href="https://fedlex.data.admin.ch/eli/cc/2000/314/19980126">RS <b>0.741.619.690</b></a>).</p>
</div>
</div>
<div id="preamble">
<p>Il Consiglio federale svizzero<br>e<br>il Governo della Repubblica socialista di Cecoslovacchia,</p>
<p>animati dal desiderio di facilitare i trasporti su strada di persone e di merci tra i due Paesi e in transito per il loro territorio,</p>
<p>hanno convenuto quanto segue:</p>
</div>
<main id="maintext"><article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> <b></b>Campo d’applicazione </a>
</h6>
<div class="collapseable"> <p>Le disposizioni del presente accordo sono applicabili ai trasporti di persone e di merci su strada eseguiti da imprese di trasporto in conto proprio o per conto di terzi, in provenienza o a destinazione del territorio di una delle Parti contraenti o attraverso questi territori, a mezzo di veicoli immatricolati nel territorio dell’altra Parte contraente.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> <b></b>Definizioni </a>
</h6>
<div class="collapseable"> <p><sup>1</sup> Il termine «vettore» designa una persona fisica o giuridica che, in Svizzera oppure nella Repubblica socialista di Cecoslovacchia, ha il diritto di eseguire trasporti di persone o di merci su strada in conto proprio o per conto di terzi, conformemente alle disposizioni in vigore nel suo Paese.</p>
<p><sup>2</sup> Il termine «veicolo» designa un veicolo stradale a propulsione meccanica, costruito o equipaggiato per il trasporto di persone o di merci, compresi i rispettivi rimorchi o semirimorchi. Le autovetture da turismo da 9 posti a sedere al massimo, compreso il conducente, non sono considerate «veicoli» ai sensi del presente accordo.</p>
</div></article><article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> <b></b>Trasporti di persone </a>
</h6>
<div class="collapseable"> <p><sup>1</sup> Il trasporto di persone non è soggetto ad autorizzazione se lo stesso veicolo trasporta le medesime persone, sempre che si tratti di:</p>
<dl>
<dt>a)</dt>
<dd>viaggi circolari che iniziano e terminano sul territorio della Parte contraente dove il veicolo è immatricolato, oppure di</dd>
<dt>b)</dt>
<dd>viaggi che iniziano sul territorio della Parte contraente dove il veicolo è immatricolato e terminano su quello dell’altra Parte, a condizione che il veicolo rientri a vuoto al punto di partenza, oppure di</dd>
<dt>c)</dt>
<dd>viaggi in transito effettuati come corse circolari od occasionali.</dd>
</dl>
<p><sup>2</sup> Sul veicolo deve trovarsi l’elenco dei viaggiatori.</p>
<p><sup>3</sup> Tutte le altre corse diverse da quelle indicate alla cifra 1 soprastante sono soggette al regime dell’autorizzazione o della concessione, conformemente al diritto nazio­nale delle Parti contraenti.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> <b></b>Trasporti di merci </a>
</h6>
<div class="collapseable"> <p><sup>1</sup> I trasporti di merci tra i territori delle due Parti contraenti o in transito sul territorio dell’altra Parte contraente sono soggetti al regime dell’autorizzazione.</p>
<p><sup>2</sup> I trasporti in partenza dal territorio dell’altra Parte contraente a destinazione di un Paese terzo o inversamente sono parificati ai trasporti menzionati alla cifra 1 soprastante; tuttavia, le autorizzazioni di trasporto sono rilasciate solo nel caso in cui il veicolo attraversi il territorio della Parte contraente dove è immatricolato.</p>
<p><sup>3</sup> Sono esenti da autorizzazione:</p>
<dl>
<dt>a)</dt>
<dd>i trasporti di aeromerce in caso di dirottamento dei servizi aerei;</dd>
<dt>b)</dt>
<dd>i traslochi;</dd>
<dt>c)</dt>
<dd>i trasporti di oggetti destinati a fiere e a esposizioni;</dd>
<dt>d)</dt>
<dd>i trasporti di oggetti e di opere d’arte;</dd>
<dt>e)</dt>
<dd>i trasporti del materiale (compresi gli animali) d’artisti, di girovaghi, di circhi, di riviste e di altri spettacoli analoghi;</dd>
<dt>f)</dt>
<dd>i trasporti di materiale per teatro, musica e sport a scopo di rappresentazioni, concerti e concorsi (compresi i trasporti di cavalli da corsa, di veicoli da corsa e di battelli);</dd>
<dt>g)</dt>
<dd>i trasporti di veicoli avariati;</dd>
<dt>h)</dt>
<dd>i trasporti di animali vivi (eccettuato il bestiame destinato al macello);</dd>
<dt>i)</dt>
<dd>i trasporti di cadaveri;</dd>
<dt>j)</dt>
<dd>i trasporti destinati all’aiuto in caso di catastrofi.</dd>
</dl>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> <b></b>Trasporti interni </a>
</h6>
<div class="collapseable"> <p>Nessuna disposizione del presente accordo consente ai vettori di trasportare sul territorio dell’altra Parte contraente altre persone all’infuori di quelle per le quali la corsa è eseguita o di trasportare merci da un punto a un altro del territorio dell’altra Parte. Sono eccettuati i trasporti di materiale importato temporaneamente per esposizioni o altre manifestazioni temporanee.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> <b></b>Applicazione del diritto nazionale </a>
</h6>
<div class="collapseable"> <p>Salvo contraria disposizione del presente accordo, il diritto vigente di una Parte contraente è applicabile sul suo territorio ai vettori e ai conducenti di veicoli dell’altra Parte contraente.</p>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7</b> <b></b>Regime doganale </a>
</h6>
<div class="collapseable"> <p><sup>1</sup> Il carburante contenuto nei serbatoi abituali dei veicoli importati temporaneamente è esente da dazi e dal divieto o dal contingentamento d’importazione.</p>
<p><sup>2</sup> I pezzi di ricambio destinati a riparare veicoli importati temporaneamente sono ammessi all’importazione temporanea in franchigia di dazi e sono esenti dal divieto o dal contingentamento d’importazione. Gli organi competenti delle Parti contraenti possono a tale scopo rilasciare un documento d’importazione temporaneo. I pezzi sostituiti devono essere esportati, sdoganati o distrutti sotto il controllo degli organi doganali.</p>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> <b></b>Infrazioni </a>
</h6>
<div class="collapseable"> <p><sup>1</sup> L’autorità competente di una Parte contraente può rifiutare temporaneamente l’ingresso sul suo territorio a vettori dell’altra Parte che avessero commesso infrazioni gravi o ripetute alle disposizioni del presente accordo o alle prescrizioni sui trasporti stradali o sulla circolazione stradale; sono riservate le sanzioni previste nel diritto nazionale delle Parti contraenti.</p>
<p><sup>2</sup> L’autorità competente di una Parte contraente che ha adottato sanzioni o che ha conoscenza d’infrazioni ne informerà l’autorità competente dell’altra Parte.</p>
</div></article><article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> <b></b>Autorità competenti </a>
</h6>
<div class="collapseable"> <p>Le Parti contraenti si comunicano reciprocamente le autorità incaricate dell’appli­cazione del presente accordo. Queste autorità trattano direttamente.</p>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b> <b></b>Commissione mista </a>
</h6>
<div class="collapseable"> <p>Sarà designata una commissione mista, composta di rappresentanti degli organi competenti delle due parti, per esaminare questioni riguardanti l’applicazione del presente accordo.</p>
</div></article><article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> <b></b>Durata di validità </a>
</h6>
<div class="collapseable"> <p><sup>1</sup> Il presente accordo entrerà in vigore tosto che le Parti contraenti si saranno comunicate per iscritto che le formalità costituzionali riguardanti l’entrata in vigore sono state adempiute.</p>
<p><sup>2</sup> L’accordo è valido per la durata di un anno a decorrere dalla sua entrata in vigore. La sua validità è prorogata tacitamente di anno in anno, salvo disdetta di una Parte contraente all’altra Parte, con un preavviso di tre mesi.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p><i>In fede di che, </i>i sottoscritti debitamente autorizzati dai loro Governi rispettivi hanno firmato il presente accordo.</p>
<p>Fatto a Praga, il 17 dicembre 1975 in due esemplari nelle lingue tedesca e cecoslovacca, i due testi facendo parimente fede.</p>
<p></p>
<div class="table"><table border="1">
<tr>
<td><p>Per il<br>Consiglio federale svizzero:</p></td>
<td><p>Per il Governo<br>della Repubblica socialista di Cecoslovacchia:</p></td>
</tr>
<tr>
<td><p>J.-D. Grandjean</p></td>
<td><p>V. Blazek</p></td>
</tr>
</table></div>
<?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt><?del-struct abstand18pt>
</div></section></main><div id="annex"><section id="lvl_d822e15"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#lvl_d822e15">Protocollo d’applicazione </a>
</h1>
<div class="collapseable">
<p>Le Delegazioni della Confederazione Svizzera e della Repubblica socialista di Cecoslovacchia si sono riunite a Praga dal 9 all’11 luglio 1969 e a Berna dal 28 novembre al 1° dicembre 1972 per discutere un accordo tra i due Paesi concernente i trasporti internazionali di persone e di merci su strada. Esse hanno convenuto quanto segue per quanto attiene all’applicazione dell’accordo:</p>
<section id="lvl_d822e15/lvl_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d822e15/lvl_I">I. Trasporti di persone (art. 3) </a>
</h2>
<div class="collapseable">
<p>Per i trasporti non contemplati nell’articolo 3 cifra 1 è necessario ottenere un’auto­rizzazione o una concessione dell’autorità competente dell’altra Parte contraente. Per il rilascio di tali documenti sono riscossi emolumenti e tasse secondo il diritto nazionale. Le domande d’autorizzazione e di concessione devono essere presentate almeno due mesi prima della data d’effettuazione della corsa.</p>
<p>Le autorizzazioni o concessioni devono trovarsi a bordo del veicolo ed essere esibite a richiesta degli organi di controllo.</p>
<p>L’autorità che rilascia l’autorizzazione o la concessione ne informerà l’autorità competente dell’altra Parte contraente inviandole copia dei documenti rilasciati.</p>
</div></section><section id="lvl_d822e15/lvl_I_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d822e15/lvl_I_I">II. Trasporti di merci (art. 4) </a>
</h2>
<div class="collapseable">
<p class="untertit">1. Rilascio di autorizzazioni</p>
<p>Le autorizzazioni di trasporto sono rilasciate dall’autorità competente della Parte contraente presso la quale il veicolo è immatricolato. Le autorità competenti delle Parti contraenti si trasmetteranno vicendevolmente, e a titolo gratuito, il fabbisogno d’autorizzazioni.</p>
<p>Le autorizzazioni devono trovarsi a bordo del veicolo ed essere esibite a richiesta degli organi di controllo.</p>
<p class="untertit">2. Generi d’autorizzazione</p>
<p>Esistono due generi d’autorizzazione:</p>
<dl>
<dt>a)</dt>
<dd>l’«autorizzazione permanente», valevole per un numero illimitato di trasporti della medesima impresa di trasporto. Questo documento ha una validità mas­sima di dodici mesi;</dd>
<dt>b)</dt>
<dd>l’«autorizzazione singola», valevole per un solo trasporto, da eseguire entro un mese dal giorno del rilascio dell’autorizzazione.</dd>
</dl>
</div></section><section id="lvl_d822e15/lvl_II_I"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#lvl_d822e15/lvl_II_I">III. Disposizioni generali </a>
</h2>
<div class="collapseable">
<p class="untertit">l. Applicazione del diritto nazionale (art. 6)</p>
<p>Le Parti contraenti prendono atto che l’articolo 6 si estende in particolare alla legislazione sui trasporti stradali, sulla circolazione stradale, su i pesi e le dimensioni dei veicoli e sulla durata del lavoro, del riposo e del servizio al volante dei conducenti.</p>
<p class="untertit">2. Autorità competenti (art. 9)</p>
<p>Sono autorità competenti:</p>
<dl>
<dt>–</dt>
<dd>per la Confederazione Svizzera:<br>il Dipartimento federale dei trasporti, delle comunicazioni e delle energie,     <br>Ufficio dei trasporti, CH-3003 Berna (telex 33179 eav ch<sup><a href="#fn-d3901e354">4</a></sup>,<br>tel. 031/61 41 11),</dd>
<dt>–</dt>
<dd>per la Repubblica socialista di Cecoslovacchia:<br>FEDERÁLNÎ MINISTERSTVO DOPRAVY, Na prikope 33, Praga 1           <br>(telegrafo DOMINI PRAHA, tel. 2122).</dd>
</dl>
<p class="untertit">3. Pesi e dimensioni dei veicoli</p>
<p>In materia di pesi e dimensioni dei veicoli stradali, ognuna delle Parti contraenti si impegna a non sottoporre i veicoli immatricolati presso l’altra Parte contraente a condizioni più severe di quelle applicate ai veicoli immatricolati nel suo territorio.</p>
<p class="untertit">4. Veicoli sostitutivi</p>
<p>In caso di avaria dei veicolo, l’autorizzazione rilasciata per lo stesso è valevole per il veicolo di sostituzione destinato a continuare il trasporto.</p>
<p class="untertit">5. Diritti e tasse</p>
<p>La legislazione svizzera in vigore non sottopone ad alcuna imposta di trasporto o di circolazione i vettori che effettuano in Svizzera trasporti disciplinati dalle disposizioni dell’accordo, mediante veicoli immatricolati in Cecoslovacchia. A titolo di reciprocità la CSSR accorda la stessa esenzione fiscale ai vettori svizzeri che effettuano sul territorio della CSSR trasporti disciplinati dalle disposizioni dell’accordo, mediante veicoli immatricolati in Svizzera.</p>
<p>Sono riservate le tasse di concessione, le tasse per autorizzazioni riguardanti pesi e dimensioni superiori alle norme, i pedaggi per l’uso di strade, ponti, gallerie, nonché le tasse di parcheggio.</p>
<p class="untertit">6. Versamenti</p>
<p>I versamenti da effettuare nell’ambito dell’accordo saranno fatti in valuta libera.</p>
<p>Praga, 17 dicembre 1975</p>
<p></p>
<div class="table"><table border="1">
<tr>
<td><p>Per la<br>Parte contraente svizzera:</p></td>
<td><p>Per la<br>Parte contraente cecoslovacca:</p></td>
</tr>
<tr>
<td><p>J.-D. Grandjean</p></td>
<td><p>V. Blazek</p></td>
</tr>
</table></div>
<p></p>
<p></p>
<div class="footnotes"><p id="fn-d3901e354"><sup>4</sup> Ora: telex 512 791 baz ch.</p></div>
</div></section>
</div></section></div>
</div></body>
</html>
