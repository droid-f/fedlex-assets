<!DOCTYPE html>
<html>
<head>
<meta http-equiv="Content-Type" content="application/xml; charset=UTF-8">
<title>input-it</title>
</head>
<body><div id="lawcontent">
<div id="preface">
<!--0.721.194.546.2--><p class="srnummer ">0.721.194.546.2</p>
<p class="ref "> RU <b>1976</b> 2019; FF <b>1972</b> 789</p>
<p class="man-template-tab-krpr-kurs man-font-style-italic ">Testo originale</p>
<h1 class="erlasstitel botschafttitel ">Convenzione<br>tra la Svizzera e l’Italia<br>relativa alla sistemazione idraulica<br>del torrente Breggia al confine italo‑svizzero</h1>
<p class="erlasssubtitel ">Conclusa il 23 giugno 1972<br>Approvata dall’Assemblea federale il 27 giugno 1973<sup><a href="#fn-d7e28" id="fnbck-d7e28">1</a></sup><br>Istrumenti di ratificazione scambiati il 5 ottobre 1976<br>Entrata in vigore il 5 ottobre 1976</p>
<p class="erlassdatum "></p>
<div class="footnotes"><p id="fn-d7e28"><sup><a href="#fnbck-d7e28">1</a></sup><sup></sup> Art. 1 cpv. 1 lett. a del DF del 27 giu. 1973 (<a href="https://fedlex.data.admin.ch/eli/oc/1976/2017_2017_2017" target="_blank">RU <b>1976</b> 2017</a>).</p></div>
</div>
<div id="preamble"><div>
<p class="man-template-autor ">Il Consiglio federale svizzero<br>e<br>il Presidente della Repubblica Italiana</p>
<p class="absatz ">Considerata la necessità di attuare la sistemazione del tronco idraulico del torrente Breggia che costituisce confine tra la Confederazione Svizzera e la Repubblica Italiana.</p>
<p class="absatz ">hanno deciso di concludere una convenzione ed hanno nominato loro plenipotenziari:</p>
<p class="absatzkurs man-font-style-italic ">(seguono i nomi dei plenipotenziari)</p>
<p class="absatz ">i quali scambiatisi i loro pieni poteri, trovati in buona e debita forma, hanno convenuto le disposizioni seguenti:</p>
</div></div>
<main id="maintext"><article id="art_1"><a name="a1"></a><h6 class="heading " role="heading">
<span class="display-icon"></span><span class="external-link-icon"></span><a href="#art_1"><b>Art. 1</b></a>
</h6>
<div class="collapseable"><p class="absatz ">È approvato e reso esecutivo il progetto redatto in data 5 agosto 1968 in base alle risultanze delle prove effettuate su modello idraulico costruito a cura dell’Ufficio Strade Nazionali Svizzere del Canton Ticino ed eseguito sotto la sorveglianza dell’Ufficio predetto e dell’Ufficio del Genio Civile di Como per la realizzazione delle opere da eseguire sul torrente Breggia rispettivamente dai due Stati. Tale approvazione sostituisce quella prevista dalle rispettive legislazioni dei due Stati.</p></div></article><article id="art_2"><a name="a2"></a><h6 class="heading " role="heading">
<span class="display-icon"></span><span class="external-link-icon"></span><a href="#art_2"><b>Art. 2</b></a>
</h6>
<div class="collapseable">
<p class="absatz ">(1)  Al fine di evitare interferenze negli appalti, nella direzione e nella esecuzione dei lavori, pur nei limiti della suddivisione dei rispettivi oneri, si conviene che in attuazione degli accordi tecnici intercorsi tra l’Ingenere Capo dell’Ufficio del Genio Civile di Como ed il Capo dell’Ufficio Strade Nazionali del Canton Ticino, giusta verbali in data 12 dicembre 1967 e 8 marzo 1968<sup><a href="#fn-d7e73" id="fnbck-d7e73">2</a></sup> che costituiscono parte integrante della presente convenzione:</p>
<p class="man-template-tab-utit-kurs tab-utit9pt-kurs man-font-style-italic "><span class="man-font-style-normal">A)</span> – a cura ed a carico della Confederazione Svizzera</p>
<p class="absatz ">saranno eseguite le seguenti opere:</p>
<dl>
<dt>1. </dt>
<dd>Opere di confluenza fra Faloppia e Breggia, con prolungamento del muraglione di destra per m. 5 oltre la briglia terminale;</dd>
<dt>2. </dt>
<dd>muraglione di sinistra (sponda Svizzera) tra il termine della detta opera di confluenza e la briglia di Pizzamiglio;</dd>
<dt>3. </dt>
<dd>rivestimento di fondo completo, in conformità al progetto del tronco tra le opere di confluenza e la briglia di Pizzamiglio, nonché di tutti gli scavi di sbancamento e di fondazione per attuare il rivestimento stesso;</dd>
<dt>4. </dt>
<dd>fondazioni, compresi gli scavi, del muraglione e delle successive difese spondali in destra (sponda italiana) fino alla briglia di Pizzamiglio e sua sopraelevazione fino alla quota superiore del rivestimento di fondo;</dd>
</dl>
<p class="man-template-tab-utit-kurs tab-utit9pt-kurs man-font-style-italic "><span class="man-font-style-normal">B) </span>– a cura e a carico della Repubblica Italiana</p>
<p class="absatz ">saranno eseguite le seguenti opere:</p>
<dl>
<dt>5. </dt>
<dd>muraglione di destra (sponda italiana) a partire da m 5 dalla briglia del manufatto di confluenza (Faloppia‑Breggia) e successiva difesa spondale fino alla briglia di Pizzamiglio, limitatamente alla parte di elevazione, misurata dalla quota superiore del rivestimento di fondo fino alla sommità dei manufatti, secondo i disegni di progetto, da eseguire per campioni immediatamente dopo l’esecuzione delle relative fondazioni da parte Svizzera;</dd>
<dt>6. </dt>
<dd>drenaggio e riempimento a tergo dei muraglioni di destra e delle opere spondali a valle di cui al presente n. 5;</dd>
<dt>7. </dt>
<dd>tutte le opere di sistemazione in destra e sinistra a valle della briglia di Pizzamiglio prevista in progetto.</dd>
</dl>
<p class="absatz ">(2)  I lavori saranno completati entro due anni dalla data dell’entrata in vigore della presente Convenzione.</p>
<div class="footnotes"><p id="fn-d7e73"><sup><a href="#fnbck-d7e73">2</a></sup><sup></sup> <a href="https://fedlex.data.admin.ch/eli/cc/1970/1377_1373_1373" target="_blank">RS <b>0.721.194.546.1</b> </a>allegati</p></div>
</div></article><article id="art_3"><a name="a3"></a><h6 class="heading " role="heading">
<span class="display-icon"></span><span class="external-link-icon"></span><a href="#art_3"><b>Art. 3</b></a>
</h6>
<div class="collapseable">
<p class="absatz ">(1)  I due Governi convengono di riconoscere di utilità pubblica le opere di cui all’articolo precedente.</p>
<p class="absatz ">Le competenti Autorità dei due Stati disporranno conseguentemente, ciascuna per il proprio territorio, se del caso, gli atti di espropriazione dei fondi necessari all’esecuzione e alla manutenzione delle opere, come pure dei diritti che vi si oppongano.</p>
<p class="absatz ">(2)  Le aree pubbliche demaniali potranno essere occupate e utilizzate gratuitamente nella misura necessaria all’esecuzione e alla manutenzione delle opere.</p>
</div></article><article id="art_4"><a name="a4"></a><h6 class="heading " role="heading">
<span class="display-icon"></span><span class="external-link-icon"></span><a href="#art_4"><b>Art. 4</b></a>
</h6>
<div class="collapseable">
<p class="absatz ">I due Governi s’impegnano ad agevolare l’esecuzione dei lavori concedendo segnatamente le facilitazioni seguenti:</p>
<dl>
<dt>a) </dt>
<dd>alle rispettive direzioni dei lavori è assicurato l’appoggio delle competenti Autorità Amministrative dei due Paesi;</dd>
<dt>b) </dt>
<dd>le persone addette ai lavori potranno circolare liberamente sulle rive svizzera e italiana durante l’esecuzione delle opere di sistemazione, restando peraltro soggette alle necessarie norme di polizia e doganali;</dd>
<dt>c) </dt>
<dd>i due Governi s’impegnano a concedere l’esenzione dai diritti doganali, tasse e licenze di importazione ed esportazione per i materiali originari e provenienti dal libero traffico interno dei due Stati, destinati all’esecuzione delle opere, dall’inizio dei lavori previsti dagli accordi tecnici di cui all’articolo 2, fermo restando l’obbligo della dichiarazione, di volta in volta, alla competente Dogana.</dd>
</dl>
</div></article><article id="art_5"><a name="a5"></a><h6 class="heading " role="heading">
<span class="display-icon"></span><span class="external-link-icon"></span><a href="#art_5"><b>Art. 5</b></a>
</h6>
<div class="collapseable">
<p class="absatz ">(1)  Il costo dei lavori precisati all’articolo 2 (lettera A) valutato a titolo indicativo in franchi svizzeri 2 233 000 sarà assunto interamente dalla Svizzera.</p>
<p class="absatz ">(2)  Il costo dei lavori precisati al prefato articolo (lettera B) valutato a titolo indicativo in L. 152 000 000 sarà assunto interamente dall’Italia.</p>
</div></article><article id="art_6"><a name="a6"></a><h6 class="heading " role="heading">
<span class="display-icon"></span><span class="external-link-icon"></span><a href="#art_6"><b>Art. 6</b></a>
</h6>
<div class="collapseable"><p class="absatz ">Durante l’esecuzione dei lavori, ove si rendessero necessarie varianti o modificazioni al progetto approvato, esse dovranno essere preventivamente concordate tra l’Ingegnere Capo dell’Ufficio del Genio Civile di Corno ed il Capo dell’Ufficio Strade Nazionali svizzere del Canton Ticino, ed approvate dalle rispettive competenti Autorità e cioè, per la Svizzera dall’Ufficio federale delle strade e arginature, per l’Italia dal Magistrato per il Po con sede in Parma.</p></div></article><article id="art_7"><a name="a7"></a><h6 class="heading " role="heading">
<span class="display-icon"></span><span class="external-link-icon"></span><a href="#art_7"><b>Art. 7</b></a>
</h6>
<div class="collapseable">
<p class="absatz ">1)  Il collaudo dei lavori ad opere ultimate sarà affidato in comune – anche in deroga, se del caso, alle rispettive legislazioni dei due Stati – esclusivamente a due tecnici designati l’uno dall’Ufficio delle Strade Nazionali Svizzere del Canton Ticino e l’altro dal Magistrato per il Po con sede in Parma.</p>
<p class="absatz ">2)  Il certificato di collaudo dovrà essere approvato esclusivamente dalle predette Autorità dei due Stati.</p>
</div></article><article id="art_8"><a name="a8"></a><h6 class="heading " role="heading">
<span class="display-icon"></span><span class="external-link-icon"></span><a href="#art_8"><b>Art. 8</b></a>
</h6>
<div class="collapseable"><p class="absatz ">Le spese di manutenzione delle opere eseguite saranno assunte dai rispettivi Stati ciascuno per la parte ricadente nel proprio territorio.</p></div></article><article id="art_9"><a name="a9"></a><h6 class="heading " role="heading">
<span class="display-icon"></span><span class="external-link-icon"></span><a href="#art_9"><b>Art. 9</b></a>
</h6>
<div class="collapseable">
<p class="absatz ">1)  I due Governi s’impegnano ad adottare i provvedimenti atti a mantenere il buon regime idraulico del torrente Breggia prendendo, ove si dovessero verificare dissesti, le misure atte a rimediarvi.</p>
<p class="absatz ">2)  Nell’ambito del proprio territorio ogni Governo provvederà a prendere le misure necessarie per impedire che il buon regime idraulico del torrente Breggia sia ostacolato e compromesso e che la riva appartenente all’altro Stato ne risulti danneggiata a seguito di costruzione e di modificazione di opere artificiali come strade, ponti, edifici, lavori idraulici ecc.</p>
</div></article><article id="art_10"><a name="a10"></a><h6 class="heading " role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a>
</h6>
<div class="collapseable">
<p class="absatz ">La presente Convenzione sarà ratificata e gli strumenti di ratifica saranno scambiati a Roma.</p>
<p class="absatz ">Essa entrerà in vigore il giorno dello scambio degli strumenti di ratifica.</p>
</div></article><section id="signature"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#signature">Firme</a>
</h1>
<div class="collapseable">
<p class="schlussint "><i>In fede di che</i> i plenipotenziari dei due Stati hanno firmato la presente Convenzione.</p>
<p class="absatz ">Fatto a Berna il 23 giugno 1972 in due esemplari originali in lingua italiana.</p>
<p></p>
<div class="table layout-table"><table>
<tr>
<td><p class="unterschriften1 ">Per la<br>Confederazione Svizzera:</p></td>
<td><p class="unterschriften1 ">Per la<br>Repubblica Italiana:</p></td>
</tr>
<tr>
<td><p class="unterschriften ">Graber</p></td>
<td><p class="unterschriften ">A. Figarolo di Gropello</p></td>
</tr>
</table></div>
<p class="absatz "></p>
</div></section></main><div id="annex"><section id="annex_u1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#annex_u1">Allegato</a><i><sup><a href="#fn-d7e229" id="fnbck-d7e229">3</a></sup></i>
</h1>
<div class="footnotes"><p id="fn-d7e229"><sup><a href="#fnbck-d7e229">3</a></sup><sup></sup> Vedi <a href="https://fedlex.data.admin.ch/eli/cc/1970/1377_1373_1373" target="_blank">RS <b>0.721.194.546.1</b> </a>allegati</p></div>
<div class="collapseable"><section id="annex_u1/lvl_u1"><h2 class="heading" role="heading" aria-level="2">
<span class="display-icon"></span><span class="external-link-icon"></span><a href="#annex_u1/lvl_u1">Sistemazione Breggia internazionale</a>
</h2>
<div class="collapseable"><p class="abstand1seite "></p></div></section></div></section></div>
</div></body>
</html>
