<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>fedlex-data-admin-ch-eli-cc-1976-2731_2731_2731-20090101-it-docx-1</title>
</head>
<body><div id="lawcontent">
<div id="preface">
<!--741.81 --><p class="srnummer ">741.81 </p>
<h1 class="erlasstitel botschafttitel ">Legge federale <br>concernente un contributo alla prevenzione <br>degli infortuni nella circolazione stradale</h1>
<h2 class="erlasskurztitel ">(Legge sul contributo alla prevenzione degli infortuni)</h2>
<p>del 25 giugno 1976 (Stato 1° gennaio 2009)</p>
</div>
<div id="preamble">
<p>L’Assemblea federale della Confederazione Svizzera,</p>
<p>visto l’articolo 37<sup>bis</sup> della Costituzione federale<sup><a href="#fn-d6e25" id="fnbck-d6e25">1</a></sup>;<br>visto il messaggio del Consiglio federale del 18 febbraio 1976<sup><a href="#fn-d6e35" id="fnbck-d6e35">2</a></sup>,</p>
<p>decreta:</p>
<div class="footnotes">
<p id="fn-d6e25"><sup><a href="#fnbck-d6e25">1</a></sup><sup> </sup>[CS <b>1 </b>3]</p>
<p id="fn-d6e35"><sup><a href="#fnbck-d6e35">2</a></sup><sup></sup> <a href="https://fedlex.data.admin.ch/eli/fga/1976/1_1109_1117_1085" target="_blank">FF <b>1976</b> I 1085</a></p>
</div>
</div>
<main id="maintext"><section id="chap_1"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_1">Capo primo: Contributo alla prevenzione degli infortuni</a>
</h1>
<div class="collapseable">
<article id="art_1"><a name="a1"></a><h6 class="heading" role="heading">
<span class="display-icon"></span><span class="external-link-icon"></span><a href="#art_1"><b>Art. 1</b> Riscossione</a>
</h6>
<div class="collapseable"> <p><sup>1</sup> Il detentore di un veicolo a motore deve pagare annualmente un contributo alla prevenzione degli infortuni nella circolazione stradale.</p>
<p><sup>2</sup> Il contributo ammonta all’1 per cento al massimo del premio netto dell’assicurazione per la responsabilità civile dei veicoli a motore. È stabilito dal Consiglio federale.</p>
<p><sup>3</sup> Gli assicuratori della responsabilità civile riscuotono il contributo unitamente al premio e lo versano al «Fondo nazionale per la prevenzione degli infortuni stradali».</p>
<p><sup>4</sup> La Confederazione, le sue aziende e i suoi stabilimenti sono esonerati dall’obbligo di contributo. Essi prendono, nel loro ambito, provvedimenti di prevenzione degli infortuni.</p>
</div></article><article id="art_2"><a name="a2"></a><h6 class="heading" role="heading">
<span class="display-icon"></span><span class="external-link-icon"></span><a href="#art_2"><b>Art. 2</b> Impiego</a>
</h6>
<div class="collapseable"> <p><sup>1</sup> I contributi sono impiegati per la prevenzione degli infortuni nella circolazione stradale.</p>
<p><sup>2</sup> È esclusa la partecipazione alle spese delle misure concernenti l’edilizia stradale e la polizia della circolazione.</p>
</div></article>
</div></section><section id="chap_2"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_2">Capo secondo: Fondo per la prevenzione degli infortuni stradali</a>
</h1>
<div class="collapseable">
<article id="art_3"><a name="a3"></a><h6 class="heading" role="heading">
<span class="display-icon"></span><span class="external-link-icon"></span><a href="#art_3"><b>Art. 3</b> Istituzione</a>
</h6>
<div class="collapseable"> <p>La Confederazione istituisce, sotto la designazione di «Fondo nazionale per la prevenzione degli infortuni stradali» (detto qui di seguito «Fondo») un ente pubblico con personalità giuridica e con sede in Berna.</p>
</div></article><article id="art_4"><a name="a4"></a><h6 class="heading" role="heading">
<span class="display-icon"></span><span class="external-link-icon"></span><a href="#art_4"><b>Art. 4</b> Compiti</a>
</h6>
<div class="collapseable"> <p><sup>1</sup> Il Fondo promuove e coordina i provvedimenti per la prevenzione degli infortuni nella circolazione stradale. Può prenderne di moto proprio.</p>
<p><sup>2</sup> Esso amministra i mezzi di cui dispone, grazie alla riscossione dei contributi, e ne decide l’impiego.</p>
</div></article><article id="art_5"><a name="a5"></a><h6 class="heading" role="heading">
<span class="display-icon"></span><span class="external-link-icon"></span><a href="#art_5"><b>Art. 5</b> Organi</a>
</h6>
<div class="collapseable"> <p>Gli organi del Fondo sono la commissione amministrativa e la segreteria.</p>
</div></article><article id="art_6"><a name="a6"></a><h6 class="heading" role="heading">
<span class="display-icon"></span><span class="external-link-icon"></span><a href="#art_6"><b>Art. 6</b> Commissione amministrativa</a>
</h6>
<div class="collapseable"> <p><sup>1</sup> La commissione amministrativa è composta di 15 membri al massimo. Il Consiglio federale nomina il presidente e gli altri membri. La Confederazione, i Cantoni, le associazioni e le organizzazioni della circolazione stradale come pure gli assicuratori vi sono equamente rappresentati.</p>
<p><sup>2</sup> La commissione amministrativa ha segnatamente le seguenti competenze:</p>
<dl>
<dt>a. </dt>
<dd>emana un regolamento d’organizzazione e un regolamento sull’impiego dei contributi alla prevenzione degli infortuni;</dd>
<dt>b. </dt>
<dd>stabilisce il preventivo annuo delle spese amministrative;</dd>
<dt>c. </dt>
<dd>esamina e approva i conti e il rapporto annuali;</dd>
<dt>d. </dt>
<dd>decide sull’impiego dei mezzi nel singolo caso;</dd>
<dt>e. </dt>
<dd>presenta al Consiglio federale una proposta per la determinazione del contributo alla prevenzione degli infortuni.</dd>
</dl>
</div></article><article id="art_7"><a name="a7"></a><h6 class="heading" role="heading">
<span class="display-icon"></span><span class="external-link-icon"></span><a href="#art_7"><b>Art. 7 </b> Segreteria</a>
</h6>
<div class="collapseable"> <p><sup>1</sup> La segreteria è l’organo esecutivo.</p>
<p><sup>2</sup> È tenuta dall’Ufficio federale delle strade<sup><a href="#fn-d6e157" id="fnbck-d6e157">3</a></sup>. Il Fondo ne assume le spese.<sup><a href="#fn-d6e166" id="fnbck-d6e166">4</a></sup></p>
<div class="footnotes">
<p id="fn-d6e157"><sup><a href="#fnbck-d6e157">3</a></sup> La designazione dell’unità amministrativa è stata adattata in applicazione  dell’art. 16 cpv. 3 dell’O del 17 nov. 2004 sulle pubblicazioni (<a href="https://fedlex.data.admin.ch/eli/cc/2015/670" target="_blank">RS <b>170.512.1</b></a>).</p>
<p id="fn-d6e166"><sup><a href="#fnbck-d6e166">4</a></sup><sup> </sup>Nuovo testo giusta il n. I 22 della LF del 9 ott. 1992 concernente la riduzione di aiuti finanziari e di indennità, in vigore dal 1° gen. 1993 (<a href="https://fedlex.data.admin.ch/eli/oc/1993/325_325_325" target="_blank">RU <b>1993</b> 325</a>).</p>
</div>
</div></article><article id="art_8"><a name="a8"></a><h6 class="heading" role="heading">
<span class="display-icon"></span><span class="external-link-icon"></span><a href="#art_8"><b>Art. 8</b> Vigilanza</a>
</h6>
<div class="collapseable"> <p><sup>1</sup> Il Fondo sottostà alla vigilanza del Consiglio federale.</p>
<p><sup>2</sup> Il regolamento d’organizzazione e quello sull’impiego dei contributi alla prevenzione degli infortuni come pure il rapporto e i conti annuali devono essere approvati dal Consiglio federale.</p>
</div></article>
</div></section><section id="chap_3"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_3">Capo terzo: Protezione giuridica, sanzioni</a>
</h1>
<div class="collapseable">
<article id="art_9"><a name="a9"></a><h6 class="heading" role="heading">
<span class="display-icon"></span><span class="external-link-icon"></span><a href="#art_9"><b>Art. 9</b> Protezione giuridica</a>
</h6>
<div class="collapseable"> <p><sup>1</sup> Contro le decisioni del Fondo è ammissibile il ricorso al Tribunale amministrativo federale.<sup><a href="#fn-d6e201" id="fnbck-d6e201">5</a></sup></p>
<p><sup>2</sup> Per il resto sono applicabili le disposizioni generali sull’amministrazione della giustizia federale.</p>
<div class="footnotes"><p id="fn-d6e201"><sup><a href="#fnbck-d6e201">5</a></sup> Nuovo testo giusta il n. 74 dell’all. alla L del 17 giu. 2005 sul Tribunale amministrativo federale, in vigore dal 1° gen. 2007 (<a href="https://fedlex.data.admin.ch/eli/cc/2006/352" target="_blank">RS <b>173.32</b></a>).</p></div>
</div></article><article id="art_10"><a name="a10"></a><h6 class="heading" role="heading">
<span class="display-icon"></span><span class="external-link-icon"></span><a href="#art_10"><b>Art. 10</b></a><sup><a href="#fn-d6e215" id="fnbck-d6e215">6</a></sup><a href="#art_10"> Sorveglianza e sanzioni</a>
</h6>
<div class="collapseable"> <p><sup>1</sup> L’Autorità federale di vigilanza sui mercati finanziari (FINMA) sorveglia la riscossione e il versamento del contributo alla prevenzione degli infortuni secondo la legislazione sulla sorveglianza degli assicuratori.<sup><a href="#fn-d6e230" id="fnbck-d6e230">7</a></sup></p>
<p><sup>2</sup> È applicabile l’articolo 86 della legge del 17 dicembre 2004<sup><a href="#fn-d6e241" id="fnbck-d6e241">8</a></sup> sulla sorveglianza degli assicuratori.</p>
<p><sup>3</sup> Nel caso di infrazione grave, la FINMA può intimare all’assicuratore di responsabilità civile di rispettare i suoi obblighi, comminandogli la revoca dell’autorizzazione. Se il termine della comminatoria decorre infruttuoso, la FINMA gli revoca l’autorizzazione a esercitare l’assicurazione di responsabilità civile per i veicoli a motore.<sup><a href="#fn-d6e252" id="fnbck-d6e252">9</a></sup></p>
<div class="footnotes">
<p id="fn-d6e215"><sup><a href="#fnbck-d6e215">6</a></sup> Nuovo testo giusta il n. II 2 dell’all. alla LF del 17 dic. 2004 sulla sorveglianza degli assicuratori, in vigore dal 1° gen. 2006 (<a href="https://fedlex.data.admin.ch/eli/cc/2005/734" target="_blank">RS <b>961.01</b></a>).</p>
<p id="fn-d6e230"><sup><a href="#fnbck-d6e230">7</a></sup> Nuovo testo giusta il n. 11 dell’all. alla LF del 22 giu. 2007 concernente l’Autorità federale di vigilanza sui mercati finanziari, in vigore dal 1° gen. 2009 (<a href="https://fedlex.data.admin.ch/eli/cc/2008/736" target="_blank">RS <b>956.1</b></a>).</p>
<p id="fn-d6e241"><sup><a href="#fnbck-d6e241">8</a></sup> <a href="https://fedlex.data.admin.ch/eli/cc/2005/734" target="_blank">RS <b>961.01</b></a></p>
<p id="fn-d6e252"><sup><a href="#fnbck-d6e252">9</a></sup> Nuovo testo giusta il n. 11 dell’all. alla LF del 22 giu. 2007 concernente l’Autorità federale di vigilanza sui mercati finanziari, in vigore dal 1° gen. 2009 (<a href="https://fedlex.data.admin.ch/eli/cc/2008/736" target="_blank">RS <b>956.1</b></a>).</p>
</div>
</div></article>
</div></section><section id="chap_4"><h1 class="heading" role="heading" aria-level="1">
<span class="display-icon"></span><span class="external-link-icon"></span><a href="#chap_4">Capo quarto: Disposizioni finali</a>
</h1>
<div class="collapseable">
<article id="art_11"><a name="a11"></a><h6 class="heading" role="heading">
<span class="display-icon"></span><span class="external-link-icon"></span><a href="#art_11"><b>Art. 11</b> Esecuzione</a>
</h6>
<div class="collapseable"> <p>Il Consiglio federale emana le disposizioni esecutive.</p>
</div></article><article id="art_12"><a name="a12"></a><h6 class="heading" role="heading">
<span class="display-icon"></span><span class="external-link-icon"></span><a href="#art_12"><b>Art. 12</b> Disposizione transitoria</a>
</h6>
<div class="collapseable"> <p>Il Consiglio federale può, fino alla designazione degli organi del Fondo, delegarne i compiti alla fondazione attuale «Fondo per la prevenzione degli infortuni nella circolazione stradale».</p>
</div></article><article id="art_13"><a name="a13"></a><h6 class="heading" role="heading">
<span class="display-icon"></span><span class="external-link-icon"></span><a href="#art_13"><b>Art. 13 </b> Referendum ed entrata in vigore</a>
</h6>
<div class="collapseable"> <p><sup>1</sup> La presente legge sottostà al referendum facoltativo.</p>
<p><sup>2</sup> Il Consiglio federale ne determina l’entrata in vigore.</p>
<p>Data dell’entrata in vigore: 1° gennaio 1977<sup><a href="#fn-d6e295" id="fnbck-d6e295">10</a></sup></p>
<div class="footnotes"><p id="fn-d6e295"><sup><a href="#fnbck-d6e295">10</a></sup><sup> </sup>DCF del 13 dic. 1976 (<i>RU <b>1976</b> 2734</i>).</p></div>
</div></article>
</div></section></main>
</div></body>
</html>
